Title^Author^Date^Link^Content
Nieznośny ciężar balu. "Konieczność nieustającego karnawału staje się śmiertelnie ciężką, obowiązkową mordęgą"^None^2021-02-28 14:39:52.181697+01:00^https://wpolityce.pl/kultura/541088-nieznosny-ciezar-balu^Projekt serialu „Osiecka” w TVP od początku budził we mnie rezerwę. Stanowi kolejny akt swoistego solipsyzmu kultury masowej, która żywi się sobą samą i o sobie opowiada. Zjawisko to odsłania karnawalizację współczesnej egzystencji, próbę sprowadzenia jej do permanentnej zabawy, a jej sensu do rozpaczliwego poszukiwania „funu”. Dodatkowe wątpliwości budzi okoliczność, że serial taki siłą rzeczy opowiadać musi o PRL, świecie nieprzedstawionym w III RP, a pokazywanie go poprzez życie swoistych celebrytów tamtej epoki utrwala jego zniekształcony obraz. I rzeczywiście. Pierwsze odcinki serialu, choć sprawnie zrobione, dzieją się nigdzie. Stalinizm był straszny, gdyż można było wylecieć z ZMP. Dalej nie jest lepiej. Szczytem jest obrazek ze spotkania Osieckiej z Giedroyciem, który nakłania ją do małżeństwa, twierdząc, że jako obywatelka francuska, będzie mogła do Polski i z niej wozić, co chce. Tego typu bzdury mówią wyłącznie o naszych czasach.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Kultura w czasie pandemii. Wicepremier Gliński o wsparciu sektora: Nikt nie został sam, ponieważ każdy mógł dostać pomoc^None^2021-02-24 18:15:21.017076+01:00^https://wpolityce.pl/kultura/540616-kultura-w-czasie-pandemii-glinski-nikt-nie-zostal-sam^Wsparcie dla kultury w czasie pandemii ma charakter holistyczny i wyraża odpowiedzialność polskiego państwa za polską kultury - powiedział w środę na sejmowej Komisji Kultury i Środków Przekazu wicepremier, minister kultury Piotr Gliński. Poinformował, że w ciągu ostatnich pięciu lat budżet na kulturę zwiększył się o ponad 40 proc. W środę wicepremier Gliński przedstawia na posiedzeniu sejmowej Komisji Kultury i Środków Przekazu informację „na temat sektorowej tarczy antykryzysowej dla kultury oraz kryteriów i zasad podziału środków z Funduszu Wsparcia Kultury”. Poinformował, że „Tarcza dla sektora kultury to jest w gruncie rzeczy wsparcie wielowymiarowe, adresowane do wszystkich środowisk, instytucji i obszarów polskiej kultury”.  Wsparcie, które było już zaadresowane w pierwszej Tarczy, która pomagała w sytuacji pandemicznej. To wsparcie ma charakter holistyczny i wyraża odpowiedzialność polskiego państwa za funkcjonowanie polskiej kultury oraz sprawczość polskiego rządu —podkreślił Gliński. Wskazał, że „wyrazem tej polityki kulturalnej są bezsprzeczne fakty”.  W ciągu ostatnich pięciu lat budżet na Polską kulturę zwiększył się o ponad 40 proc. To jest wzrost bezprecedensowy —ocenił minister kultury. To umożliwiło podjęcie odpowiedzialności państwa polskiego za wielkie obszary polskiej kultury, w wielu dziedzinach i w wielu aspektach —dodał. W okresie pięciu lat powołaliśmy 18 nowych instytucji kultury, a 35 wzięliśmy na tzw. współprowadzenie razem z innymi podmiotami. Łącznie powstały pod egidą MKiDN nowe 53 instytucje —mówił minister kultury Piotr Gliński. Prezentując na posiedzeniu sejmowej Komisji Kultury i Środków Przekazu informację „na temat sektorowej tarczy antykryzysowej dla kultury oraz kryteriów i zasad podziału środków z Funduszu Wsparcia Kultury”, Gliński poinformował, że w okresie pięciu lat MKiDN powołało 18 nowych instytucji kultury, a 35 instytucji kultury „wzięło na tzw. współprowadzenie razem z innymi podmiotami, przede wszystkim z samorządami”.  Łącznie powstały pod egidą MKiDN nowe 53 instytucje. Z wszystkich, którymi my się opiekujemy, które są instytucjami przynależnymi do MKiDN, których jest 120 —powiedział. Dodał, że „łączna wartość działań pomocowych rządu dla kultury w okresie od początku pandemii od lutego, w zasadzie od marca 2020 r. szacowana jest na ponad 6 mld zł”.  To jest, oczywiście, szacunek, bo on odnosi się do proporcji udziału kultury w gospodarce, dochodzie narodowym, także w zatrudnieniu (…). My obliczamy, że tarcza co najmniej 6 mld zł musiała wynosić, ponieważ większość tej pomocy to jest pomoc, która była realizowana po prostu dla całej polskiej gospodarki, a przypominam – łącznie to jest 185 mld zł w ciągu tego pandemicznego roku 2020 i to także przechodzi na obecny czas —zaznaczył wicepremier. W ocenie szefa MKiDN jest to „wsparcie bezprecedensowe”.  Dzięki temu wsparciu polskie bezrobocie praktycznie nie wzrosło, a w ciągu pięciu lat spadło o 37 proc. (…). Polska bieda, bo o tym warto wspomnieć, zmniejszyła się o 56 proc. To są też bezprecedensowe zmiany. Tak, przez pięciu lat Polska zmieniła się nie do poznania, jeżeli chodzi z jednej strony o kwestie takie jak bezrobocie czy bieda, a z drugiej strony także jeżeli chodzi o wsparcie państwa dla instytucji i środowisk kultury —podkreślił.  Nikt z ludzi z ludzi kultury nie zostanie sam. I to mogę z otwartą przyłbicą to powiedzieć: nikt nie został sam, ponieważ każdy mógł dostać pomoc socjalną - powiedział w środę na Sejmowej Komisji Kultury i Środków Przekazu wicepremier, minister kultury, dziedzictwa narodowego i sportu Piotr Gliński. Minister przypomniał, że MKiDN podczas pandemii zwielokrotniło środki na pomoc socjalną „właśnie żeby te luki zapełnić tam, gdzie pomoc we wszystkich innych naszych formach nie dotarła - żeby zapewnić, że nikt z ludzi z ludzi kultury nie zostanie sam” - powiedział w środę na Sejmowej Komisji Kultury i Środków Przekazu wicepremier Piotr Gliński. I to mogę z otwartą przyłbicą to powiedzieć: nikt nie został sam, ponieważ każdy mógł dostać pomoc socjalną —podkreślił. Wicepremier wyjaśnił, że MKiDN „bardzo zliberalizowało kryteria pomocy socjalnej”.  Ona objęła na dzień dzisiejszy (…) 13 tys. 807 zapomóg socjalnych po 1 tys. 800 zł każda —powiedział Gliński, dodając, że „zapomoga socjalna mogła być przyznawana wielokrotnie”. Są takie osoby, które dostawały w pandemii tę pomoc i sześciokrotnie —podkreślił. Wicepremier podał, że udzielono „zapomóg socjalnych na sumę prawie 25 mln zł”.  Przy czym mamy jeszcze 20 mln zł zabezpieczone —wyjaśnił prof. Gliński. To jest zupełnie niewspółmierna skala do tego, co budżet MKiDN pozwalał robić wcześniej —ocenił. Myśmy za pomocą nowelizacji ustaw przycovidowych zabezpieczyli najpierw dodatkowe 20 mln zł, później - 25 mln zł - łącznie 45 mln zł na pomoc socjalną mamy. Wykorzystane jest 25 mln zł, jeszcze 20 mln zł mamy - i ona będzie dalej udzielana. Tyle tylko, że w pewnym momencie wrócimy do tych kryteriów ostrzejszych, ponieważ to jest pomoc dla artystów —zapowiedział wicepremier Piotr Gliński. Reżim sanitarny w instytucjach kultury jest przestrzegany. Nie mamy informacji - a monitorujemy to na bieżąco - żeby były tam jakiekolwiek ogniska pandemiczne - mówił w środę na posiedzeniu sejmowej Komisji Kultury i Środków Przekazu wicepremier, minister kultury Piotr Gliński. Odpowiadając na pytania posłów po przedstawieniu informacji „na temat sektorowej tarczy antykryzysowej dla kultury oraz kryteriów i zasad podziału środków z Funduszu Wsparcia Kultury”, Gliński wyraził radość z powodu częściowego odmrożenia sektora kultury.  To też nie było łatwą decyzją polityczną. Mało tego, widząc, że jest teraz trzecia fala to, oczywiście, mamy obawy jak to będzie dalej. Natomiast monitorujemy tę sytuację. Wiedzieliśmy też, jaka jest sytuacja w instytucjach kultury, jak one są gotowe do ewentualnego odmrożenia. Mieliśmy także badania porównawcze europejskie i dzięki temu mogliśmy otworzyć najpierw muzea i galerie – w reżimach sanitarnych – oraz teatry i kina —powiedział. W ocenie wicepremiera jest to „wielki sukces polskiej kultury z dwóch powodów”.  Po pierwsze dlatego że tam reżim jest przestrzegany. Nie mamy żadnych informacji - a monitorujemy to na bieżąco - żeby jakiekolwiek ogniska pandemiczne w instytucjach kultury były (…). Nie ma ich, a frekwencja – i to jest druga rzecz, którą chcę powiedzieć - była po prostu niebywała. Polacy byli żądni kontaktu z kulturą i to się objawiało także w kolejkach przed instytucjami kultury. To pięknie świadczy o tym, jak nasze instytucje kultury funkcjonują —zwrócił uwagę. Szef MKiDN poinformował, że rozpatrywane są kolejne mechanizmy wsparcia dla sektora kultury. Jednym z pierwszych - jak dodał - byłoby prawdopodobnie „poszerzenie możliwości postojowego dla freelancerów”.  Trudno mi się zgodzić z tezami mówiącymi o tym, że ci freelancerzy nie są objęci wsparciem. Wielokrotnie mówiłem, jakim wsparciem są objęci i jakie mają możliwości, choć zgodzę się, że pewnie trzeba by nad tym jeszcze pracować —stwierdził. Gliński podkreślił także, że resort monitoruje na bieżąco sytuację w instytucjach, które prowadzi i współprowadzi, ale nie ma narzędzi, by monitorować sytuację każdej samorządowej instytucji kultury.  Musimy jasno opinii publicznej przekazać: minister ma w tej chwili aż 120 instytucji pod sobą, o 53 więcej niż to było pięć lat temu i na to ma środki państwowe i o te dodatkowe 53 instytucje był w stanie zadbać dodatkowo. Natomiast nie ma możliwości w związku z reformą polskiej kultury sprzed lat w takiej samej skali wspierać i monitorować działalności instytucji samorządowych —wyjaśnił. kk/PAP
Poprawność polityczna w natarciu. Ostrzeżenia przed "Muppet Show" na Disney+. "Te stereotypy były błędne wtedy i są błędne teraz"^None^2021-02-23 12:32:51.141419+01:00^https://wpolityce.pl/kultura/540365-disney-ostrzega-przed-stereotypami-w-muppet-show^„Ten program zawiera negatywne obrazy lub złe traktowanie ludzi bądź kultur. Te stereotypy były błędne wtedy i są błędne teraz” - to fragment ostrzeżenia, które serwis Disney+ emituje przed odcinkami kukiełkowego serialu „Muppet Show”. CZYTAJ RÓWNIEŻ: Serwis Disney+ wycofuje niektóre bajki z oferty dla dzieci. Powód? „Dostosowanie treści do wymagań poprawności politycznej” Serwis Disney+ wprowadził do swojej oferty 5 sezonów popularnego serialu kukiełkowego „Muppet Show”. Platforma zdecydowała się jednak na emitowanie specjalnego ostrzeżenia przed każdym odcinkiem serialu. Dotyczy ono stereotypów, które - zdaniem serwisu - występują w serialu i mogą obrażać m.in. rdzennych Amerykanów czy osoby z Bliskiego Wschodu. Ten program zawiera negatywne obrazy lub złe traktowanie ludzi bądź kultur. Te stereotypy były błędne wtedy i są błędne teraz. Zamiast usuwać te treści, chcemy uznać ich szkodliwy wpływ, wyciągnąć z nich wnioski i zainicjować rozmowę, aby wspólnie stworzyć bardziej integrującą przyszłość — głosi ostrzeżenie. Na stronie internetowej Disney+ można również przeczytać wyjaśnienie, w którym czytamy, że „Muppet Show” kręcony był w czasach, kiedy na wiele wartości patrzono inaczej niż dziś. Serwis prowadzi również specjalną sekcję, w której omawia wpływ treści zawierających stereotypy na różne grupy społeczne czy etniczne. Wcześnie serwis Disney+ - z tych samych powodów - zdecydował o usunięciu z oferty dla dzieci m.in. „Piotrusia Pana”, „Zakochanego kundla” czy „Księgi dżungli”. Produkcje te dostępne są dla dorosłych. xyz/wirtualnemedia.pl
Ciri, Szydło czy Suchocka? Premier Polski w legendarnej grze! "Muszę wygrać w imię wszystkich Polaków"^None^2021-02-21 11:59:41.658653+01:00^https://wpolityce.pl/kultura/540069-ciri-szydlo-czy-suchocka-premier-polski-w-legendarnej-grze^Tej wiosny światło dzienne ujrzy dodatek do legendarnej gry Tekken. W sieci pojawiła się ciekawa zapowiedź, która odnosi się do Polski. W jednym z trailerów nowej edycji gry widzimy obrazki z Warszawy – plac Zamkowy, Pałac Prezydencki czy stołeczny tramwaj.  Następnie na ekranie pojawia się tajemnicza postać. To kobieta o popielatych włosach.  Pani premier, a ta groźba… – mówi rozmówca postaci przez telefon. Kobieta odpowiada, że walczy w imieniu naszych rodaków.  Muszę wygrać w imię wszystkich Polaków – słyszymy. Kim jest tajemnicza postać, w którą będziemy mogli wcielić się w ramach nowego rozszerzenia gry Tekken 7? Jak tłumaczy producent gry, Katsuhiro Harada, pomysł na wprowadzenie do rozgrywki postaci polskiej premier wynikał z faktu, że w naszej historii już kilka kobiet pełniło tę funkcję. Postać ma nie być wzorowana na żadnej prawdziwej postaci.  Kobieta, która widzimy w trailerze, ma jednak pewne charakterystyczne cechy. To blizna na policzku i specyficzny kolor włosów. Tak samo wyglądała Ciri – postać z wiedźmińskiego uniwersum stworzonego przez Andrzeja Sapkowskiego.         mly/YouTube/ppe.pl
Których spotykał. Co jest lekarstwem na poczucie bezradności  i perspektywy spowite ciemnym woalem niepewności, która rodzi lęk?^None^2021-02-21 00:22:00.762637+01:00^https://wpolityce.pl/kultura/539972-ktorych-spotykal-co-jest-lekarstwem-na-poczucie-bezradnosci^Co jest lekarstwem na poczucie bezradności, na spleen i perspektywy spowite ciemnym woalem niepewności, która rodzi lęk? Nie tak dawno zapytałem najmłodszą wnuczkę, co widzi dookoła. A chodziło rzecz jasna o śnieg, białe wydmy i jaskrawość połaci pokrywających drzewa w pobliskim zagajniku. Usłyszałem, że dookoła jest… „dookołość”. Prawda, że proste? Zwłaszcza dla trzylatki. Otóż zastanawiałem się, co robić, gdy nasza dookołość jest taka wrzaskliwa, zakłamana, pandemicznie groźna. Co zrobić, aby nie oszaleć, nie gryźć się ani nie popadać we frustrację, do której nam coraz bliżej i bliżej. Co jest lekarstwem na poczucie bezradności, na spleen i perspektywy spowite ciemnym woalem niepewności, która rodzi lęk? Otóż moim lekarstwem – ale przecież nie jestem tu żadnym wyjątkiem – jest książka.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Milion złotych na popularyzację polszczyzny dla beneficjentów programu "Ojczysty - dodaj do ulubionych"^None^2021-02-19 17:07:36.357194+01:00^https://wpolityce.pl/kultura/539909-milion-zl-dla-beneficjentow-ojczysty-dodaj-do-ulubionych^W ramach programu dotacyjnego „Ojczysty - dodaj do ulubionych” do 29 beneficjentów z całej Polski trafi w sumie milion złotych na popularyzację polszczyzny - poinformowało w piątek Narodowe Centrum Kultury.
Katedra i uniwersytet – nowa książka prof. Kucharczyka o kryzysie i nadziei chrześcijańskiej cywilizacji.^None^2021-02-19 15:30:41.453288+01:00^https://wpolityce.pl/kultura/539890-ksiazka-o-kryzysie-i-nadziei-chrzescijanskiej-cywilizacji^Grzegorz Kucharczyk w swym nowym dziele opublikowanym przez wydawnictwo Biały Kruk włącza się w nurt głosów rozsądku dowodzących, że współczesna narracja medialna oraz historyczna idą wbrew prawdzie i wolności. Kto nie wierzy w Boga, uwierzy we wszystko – ta myśl nigdy nie była bardziej prawdziwa niż w XXI wieku. Ileż to osób po odrzuceniu Boga gotowych jest zaakceptować każdy zabobon, najbardziej złudną utopię, z gruntu niewiarygodną manipulację. Dlatego coraz głośniej mówi się o wielkim kryzysie zachodniej, chrześcijańskiej cywilizacji – znanej kiedyś pod dumną nazwą Christianitas – albo zgoła o jej upadku. Znakiem najwyższego przejawu kultury zachodniej były dwa pojęcia stanowiące tytuł nowej książki prof. Grzegorza Kucharczyka pt. „Katedra i uniwersytet. O kryzysie i nadziei chrześcijańskiej cywilizacji” (wyd. Biały Kruk). To właśnie symbioza katedry i uniwersytetu doprowadziła cywilizację zachodnią do jej największych osiągnięć. W rozdzieleniu wiary i rozumu prof. Kucharczyk upatruje zasadniczej przyczyny obecnej degrengolady nauki, ale i słabości Kościoła. Opisuje ten proces na przestrzeni wieków na przykładzie zarówno całej Europy jak i Polski. Kto wysoko zajdzie, ten może i boleśnie upaść. Taki właśnie upadek opisuje prof. Grzegorz Kucharczyk, jeden z najbardziej błyskotliwych polskich erudytów i publicystów, autor wielu głośnych książek. W dobie demolowania humanistyki przez postnowoczesnych „naukowców” na czcigodnych uniwersytetach, Autor nie boi się powiedzieć wprost, że mamy do czynienia z czystą głupotą. Rozjaśnia umysły i wykazuje marność fundamentów zgenderyzowanej nauki. Utopijny gmach budowany na takich fundamentach w pewnym momencie musi runąć z hukiem – oczywiście na nasze głowy. Grzegorz Kucharczyk w swej nowej książce „Katedra i uniwersytet. O kryzysie i nadziei chrześcijańskiej cywilizacji” włącza się w nurt głosów rozsądku dowodzących, że współczesna narracja medialna oraz historyczna idą wbrew prawdzie i wolności. Cóż stało się z człowiekiem, że posługując się wyszukanym aparatem naukowym uznaje np. Billa Clintona za pierwszego czarnego prezydenta USA, Sokratesa za Murzyna, a Arystotelesa za złodzieja – bo tak jest to dzisiaj przedstawiane i nauczane na wielu ,zdawałoby się, poważnych uniwersytetach! Na te i wiele innych prowokacyjnych zagadnień, na agresywnie szerzący się nihilizm i relatywizm, znajdziemy odpowiedź w tej publikacji. W pięknie i bogato ilustrowanej książce prof. Kucharczyk nie poprzestaje bowiem tylko na diagnozie. Podsuwa także odpowiedzi na pytanie: co dalej? Okazuje się, że to właśnie w Polsce może obudzić się ruch, który zastopuje postnowoczesne szaleństwo. Mamy ku temu wszystkie potrzebne narzędzia i kadry. W pewnym sensie niniejsza książka jest o prawdziwych realistach, których dziełem były katedry i uniwersytety, którzy je pieczołowicie odbudowywali i czuwali nad ich rozwojem — mówi autor książki prof. Grzegorz Kucharczyk.  Ale i o tych, którzy nie uznają prawdziwego Sprawcy ducha zachodniej cywilizacji i dlatego w sferze wiary i w sferze rozumu stawiają go w nawiasie, a coraz częściej poza nim. Kryzys wiary zawsze pociąga za sobą kryzys rozumu. Upadek katedry nie pozostaje bez konsekwencji dla uniwersytetu  — dodaje. Książka włącza się w nurt publikacji Białego Kruka stających twardo w obronie zasad i dorobku zachodniej, chrześcijańskiej cywilizacji. Naszej cywilizacji. mm/wyd. Biały Kruk
Prezydent złożył życzenia urodzinowe aktorowi i reżyserowi Maciejowi Englertowi. "Życzę Panu długich lat w pełni sił twórczych"^None^2021-02-17 17:01:36.056642+01:00^https://wpolityce.pl/kultura/539612-prezydent-zlozyl-zyczenia-urodzinowe-maciejowi-englertowi^Proszę przyjąć najlepsze życzenia w dniu Pańskich 75. urodzin. Chciałbym zarazem złożyć Panu serdeczne gratulacje w związku z niedawnym 50-leciem pracy reżyserskiej - napisał prezydent Andrzej Duda w liście z okazji jubileuszu aktora i reżysera Macieja Englerta. CZYTAJ RÓWNIEŻ: -Jakie filmy wesprze PISF? Jeden z nich opowie o „kolaboracji polskich górali z nazistami”, kolejny to „ciotowski Dekameron” -Agnieszka w wersji uproszczonej. „Była osobą wrażliwą, utalentowaną, mądrą, co czuję się w obowiązku przypomnieć, jako świadek epoki” Począwszy od samego debiutu – adaptacji poematu dramatycznego Zbigniewa Jerzyny „Iskrą tylko”, którą od premiery 6 lutego 1971 r. na deskach warszawskiego Teatru Dramatycznego wystawiono dwustukrotnie – podjął Pan dialog z tradycją romantyczną, na której ufundowany został przecież nowoczesny teatr polski — przypomniał Andrzej Duda. Prezydent zwrócił uwagę, że „odwołując się do utworów ‘dwudziestoletnich poetów Warszawy’” Maciej Englert „przedstawiał bohaterskie i tragiczne losy pokolenia akowskiego z własnej perspektywy artysty należącego już do następnej, powojennej generacji”. Odtąd taka właśnie optyka stała się rysem charakterystycznym i niezwykle wysoko cenionym Pańskiej twórczości. Reżyserując sztuki czy to Słowackiego, Wyspiańskiego, Fredry, czy to Szekspira, Moliera, Goldoniego, wierność oryginałowi łączył Pan harmonijnie z autorskim, indywidualnym i na wskroś współczesnym spojrzeniem na historię ojczystą i powszechną oraz na to, co w nich uniwersalne, wieczne i zawsze aktualne — czytamy w liście jubileuszowym do dyrektora Teatru Współczesnego w Warszawie. Prezydent zaznaczył, że Maciej Englert „przede wszystkim jest bowiem niedoścignionym interpretatorem dramatu XX wieku, rozwijającym najważniejsze tendencje estetyczne swojej epoki i chętnie sięgającym po nowe formy”. Szczególny rozdział w Pańskiej twórczości stanowią przecież liczne znakomite spektakle telewizyjne, które wybitnie przyczyniły się do zbudowania świetności sceny teatralnej na szklanym ekranie — ocenił.  I to samo dotyczy także Pańskich słuchowisk radiowych, spośród których pragnę dziś wymienić jedno: niezapomnianą „Norymbergę” Wojciecha Tomczyka — podkreślił Duda. Wreszcie, należy też wspomnieć o wielu Pańskich doskonałych kreacjach aktorskich, w których – jak każdy wielki wszechstronny artysta – z twórcy staje się Pan także tworzywem, poszerzając spektrum własnej wiedzy i doświadczeń — czytamy w liście prezydenta. Wszystko to zaś – jestem głęboko przekonany – zapewni Panu trwałe miejsce w rzędzie najwybitniejszych mistrzów polskiej współczesnej sztuki scenicznej — napisał Duda. Raz jeszcze gratulując pięknego podwójnego jubileuszu, z serca życzę Panu zdrowia, satysfakcji z dokonań, wszelkiej pomyślności oraz długich lat w pełni sił twórczych, potrzebnych do kontynuowania Pańskiej wspaniałej pracy artystycznej — zakończył swój list prezydent. Obecny dyrektor Teatru Współczesnego w Warszawie Maciej Ignacy Englert urodził się 17 lutego 1946 r. w Sosnowcu. Dyrektorem tej sceny jest od 1981 roku. aw/PAP
Jakie filmy wesprze PISF? Jeden z nich opowie o "kolaboracji polskich górali z nazistami", kolejny to "ciotowski Dekameron"^None^2021-02-17 14:16:26.193476+01:00^https://wpolityce.pl/kultura/539575-jakie-filmy-wesprze-pisf-wsrod-nich-ciotowski-dekameron^Na początku grudnia ubiegłego roku Polski Instytut Sztuki Filmowej opublikował listę filmów, które otrzymają dofinansowanie w ramach trzeciej sesji wsparcia w Programie Operacyjnym Produkcja filmowa za rok 2020. Jedna z produkcji będzie opowiadać o „niesławnej kolaboracji polskich górali z nazistami w czasie II wojny światowej”. Najwyższe dofinansowanie, bo aż 5,93 mln zł (o tyle wnioskowali twórcy) z 11,9 mln zł budżetu, otrzymał film „Biała odwaga” w reżyserii Marcina Koszałki. Współtwórcą scenariusza do filmu jest Szczepan Twardoch. Tym razem Koszałka opowie o niesławnej kolaboracji polskich górali z nazistami w czasie II wojny światowej — czytamy na blogu Spór w kinie. Poprzez moje zainteresowania Tatrami, jako wspinacz, taternik zawsze szukałem tematu górskiego i natknąłem się na Goralevolk, temat niezręczny, ukrywany w historii Polski. Na początku podszedłem to niego stereotypowo, byłem zaskoczony, nie uczy się tego w szkołach, że polscy Górale podhalańscy w trakcie okupacji w liczbie 40 tysięcy podpisało listę Goralnevolk, która dla lPN i wielu Polaków jest listą zdrady — cytuje reżysera autor bloga. O dofinansowaniu na Facebooku poinformowała firma Balapolis, producent filmu. Producent zamieścił też fragment książki „Goralenvolk. Historia zdrady”. I w tym miejscu krótki fragment z książki „Goralenvolk. Historia zdrady” Wojciecha Szatkowskiego: „W czasie okupacji hitlerowskiej w każdej niemalże góralskiej rodzinie znalazła się osoba, która wzięła kenkartę góralską G lub polską P, była członkiem Komitetu Góralskiego bądź jego delegatur, Związku Górali, sympatyzowała z tym ruchem lub była przeciwko. Każdy Podhalanin odczuł Goralenvolk w taki czy inny sposób. Ten temat dotyczył całego Podhala. Wszystkich rodzin” — czytamy.      Na 2,5 mln zł dofinansowania mogą liczyć twórcy filmu „Lubiewo” w reżyserii Pawła Maślony. Wnioskowali o 4 mln zł z ponad 11-milionowego budżetu. „Lubiewo” może być znaczącym wydarzenie w polskim kinie, które wywoła szerokie komentarze i spore kontrowersje. Scenariusz filmu powstał bowiem na podstawie powieści Michała Witkowskiego o tym samym tytule, która opisywana jest, jako: „współczesna gejowska powieść” i „powieść przygodową-obyczajowo z życia ciot” — czytamy na blogu Spór w kinie. Okazuje się jednak, że opis powieści Witkowskiego jest jeszcze mocniejszy. Powieść składa się z dwóch części, które zawierają dziesiątki luźnych opowieści połączonych osobą nadrzędnego narratora-bohatera. Stwierdza on w pewnym momencie, że jego ambicją jest ułożenie „ciotowskiego Dekameronu”. (…) Z opowieści o postaciach i różnych perypetiach gejów wyłania się „Wielki Atlas Ciot Polskich”, rozbudowana i dowcipna typologia postaw i preferencji homoseksualnych — cytuje autor bloga. Lista filmów dofinansowanych przez PISF opublikowana został na stronie internetowej instytutu.    PISF / autor: screen/PISF   Decyzje PISF spotkały się z krytyką w środowisku. Cóż tam, panie, w polityce PISF? Lewica trzyma się mocno!? ; „O wolność - historia Tadeusza Kościuszki” - przegrał z „Masażystka” p. Glińskiej; Skądinąd sympatyczni Eksperci z błyskawicami na twarzy - doceniają treatment, jednocześnie spuszczają TADZIA po brzytwie. Argumentując, że miłość Ludwiki do TADZIA i jego życiorys, to za mało by zrealizować wysokobudżetowy film. Jestem pewny, że wyobraźnia Ekspertów, tym razem spłatała figla: w królu Stanisławie - zobaczyli Tuska, w carycy Katarzynie - Merkel, a w Targowicy - dzisiejszą Opozycję — napisał scenarzysta i reżyser Stanisław Józefowicz.    autor: Facebook   xyz/sporwkinie.blogspot.com/Facebook/pisf.pl
Jak Phoenix z popiołów – nowa płyta Janusza Wawrowskiego.^None^2021-02-10 09:07:44.051245+01:00^https://wpolityce.pl/kultura/538581-jak-phoenix-z-popiolow-nowa-plyta-janusza-wawrowskiego^Andante koncertu skrzypcowego op. 70 Ludomira Różyckiego – ten utwór znajduje się na najnowszym singlu skrzypka Janusza Wawrowskiego. To już drugi zwiastun albumu „Phoenix” mającego ukazać się 12 marca 2021 roku.  Janusz Wawrowski, to jeden z najwybitniejszych polskich skrzypków młodego pokolenia. Wydał takie albumy jak:  Niccolò Paganini – 24 Kaprysy op.1 oraz Sequenza, za który otrzymał Fryderyka 2017, najważniejszą polską nagrodę w fonografii. Jest wykładowcą Uniwersytetu Muzycznego Fryderyka Chopina w Warszawie. Tym razem wziął na warsztat koncert Ludomira Różyckiego, który przez wiele lat był uznawany za zaginiony. Cudownie odnaleziona partytura tego dzieła przetrwała Powstanie Warszawskie pod gruzami zbombardowanej stolicy.  Kilka lat temu po raz pierwszy zetknąłem się z fragmentami rękopisu koncertu skrzypcowego Ludomira Różyckiego. To wspaniałe dzieło od razu do mnie przemówiło, a w mojej głowie zrodziła się myśl, że jak feniks powstający z popiołów, powinno się odrodzić i cieszyć publiczność na całym świecie — mówi Janusz Wawrowski.  Kompozytor, Ludomir Różycki urodził się w 1883. Był jeden z najwybitniejszych przedstawicieli okresu Młodej Polski w muzyce. Ukończył z odznaczeniem Konserwatorium Warszawskie. Studiował pod kierunkiem tak znakomitych nauczycieli jak kompozytor Zygmunt Noskowski czy pianista Aleksander Michałowski. Edukację muzyczną kontynuował w Berlinie na początku 1900 roku u kompozytora Engelberta Humperdincka, autora słynnej opery „Jaś i Małgosia”. Po I wojnie światowej, wraz z Karolem Szymanowskim, zorganizował „Spółkę Nakładową Młodych Kompozytorów Polskich”, dążąc do ożywienia, propagowania i wydawania muzyki w Polsce.  Różycki skomponował ten koncertem skrzypcowy podczas trwającego Powstania Warszawskiego. Mając zaawansowaną partyturę w wersji na fortepian i skrzypce solo, musiał dokończyć orkiestrację, a sam nie będąc skrzypkiem, spędzić trochę czasu z wirtuozem Władysławem Wochniakiem nad techniczną stroną partii solowej. Kiedy jednak okazało się, że jemu i jego rodzinie grozi niebezpieczeństwo ze strony wojsk hitlerowskich, Różycki zdecydował się na ucieczkę z Warszawy – wcześniej jednak ukrył rękopis w walizce i zakopał w swoim ogrodzie. Na jego dom spadły bomby doszczętnie go niszcząc a kompozytor pogodził się z utratą koncertu. Zakopaną walizkę jednak cudownie odnaleźli robotnicy budowlani porządkujących ruiny jego domu w Warszawie. Rękopis partytury trafił do archiwum Biblioteki Narodowej.  Przeszukując archiwa, z pomocą ekspertów Wawrowski odnalazł rękopis fortepianowej interpretacji koncertu oraz, co istotne, pierwsze 87 taktów pełnej orkiestrowej partytury. Poprzednio inni muzycy uzupełniali koncert wyłącznie w oparciu o fortepianową interpretację, natomiast Janusz Wawrowski, współpracując z pianistą i kompozytorem Ryszardem Bryłą, przystąpił do odtworzenia całego dzieła. Zredagował też partię solową tak, aby dobrze „leżała” pod palcami skrzypka. Realizacja projektu trwała kilka lat. Dzięki staraniom Janusza Wawrowskiego zrekonstruowane dzieło nagrała Royal Philharmonic Orchestra – jedna z najsłynniejszych orkiestr na świecie. Mamy nadzieję, że rezultat jest jak najbliższy oryginalnej myśli Różyckiego. To niesamowite, że koncert, napisany w najczarniejszych czasach Powstania Warszawskiego, niesie ze sobą tak pozytywną energię, jest pełen wigoru i życia przedwojennej Warszawy  — mówi Wawrowski. Pomimo codzienności, która pochłonęła kompozytora, jego duch nadziei na lepszą przyszłość był wciąż żywy. Na płycie „Phoenix” znajdzie się również brawurowe wykonanie koncertu skrzypcowego D-dur, op. 35 Canzonetta, Piotra Czajkowskiego jednego z ulubionych utworów Janusza Wawrowskiego.  Nagranie tego albumu było możliwe dzięki sponsorom, Żabka Polska i Enea oraz dofinansowaniu Ministerstwa Kultury i Dziedzictwa Narodowego oraz Instytutowi Adama Mickiewicza. Wydanie płyty zostało oficjalnie wpisane do kalendarza obchodów stulecia odzyskania niepodległości oraz otrzymało logo programu „Niepodległa”. Janusz Wawrowski gra skrzypcach Polonia zbudowanych w 1685 r. przez Antonio Stradivariego. Jest to pierwszy i jedyny tej klasy instrument w powojennej Polsce. Link do filmu promocyjnego albumu „Pheonix”:
Politycy, dziennikarze i internauci wspominają Krzysztofa Kowalewskiego. "Legendarne role, artysta wybitny"; "Żegnaj mistrzu"^None^2021-02-06 16:53:28.777961+01:00^https://wpolityce.pl/kultura/538079-internauci-wspominaja-kowalewskiego-artysta-wybitny^W wieku 83 lat zmarł dziś Krzysztof Kowalewski. Śmierć aktora wywołała w sieci falę kondolencji i wspomnień. Komentatorzy przypominają wspaniałe kreacje Kowalewskiego i doceniają jego kunszt. CZYTAJ RÓWNIEŻ: Nie żyje Krzysztof Kowalewski, jeden z najpopularniejszych polskich aktorów filmowych i teatralnych. Miał 83 lata Krzysztof Kowalewski popularność zdobył m.in. dzięki rolom komediowym w filmach: „Co mi zrobisz jak mnie złapiesz” (1978) czy „Miś” (1980). Na dużym ekranie zadebiutował w 1960 r. niewielką rolą w „Krzyżakach” w reżyserii Aleksandra Forda. Aktor zdobył również uznanie publiczności za rolę Zagłoby w ekranizacji „Ogniem i mieczem” w reżyserii Jerzego Hoffmana (1999). Jest także znany słuchaczom radiowym jako Pan Sułek w satyrycznym słuchowisku radiowym autorstwa Jacka Janczarskiego pt. „Kocham Pana, Panie Sułku”. Dotarła do nas smutna wiadomość. Nie żyje Krzysztof Kowalewski - jeden z najpopularniejszych polskich aktorów, odtwórca słynnych ról komediowych, niezapomniany pan Zagłoba z „Ogniem i mieczem”, bohater audycji „Kocham Pana, Panie Sułku”. Niech spoczywa w pokoju!
Nie żyje Krzysztof Kowalewski, jeden z najpopularniejszych polskich aktorów filmowych i teatralnych. Miał 83 lata^None^2021-02-06 15:08:12.190580+01:00^https://wpolityce.pl/kultura/538068-nie-zyje-aktor-krzysztof-kowalewski^Nie żyje Krzysztof Kowalewski, jeden z najpopularniejszych polskich aktorów, odtwórca słynnych komediowych ról w „Nie ma róży bez ognia” i „Brunet wieczorową porą”, a także tytułowy bohater radiowej audycji „Kocham Pana, Panie Sułku”. Informację o śmierci aktora potwierdził PAP dyrektor Teatru Współczesnego w Warszawie Maciej Englert. Krzysztof Kowalewski urodził się 20 marca 1937 roku. Jest absolwentem warszawskiej PWST. Jest synem znanej przedwojennej aktorki Elżbiety Kowalewskiej. Zagrał około 100 ról filmowych w polskich filmach i serialach. Na dużym ekranie zadebiutował w 1960 r. niewielką rolą w „Krzyżakach” w reżyserii Aleksandra Forda. Aktor zdobył również uznanie publiczności za rolę Zagłoby w ekranizacji „Ogniem i mieczem” w reżyserii Jerzego Hoffmana (1999). Największą popularność przyniosły mu jednak postacie komediowe. Wystąpił m.in. w filmach: „Co mi zrobisz jak mnie złapiesz” (1978), „Miś” (1980), „Rodzina Leśniewskich” (1980), „Wyjście awaryjne”(1982), „C.K. Dezerterzy” (1985), „Nowy Jork - czwarta rano”(1988), „Rozmowy kontrolowane”(1991), „Nic śmiesznego”(1995), a ostatnio - w filmie „Ryś” Stanisława Tyma (2007) i „Sercu na dłoni” (2008, reż. Krzysztof Zanussi). Kowalewski jest również znany słuchaczom radiowym jako Pan Sułek w satyrycznym słuchowisku radiowym autorstwa Jacka Janczarskiego pt. „Kocham Pana, Panie Sułku”. Artysta, pytany w jednym z wywiadów, o najważniejszą cechę w zawodzie aktora odparł: „talent to jest coś, z czym się człowiek rodzi, albo nie. Załóżmy, że mówimy o aktorze utalentowanym. Wtedy niewątpliwie równolegle z talentem idzie pracowitość. Jeśli nie ma pracowitości, precyzji, to na dłuższą metę niewiele można osiągnąć”. wkt/PAP
Minister Kolarski prezentuje odnowiony ołtarz Wita Stwosza w Krakowie. Efekt robi wrażenie! "Pięć lat pracy"; "Dzieło zachwyca!"^None^2021-02-05 23:39:38.220012+01:00^https://wpolityce.pl/kultura/538014-minister-kolarski-prezentuje-odnowiony-oltarz-wita-stwosza^Sekretarz stanu w Kancelarii Prezydenta RP Wojciech Kolarski zaprezentował na Twitterze zdjęcie odnowionego ołtarza autorstwa Wita Stwosza w Krakowie. To owoc działania Narodowego Funduszu Rewaloryzacji Zabytków Krakowa.  Największy projekt Narodowego Funduszu Rewaloryzacji Zabytków Krakowa. Pięć lat pracy. Dzisiaj prezentacja konserwatorska odnowionego ołtarza dłuta Wita Stwosza — napisał Kolarski. Dzieło zachwyca! — podkreślił.
Sellin o dalszym otwieraniu instytucji kultury: Kolejne decyzje w połowie lutego. Być może będą uruchamiane tzw. branżowe wsparcia^None^2021-02-02 10:42:06.949388+01:00^https://wpolityce.pl/kultura/537420-sellin-o-dalszym-otwieraniu-instytucji-kultury^Kolejne decyzje dotyczące ewentualnego otwierania instytucji kultury przedstawimy w połowie lutego - zapowiedział we wtorek wiceszef MKiDN Jarosław Sellin. Zapewnił też, że przygotowywana przez rząd tarcza antykryzysowa, tak jak dotychczas, uwzględni pomoc dla artystów. CZYTAJ RÓWNIEŻ: -Rusza konkurs „Zabytek zadbany”. Ma na celu upowszechnienie najlepszych wzorców w zakresie opieki nad zabytkami -Nawet bystrzy twórcy egzaltują się awangardą postępu, o czym przekonuje przykład Bartosza „Fisza” Waglewskiego W Radiu Zet Sellin był pytany o otwarcie przez rząd od 1 lutego m.in. muzeów i galerii sztuki ze względu na mniejszą liczbę zakażeń koronawirusem. To są decyzje wynikające z tego, że my chcemy otwierać. My chcemy otwierać, ale oczywiście musimy słuchać ekspertów, specjalistów, którzy mówią, gdzie jest większe ryzyko roznoszenia się tego wirusa i tam, gdzie jest ono mniejsze, to takie otwarcie jest możliwe, tam, gdzie jest większe, (to) nie jest możliwe — odpowiedział Sellin, dodając, że np. w muzeach ryzyko zakażenia jest mniejsze m.in. ze względu na ich większą przestrzeń i krótszy pobyt niż np. w teatrach. Pytany, czy przewidywany jest termin otwarcia pozostałych instytucji kulturalnych, takich jak np. kina, teatry i filharmonie, Sellin przypomniał, że przed obecnym - od jesieni br. - zamknięciem tych instytucji można było z nich korzystać, choć w ograniczonym zakresie. Nie wiemy, jak ten wirus może uderzyć, (ale) jeżeli nie będzie tej trzeciej fali (epidemii), to oczywiście będziemy zwolennikami otwierania instytucji jak najszybciej. Wszystko jest możliwe - w połowie lutego będą kolejne decyzje komunikowane w sprawie tego, jak sytuacja (dotycząca otwarcia instytucji) już w drugiej połowie lutego ma wyglądać — zapowiedział, zastrzegając, że w tej sprawie - ze względu na nieprzewidywalność epidemii - należy być ostrożnym. Wiceszef MKiDN był też pytany o dalszą pomoc dla artystów związaną z epidemią.  Dopóki trwa pandemia, dopóki są ograniczenia, dopóki nie można po prostu działać i instytucje są zamknięte albo działać można w ograniczonym zakresie, to są straty, więc (…) w kolejnych tarczach antykryzysowych też instytucje kultury będą uwzględniane tak jak w dotychczasowych. Być może też kolejne tzw. branżowe wsparcia będą uruchamiane — mówił Sellin. Dopytywany o termin tej pomocy wiceszef MKiDN odpowiedział, że obecnie trwają prace rządu nad kolejną tarczą antykryzysową.  I będą kolejne propozycje — zapewnił wiceminister kultury. aw/PAP
Nawet bystrzy twórcy egzaltują się awangardą postępu, o czym przekonuje przykład Bartosza „Fisza” Waglewskiego^None^2021-02-01 13:00:13.812345+01:00^https://wpolityce.pl/kultura/537279-nawet-bystrzy-tworcy-egzaltuja-sie-awangarda-postepu^Zawsze jest jakaś awangarda i ci, którzy najpierw się nią egzaltują, a potem nie rozumieją, dlaczego znaleźli się w łagrze. Czy konformizm jest przeznaczeniem Polski i Europy? Może to dziwne, ale takie pytanie nasuwa się po lekturze rozmowy (w „Gazecie Wyborczej”) z muzykiem Bartoszem „Fiszem” Waglewskim. Człowiekiem oryginalnym i twórczym pod wieloma względami. Stąd zdziwienie tym, co mówi. Czego się boją ludzie, że najpierw przebierają się w maski poprawności, potem oportunizmu, a na końcu zniewolenia? Czy nawet osoby samodzielnie i niebanalnie myślące muszą ulegać coraz bardziej opresyjnemu paradygmatowi najpierw kulturowego, potem towarzyskiego, a w końcu politycznego bezpieczeństwa? Bezpieczeństwa od odwagi i indywidualności, choć ponoć demonstrowanego z powodu odwagi i indywidualizmu.  Nie ma chyba większego dziaderstwa (bojowy termin ruchu „Wypie…lać”), niż poglądy reprezentowane przez bojowniczki (bojowników) walki z dziaderstwem. Same schematy, kalki, trywializmy, kaskady semantycznego zniewolenia, uproszczeń i fontanny moralizatorskiej ekwilibrystyki, tyle że podane w sosie słuszności wynikającej ponoć ze zrozumienia wektora dziejów. Świat wolności kończy się, gdy jeden z największych anarchistów i prześmiewców poprawności oraz zadęcia, Eric Idle z Monty Pythona, na naszych oczach zamienia się w swoje absolutne przeciwieństwo. W obrońcę poprawności, piętnującego nonkonformizm jako zniewolenie. Wystarczy poczytać jego uwagi na temat wyborów w USA i przyszłości demokracji. Paradygmat poprawniactwa dopadł też Fisza, który deklaruje, że należał „do osób trochę zmęczonych i rozczarowanych poprzednią władzą. Kiedy nadeszła zmiana, pomyślałem sobie, że owszem, pan Kaczyński rządzi przez konflikt, jest odpowiedzialny za wojnę wokół katastrofy smoleńskiej, ale przecież już był premierem, jest patriotą i doświadczonym politykiem”. To uzasadnienie dla zmiany poglądów, ale to tylko pretekst. Do wytłumaczenia, dlaczego odmienny paradygmat jest zły. Otóż Bartosz Waglewski w 2020 r. na swoim osiedlu przez „dobre trzy miesiące” widywał „billboard z cytatem ze Starego Testamentu o ‘popełnianiu obrzydliwości’”.  Co jest strasznego w cytacie z Biblii? Ano to, że to „średniowieczne rewelacje kłujące w oczy osoby homoseksualne, które razem mieszkają, kochają się, pracują z nami, obsługują nas w sklepach i jak wiemy, często odprawiają msze. Codziennie, przejeżdżając przez tę ulicę, muszą czuć pogardę, atak na ich prywatność, wrażliwość. Wydawało się, że przynajmniej w dużych miastach homofobia wyląduje na śmietniku historii, obok wskrzeszania zmarłych prądem, palenia czarownic czy nękania leworęcznych”. Zacznijmy od tego, że średniowiecze, o jakim mówi Fisz, to kreacja nieuków, którzy o tym okresie nie mają zielonego pojęcia. Ale ponieważ używają średniowiecza wyłącznie w roli młotka, żadna wiedza nie jest im potrzebna. Czyli już na wejściu bezrefleksyjna kalka. A dalej jest tylko gorzej. W przestrzeni publicznej funkcjonuje mnóstwo komunikatów, które oburzają, straszą, manipulują, obrażają. I co z tego? Zły jest tylko jeden? I dlaczego nasze życie ma się toczyć w rytm billboardów? Przecież to słusznie mało kogo obchodzi. A jeśli coś nie jest przestępstwem, to sobie wisi.  Większość napisów w sferze publicznej to nie są wodotryski mądrości i co z tego. Dlaczego jednemu przypisuje się nie wiadomo co, a inne są dobre, bo słuszne. Przecież to absurd. Mnie na przykład ta cała sfera billboardowej perswazji, niezależnie spod jakiego znaku, „wisi kalafiorem”. Ewentualnie wywołuje uśmiech politowania, a czasem rozbawienia. Na moje życie nie ma to wpływu najmniejszego. I podejrzewam, że tak jest z ogromną większością polskiego społeczeństwa. Jedni sobie napisali to, inni tamto, bo taka jest demokracja. I zawsze tak było. Jeśli takie bzdety mają wywoływać, jakieś straszne i trwałe traumy, to może od razu zamknijmy się w jakimś bunkrze i nie wychodźmy na świat, bo możemy coś niestosownego przeczytać. A kto decyduje, co jest stosowne? Po co więc ta przesada u Bartosza Waglewskiego i nazywanie jakiegoś billboardu „sukinsyństwem”.  Grzmi Fisz, że „wywoływanie wojny kulturowej w czasie pandemii się po prostu w pale nie mieści”. Bez przesady: wojny kulturowe towarzyszą nam od wieków, a szczególne ich nasilenie mamy od XX wieku. I co takiego? Będzie ONZ-owski traktat o zakazie wojen kulturowych? Ta mimozowatość jest zwyczajnie irytująca. Takie jest życie. Dlatego wnioski Bartosza Waglewskiego to zwyczajny odjazd: „Cokolwiek ten rząd dobrego by dla nas zrobił - wypłacił po 1500 zł na dziecko z własnej kieszeni, urządzał recitale muzyki współczesnej, wybudował milion mieszkań za darmochę - to nigdy nie będę w stanie wybaczyć tej rozpędzonej machiny pogardy. Najczęściej rozkręcanej w zaciszu wypasionych domów prawicowych spin doktorów. Raz padnie na uchodźców, raz na gejów, raz na nauczycieli, raz na artystów”. Kto rozpętał machinę pogardy i na każdym kroku demonstruje swoją wyższość, zaś tych niżej traktuje jak robactwo? Mam wymieniać tych wszystkich polityków, profesorów, twórców? Waglewski ich zresztą doskonale zna. I ta dziecinna mitologizacja prawicowych spin doktorów w wypasionych domach. Spin doktorzy są zwykle obrotowi, a nie prawicowi czy lewicowi. A ci, co mają najbardziej wypasione wille, nie zarobili na nie od PiS, tylko od kogoś zupełnie innego. I ten radykalizm wniosków, ale tylko w jedną stronę. Bartosz Waglewski „nie przewidziałby tego, że człowiek znowu zacznie wierzyć, że Ziemia jest płaska”. I ponoć „nigdy krętacze nie dostali tak rewelacyjnego instrumentu, jakim jest sieć”. I co to za rewelacja, że im więcej narzędzi komunikacji, tym więcej głupoty? Głupota jest łatwo przyswajalna, wiedza – trudno. I nie polega to na wyznawaniu poglądu o płaskiej Ziemi, choć i to się zdarza, tylko na uznawaniu za prawdę objawioną bzdur podawanych przez tzw. autorytety. Te bzdury nie są nachalnie głupie, gdyż mają pozór wiedzy. Ale są szkodliwsze od prostej koncepcji „płaskoziemia” właśnie dlatego, że kłamstwo jest w nich trochę zamaskowane. I bynajmniej nie specjalizują się w tym ci, o których mówi Bartosz Waglewski. On sam zresztą temu ulega. Kolejna kalka to przekonanie, że „do władzy, oczywiście nie pierwszy raz, doszli cynicy, którzy robią badania i wiedzą, co powiedzieć, by zawładnąć sercem i umysłem głosującej większości. (…) Dzisiejszy obóz władzy doskonale zarządza naszymi obawami, w wielu przypadkach związanymi np. z wolnością – piękną, ważną, ale niepewną, trudną”. Obawami i lękami najlepiej i najszerzej zarządzają media, a te prorządowe nie mają nawet części tego zasięgu, co antyrządowe. A ten fetysz tajemnej wiedzy płynącej z badań, to typowe wyobrażenie kibica polityki, który w istocie kompletnie nie zna jej mechanizmów. Pomińmy już takie naukowe rewelacje, jak to, że (też podobno na podstawie badań) „traumy i koszmary gromadzą się w genach i są przekazywane następnym pokoleniom”. Ciekawe, które aminokwasy, białka czy wręcz kodony te traumy i koszmary zapisują i modyfikują? Bądźmy poważni! Bartosza Waglewskiego fascynuje „bunt kobiet”, bo to „zjawisko nieprawdopodobne”. O czym się przekonał, gdy sam się wybrał „na taki protest, ten największy, tzw. szturm na Warszawę”. Tylko że to czysta egzaltacja, taka pensjonarska, a nie podejście analityczne. Poegzaltować się nie zaszkodzi, np. językiem ulicy, ale nic z tego nie wynika. Podobnie jak z tych ochów i achów, że protestujący są „świadomi globalnych zjawisk, wychowani przez inną muzykę, inne seriale, inne filmy”. Taa. To kto tworzy te wielkie obszary nieuctwa, niekompetencji, badziewia estetycznego i pod każdym innym względem, jakie dziś charakteryzują szkoły średnie i uniwersytety? Nie ma się czym podniecać i egzaltować. Dziecinna wydaje się też fascynacja działaniami przeciwko „dziadersom”. „Młode pokolenia ruszyły przeciwko dziadersom. Coraz większa jest świadomość młodych ludzi, dla których czasy katolickiej i narodowej Polski, serialu ‘W labiryncie’ i przebojów Krzysztofa Krawczyka to nic innego jak muzeum”. Znowu egzaltacja – tym razem awangardą rewolucji. Zawsze jest jakaś awangarda i ci, którzy najpierw się nią egzaltują, a potem nie rozumieją, dlaczego znaleźli się w łagrze. Bo awangarda społeczna zwykle zatrzymuje się na łagrach dla inaczej myślących. I kto zmusza Fisza oraz antydziadersów do słuchania Krzysztofa Krawczyka? Skądinąd od niego Fisz mógłby się też niejednego nauczyć o warsztacie.  Teraz powinny zabrzmieć fanfary, gdyż Bartosz Waglewski obwieszcza, że „ewolucja zdmuchnie patriarchalny świat z powierzchni ziemi. Co nie znaczy, że to nastąpi za tydzień czy rok”. Ewolucja trochę inaczej działa, a działa od około 4 mld lat, więc optymizm, że za kilka, kilkanaście lat zapanuje powszechna „seksmisja” jest chyba przedwczesny. Podobnie jak przekonanie, że wystarczy wywalić ministra Przemysława Czarnka, a polskie szkoły i uczelnie wystrzelą gejzerami intelektu. Nie wystrzelą, a wręcz przeciwnie. Tak jak nie wystrzelił Bartosz Waglewski, bo to, co mówi, od kilku lat można przeczytać w setkach wywiadów przedstawicieli elit III RP. I to już jest po prostu nudne. A szkoda, bo twórczość Fisza jest dużo lepsza niż ogólnoludzkie refleksje.
