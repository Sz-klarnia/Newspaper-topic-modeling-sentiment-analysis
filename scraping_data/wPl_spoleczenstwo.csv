Title^Author^Date^Link^Content
Nasi czytelnicy chętnie poparli akcję #NiewNaszymImieniu, w której odcinamy się od awantur Strajku Kobiet^Dorota Łosiewicz^2021-02-28 21:55:17.492219+01:00^https://wpolityce.pl/spoleczenstwo/540927-jest-nas-coraz-wiecej-odcinamy-sie-od-strajku-kobiet^Akcja #NiewNaszymImieniu pokazuje, że nie brakuje kobiet, które mają odwagę być po stronie życia i nie boją się tego zademonstrować Przedstawicielki tzw. Strajku Kobiet zbierają siły, zbroją się i zapowiadają kolejne akcje skierowane przeciw życiu, popierające aborcję. Kulminacja działań ma nastąpić w czerwcu. Według zapowiedzi liderki protestów ma się wówczas w Polsce wydarzyć coś, czego jeszcze nie było. Nawet boję się pomyśleć, jakie diabelskie pomysły mogą wykwitnąć w głowach zwolenników aborcji. W obliczu tych zapowiedzi niezwykle budujące jest to, że nas, kobiet i mężczyzn opowiadających się za życiem, jest tak dużo. Nasi czytelnicy chętnie poparli akcję #NiewNaszymImieniu, w której odcinamy się od agresywnych i wulgarnych awantur Strajku Kobiet, pokazując, że jego liderki i działaczki nas nie reprezentują.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
600 tys. szczepień przy ograniczonych dostawach! Szef KPRM: Za nami najintensywniejszy tydzień Narodowego Programu Szczepień^Zespół wPolityce.pl^2021-02-28 21:26:43.450030+01:00^https://wpolityce.pl/spoleczenstwo/541174-600-tys-szczepien-przy-ograniczonych-dostawach^Za nami najintensywniejszy tydzień Narodowego Programu Szczepień. Mimo ograniczonych dostaw wykonano ponad 600 tys. szczepień – poinformował w niedzielę wieczorem szef kancelarii premiera i pełnomocnik ds. programu szczepień Michał Dworczyk. CZYTAJ WIĘCEJ: RAPORT. Polska walczy z III falą koronawirusa. 10 099 nowych przypadków zakażenia, najwięcej na Mazowszu. Zmarło 114 osób Szef KPRM podziękował osobom zaangażowanym w realizację programu szczepień. Na rządowych stronach podano w niedzielę przed południem, że od 27 grudnia ub.r., gdy pierwsza osoba w Polsce otrzymała szczepionkę przeciw COVID-19, wykonano dotąd 3 316 073 zastrzyków, w tym 2 135 769 pierwszą dawką i 1 180 304 drugą. Za nami najintensywniejszy tydzień Narodowego Programu Szczepień. Pomimo ograniczonych dostaw szczepionek do kraju, wykonaliśmy ponad 600 tysięcy szczepień. Ogromne podziękowanie dla wszystkich zaangażowanych w realizację NPS. #SzczepimySię —napisał na Twitterze w niedzielę wieczorem Dworczyk.
Akcja „Znicz dla Bohatera” w Lublinie. Przed świętem Żołnierzy Wyklętych posprzątano pomniki i groby polskich bohaterów^Pilnujmy pamięci^2021-02-28 21:15:43.534192+01:00^https://wpolityce.pl/spoleczenstwo/541173-akcja-znicz-dla-bohatera-w-lublinie^W dniu 28.02.2021 w Lublinie odbyła się kolejna edycja akcji „Znicz dla Bohatera”, w czasie której posprzątaliśmy pomniki i groby żołnierzy polskiego podziemia niepodległościowego przed Narodowym Dniem Pamięci Żołnierzy Wyklętych. W akcji zainicjowanej przez Okręg Lubelski Związku Żołnierzy Narodowych Sił Zbrojnych wzięli udział członkowie i sympatycy Związku Żołnierzy NSZ, mieszkańcy Lublina i kibice Motoru Lublin. Uporządkowane zostały miejsca pamięci Żołnierzy Wyklętych na cmentarzu przy ulicy Unickiej: zbiorowa mogiła terroru komunistycznego i tablice epitafialne umieszczone na cmentarnej kaplicy. Następnie posprzątane zostały groby poprzednich prezesów Okręgu Lubelskiego ZŻNSZ: zmarłych Kombatantów Ludwika Meresty i Stanisława Pupka.                      Później udaliśmy się na cmentarz przy ul. Lipowej, gdzie zostały uprzątnięte między innymi mogiły Ludwiki von Kleist, Józefa Spólnickiego, Bohdana Szuckiego, Ludgera Zarychty, ks. biskupa Henryka Strąkowskiego, płk. Kazimierza Tumidajskiego i innych. Porządkowanie grobów pomników żołnierzy polskiego podziemia niepodległościowego przed świętem 1 marca zakończyliśmy na cmentarzu na Majdanku. Dziękujemy wszystkim za udział w wydarzeniu. Związek Żołnierzy Narodowych Sił Zbrojnych.
Dziekan jednej z uczelni poinformował o swoim zaszczepieniu. Ostra reakcja dziennikarza: "To niemoralne". Interweniował Czarnek^Zaćwierkane na Twitterze^2021-02-28 21:00:06.930202+01:00^https://wpolityce.pl/spoleczenstwo/541170-spor-o-zaszczepienie-dziekana-jednej-z-uczelni^Na Twitterze wybuchła gorąca dyskusja na temat szczepień, po tym, jak dziekan Wyższej Szkoły Bankowej w Warszawie poinformował o swoim zaszczepieniu. Swojego oburzenia tym faktem nie ukrywał dziennikarz Łukasz Mężyk. Do całej sprawy ustosunkował się minister Przemysław Czarnek, ale to nie zakończyło dyskusji. Przed chwilą przyjąłem szczepienie przeciw #COVID19, #AstraZeneca. W swojej kolejności szczepień. Na końcu. Po zaszczepieniu moich wykładowców. Zachęcam! Jeśli nie w trosce o swoje zdrowie to o zdrowie innych. Brak maseczki TYLKO na potrzeby zdjęcia, dla zachowania ekspresji —powiadomił dr Maciej Kawecki. Na jego wpis zareagował dziennikarz portalu 300polityka.pl Łukasz Mężyk. To jest wyjątkowo ciężka niestosowność i państwowy błąd szczepić latków, „pracowników naukowych” pracujących ZDALNIE uczelni. Rząd powinien za to PRZEPROSIĆ pilniej potrzebujących zaszczepienia i się z tego NATYCHMIAST WYCOFAĆ —stwierdził Mężyk. Wpis dziennikarza doczekał się odpowiedzi ministra Przemysława Czarnka. Bardzo przepraszam, ale wielu młodych pracowników akademickich pracuje stacjonarnie na zajęciach laboratoryjnych itp. A poza tym szczepienia dają szansę na przywrócenie nauki stacjonarnej, przy sprzyjających warunkach pandemicznych, także jeszcze w tym semestrze —wyjaśnił profesor.
Świat młodych Polaków po pandemii będzie inny. Można przeciwdziałać rozpadowi wspólnoty. Jeszcze nie jest za późno^Barbara Nowak^2021-02-28 20:30:38.334460+01:00^https://wpolityce.pl/spoleczenstwo/541168-swiat-mlodych-polakow-po-pandemii-bedzie-inny^Dzieci i młodzież są takimi samymi ofiarami izolacji i wykluczenia z systemu społecznego jak wszyscy. Małe dzieci i te trochę starsze dotknięte zostały tym, co zachwiało ich fundamentami bezpieczeństwa. Nagle okazało się, że są zagrożone kataklizmem, którego się nie spodziewali i którego nie sposób zobaczyć. Jeśli jeszcze mają koło siebie osoby, które nie tylko kochają ale także są silne i stanowią opokę, na której można się oprzeć, jako tej co zagrodzi drogę złu, to uszczerbek psychiczny jest niewielki. Najczęściej jednak także dorośli zareagowali przestrachem na niewidoczne ale realne zagrożenie. Sami przerażeni, nie byli w stanie zapewnić dzieciom bezpiecznej ochrony. Rząd i instytucje państwowe, w poczuciu obowiązku zapewnienia bezpieczeństwa wszystkim obywatelom państwa, naciągnęły już nie tylko parasol ochronny ale wręcz siatkę maskującą nad Polakami. Opiekuńczość państwa winna być uzupełniona mądrym przekazem wszystkich instytucji, z którymi dzieci i młodzież spotykają się codziennie, czyli tymi, którzy organizują im dzień powszedni. Tu szczególna rola przypadła szkole, czyli nauczycielom, wychowawcom. Wszyscy powinni byli skupić swoją uwagę na dziecku. Kontakt oczekiwany był przede wszystkim ze strony nauczyciela, który w poczuciu obowiązku starał się dotrzeć do dzieci i młodzieży z informacjami z zakresu podstawy programowej, bo taki był warunek uruchamiania zdalnego nauczania. Uczyć, uczyć, uczyć. Dzieci przed monitorem komputera, nauczyciel także. Kamerki włączone tylko czasem. Dla nauczycieli nowe wyzwania, dużo trudniejsza praca. Taki matrix, bo przecież to najczęściej uczniowie, których zna (choć niekoniecznie, bo przecież były i takie zespoły klasowe, których nie był w stanie jeszcze poznać), ale przecież mówił do nich nie widząc ich reakcji. Czy w ogóle słuchają? Nie wiadomo. Jedni nauczyciele próbowali to weryfikować, inni nawet nie usiłowali, bo wiedzieli, że i tak nie dowiedzą się prawdy. Wszelkie dobre rady dla uczniów, jak to zgodnie z zasadami higieny i ochrony zdrowia należy niewiele czasu w ciągu dnia spędzać przed komputerem, poszły w zapomnienie. Komputer, smartfon, Internet stały się kluczem do bram świata znanego z czasów przedpandemicznych, czyli utraconej normalności. Czy jednak na pewno? Czy można porównać świat realny z tym oglądanym w monitorze komputera czy w miniaturowym obrazku smartfona, i iPhone’a?  Niestety, bardzo wielu młodych ludzi przestało odróżniać świat wirtualny od rzeczywistego. Niewolnicy mediów internetowych, nie zdają sobie sprawy, że są sterowani, bo to nie oni wybierają wiadomości, ale sztuczna inteligencja podsyła im treści. Gdy otworzą się szkoły przyjdą do nich uczniowie kształtowani niemal roczną indoktrynacją grup medialnych rządzących w Internecie. Młodzi ludzie stłamszeni izolacją, bez jakichkolwiek możliwości aktywności fizycznej, zwyczajnie mają dość bycia w domu. Na każde hasło zgromadzenia, gdzie będzie można wyładować energię, odpowiadają obecnością. Dziś można przecież bez żadnych konsekwencji łamać wszelkie zasady wpajane przez rodziców i nauczycieli. Na dodatek mają ochronę dorosłych, którzy nie tylko niczego im nie zabraniają, ale wręcz inspirują do używania wszystkiego zakazanego do tej pory. Jeżeli nie powstrzymamy tego szaleństwa ogłupiania młodzieży, powstanie społeczeństwo kierujące się w egzystencji jedynie egoizmem, bez wartości, wulgarne, które odrzuci wszystko co związane z budową bezpieczeństwa, jakie zapewnia wspólna praca nad dobrem ogólnym państwa, ojczyzny. Społeczeństwo ludzi słabych, nieodpornych na stres, samotnych. Dlatego bierzmy się do pracy dla bezpieczeństwa przyszłych pokoleń. Jeszcze nie jest za późno. Można przeciwdziałać rozpadowi wspólnoty Polaków poprzez odbudowę więzów społecznych ze szczególnym podkreśleniem roli rodziny i szkoły. Z tego powodu, kiedy wrócimy do stacjonarnego trybu nauki, nauczyciele staną przed kolejnym wyzwaniem – jak przywrócić dzieci i młodzież do funkcjonowania w realnej społeczności klasowej. Powrócić do koniecznej dyscypliny szkolnej, wymagać szacunku i skupienia. Myślę, że wprowadzanie do rytmu szkolnego powinno zacząć się detoksem. Odwróceniem złych przyzwyczajeń, oderwaniem, na ile to tylko możliwe od smartfonów i pokazaniem świata realnego. Proponuję po powrocie do szkół, szybko ich wyprowadzić z budynków. Pokazać im świat taki jaki jest w rzeczywistości. Pokazać im przyrodę, zafundować wycieczki do lasu, gospodarstw rolnych, pokazać muzea, zabytki, spotkać się z nimi w teatrze, filharmonii, na koncercie i wystawie. Iść z nimi na wędrówkę, wyjechać na obóz, zieloną szkołę. Pozwolić im dotknąć realnego świata. Odbudować zaniedbaną aktywność fizyczną. Mamy dobrą infrastrukturę sportową - niech służy od świtu do wieczora. Szczególna rola w tym zadaniu nauczycieli w-f, trenerów. Trzeba odbudować więzi społeczne, wzajemnie sobie pomagać i pozwolić pomóc sobie specjalistom. W polskim systemie edukacji mamy sprawnie funkcjonujący system pedagogów szkolnych - Poradni Psychologiczno-Pedagogicznych - psychiatrów dziecięcych. Ten ostatni stopień referencyjny jest najsłabszym ogniwem. Psychiatrów dziecięcych mamy stanowczo za mało. Ogromnie cieszy zapowiedź Rządu, że kierowane są duże pieniądze na rozwój psychiatrii. To długa droga do zamierzonego efektu. Naprawdę po pandemicznej traumie potrzebny jest detoks. Dopiero po nim niech uczniowie wracają do ławek, syci kontaktów społecznych, pełni wrażeń realnych. Wtedy od nowa będzie można zbudować zasady funkcjonowania w szkole i w społeczeństwie. Musimy się mocno starać, aby wymazać zgubne przyzwyczajenia i złe nawyki z okresu zatrzymania. Ukierunkowując pracę szkoły na nowe wyzwania warto powrócić do myśli ukształtowanej w II Rzeczypospolitej, którą pięknie sformułował Kazimierz Sośnicki w „Podstawach wychowania państwowego” wyd. Książnica-Atlas Lwów-Warszawa 1931 r. „W istocie niema przeciwieństwa między kształceniem a wychowaniem państwowem. Trzeba sobie tylko z tego zdać sprawę, że te odcinki wiedzy, które są blisko związane z etosem państwowym, zyskują wiele na swej wartości wychowawczej przez to, że okazujemy je uczniowi od ich strony intelektualnej, jako objektywne prawdy naukowe, - oraz z tego, że dla wykształcenia są konieczne także takie obszary wiedzy, które trzymają się zdała od etosu państwowego i że właśnie w interesie jego żywotności nie mogą być ani naginane do niego, ani usuwane ze szkoły.” Polecam tę koncepcję wychowania autorstwa wybitnego pedagoga i myśliciela okresu międzywojnia wszystkim zatroskanym o przyszłość Ojczyzny. Skupmy nasze kształtowanie młodego pokolenia Polaków wokół tego, co nas łączy – wokół Państwa Polskiego.
Premier wystąpił w spocie PFN w roli... przewodnika po Polsce. Przypomniano opozycyjną działalność Morawieckiego^Pilnuj Polski^2021-02-28 19:48:24.667821+01:00^https://wpolityce.pl/spoleczenstwo/541165-premier-morawiecki-w-spocie-polskiej-fundacji-narodowej^Zapraszamy na niezwykłą podróż przez przepiękny, bezpieczny i nowoczesny kraj, jakim jest Polska — tak swój nowy spot zapowiada Polska Fundacja Narodowa. Prezentujemy drugi spot z promocyjnej serii filmu Poland: the Royal Tour. Naszym przewodnikiem będzie Premier Polski Mateusz Morawiecki — czytamy w tweecie PFN. Lektor filmu zwraca uwagę na biografię Mateusza Morawieckiego. Przypomina o działalności szefa polskiego rządu w opozycji antykomunistycznej w okresie PRL. Jak zauważa, Morawiecki jako nastolatek był ofiarą represji ze strony komunistycznej Służby Bezpieczeństwa.
Co za nieodpowiedzialność! Na profilu akcji #OtwieraMY pojawiło się zaproszenie na imprezę. Szokujące szyderstwa z pandemii^Znalezione w sieci^2021-02-28 18:18:48.649768+01:00^https://wpolityce.pl/spoleczenstwo/541159-co-za-nieodpowiedzialnosc-otwieramy-zaprasza-na-impreze^Na Twitterze akcji OtwieraMY pojawiło się zaproszenie do Basenu Piwnego - w to miejsce przekształcił się znany warszawski bar PiwPaw. Jak wynika z opublikowanego nagrania, chodzi po prostu o imprezę, ale wydarzenie jest zapowiadane jako „program artystyczny”. Z okazji nadejścia trzeciej fali, oraz w oczekiwaniu na kolejne - warszawski Basen Piwny ma przyjemność zaprosić wszystkich chętnych do codziennego udziału w programie artystycznym „Surferzy trzeciej fali” — napisano na Twitterze #OtwieraMY. Nie obyło się też bez niesmacznych żartów. Uspokajamy, że ciała z dni poprzednich są regularnie usuwane — czytamy.
Domy kultury warte wsparcia. "Ich funkcjonowanie jest kluczowe dla edukacji kulturalnej w Polsce"^Marta Kaczyńska-Zielińska^2021-02-28 14:46:05.581687+01:00^https://wpolityce.pl/spoleczenstwo/541058-domy-kultury-warte-wsparcia^„Konwersja cyfrowa domów kultury” to projekt ministerstw Kultury, Dziedzictwa Narodowego i Sportu oraz Funduszy i Polityki Regionalnej, a także Narodowego Centrum Kultury kierowany do samorządowych domów, centrów i ośrodków kultury. Inicjatywa ta stanowi jeden z elementów działań mających za zadanie wsparcie wymienionych instytucji kultury w związku z kryzysem spowodowanym przez pandemię COVID-19. Celem programu jest przekazanie grantów 200 lokalnym instytucjom służących sfinansowaniu poszerzenia ich kompetencji i umiejętności niezbędnych do prowadzenia i rozwijania działań w zakresie edukacji kulturalnej oraz animacji kultury w społeczności lokalnej, a także wyposażenie w urządzenia niezbędne do prowadzenia działań edukacyjnych i animacyjnych w formie cyfrowej lub online. Opisany projekt stanowi drugą inicjatywę skierowaną do gminnych instytucji kultury, obok programu Dom Kultury+, który funkcjonuje nieprzerwanie od 2009 r.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
MS podsumowuje działalność Komisji Weryfikacyjnej: Przynosi wymierne efekty. Przyznano ponad 10 mln zł odszkodowań dla lokatorów^Zespół wPolityce.pl^2021-02-28 14:07:09.078058+01:00^https://wpolityce.pl/spoleczenstwo/541116-ms-podsumowuje-dzialalnosc-komisji-weryfikacyjnej^Praca Komisji Weryfikacyjnej przynosi wymierne efekty; dzięki niej przyznano ponad 10 mln zł odszkodowań dla ofiar dzikiej reprywatyzacji - przekazało w niedzielę Ministerstwo Sprawiedliwości. Komisja wydała dotąd 309 decyzji o przyznaniu odszkodowań lub zadośćuczynień na rzecz 323 osób - dodano. CZYTAJ TAKŻE: — TYLKO U NAS. Reprywatyzacja za Trzaskowskiego ma się dobrze. Kaleta: „Pełna kontynuacja rządów Hanny Gronkiewicz-Waltz” — Córka Jolanty Brzeskiej: Sytuacja lokatorów się zmieniła. To straszne, że trzeba było aż takiej ceny, żeby zająć się reprywatyzacją — TYLKO U NAS. Platforma przeciwna uchwale w rocznicę śmierci Jolanty Brzeskiej. Córka zabitej działaczki: Kompletnie mnie to zaskoczyło Powołanie w 2017 roku Komisji do spraw reprywatyzacji nieruchomości warszawskich przerwało gehennę lokatorów, którzy tracili dach na głową, gdy ich mieszkania przejmowali reprywatyzacyjni oszuści i handlarze roszczeń. W ciągu ponad trzech lat działalności komisja przywróciła poczucie sprawiedliwości i godności pokrzywdzonym reprywatyzacją — podkreślono w komunikacie MS. Jak dodano, „w czasie tzw. dzikiej reprywatyzacji w Warszawie dochodziło m.in. do ustanawiania użytkowania wieczystego w stosunku do nieruchomości, gdzie mieściło się np. gimnazjum, ośrodek zdrowia lub od lat mieszkali lokatorzy”.  Osoby przejmujące atrakcyjne kamienice bezzasadnie podwyższały czynsze, by zmusić najemców do opuszczenia mieszkań — zaznaczono. Ministerstwo podkreśla, że zdarzały się przypadki odcinania dostępu do mediów, a nawet stosowania przemocy fizycznej wobec lokatorów i osób stających w ich obronie.  Najbardziej drastycznym przykładem jest sprawa zabójstwa w marcu 2011 r. znanej działaczki społecznej Jolanty Brzeskiej, która wyjątkowo odważnie broniła praw lokatorów. Dziesiątą rocznicę jej śmierci uczcił właśnie Sejm RP. Prokuratura nadal prowadzi śledztwo w tej sprawie — czytamy w komunikacie. Zaznaczono w nim, że „rząd Zjednoczonej Prawicy nie zamierzał tolerować dzikiej reprywatyzacji”.  9 marca 2017 r. uchwalono ustawę o szczególnych zasadach usuwania skutków prawnych decyzji reprywatyzacyjnych dotyczących nieruchomości warszawskich, wydanych z naruszeniem prawa. Na jej podstawie powołano komisję weryfikacyjną, która nadal pracuje — wskazało MS. Jak podkreśliło, „do zadań Komisji Weryfikacyjnej należy wyjaśnianie nieprawidłowości, do jakich doszło podczas reprywatyzacji nieruchomości ze strony prezydenta Warszawy, podległych mu urzędników oraz innych osób osiągających z tego tytułu bezprawne korzyści”. Komisja podejmuje też starania, by naprawić szkody wyrządzone lokatorom. Skala wszystkich działań jest ogromna — zaznaczono. W sumie Komisja prowadziła i prowadzi aż 651 spraw. Przed Wojewódzkim Sądem Administracyjnym w Warszawie zawisły 454 sprawy ze skarg na decyzje wydane przez Komisję. 261 z tych spraw zakończyło się prawomocnie, 99 – nieprawomocnie, a 94 są w toku — podano w komunikacie MS. Jak wskazano, „jedną z najważniejszych spraw komisji są starania o odzyskanie nieruchomości przy ul. Nabielaka 9”. O lokatorów tej kamienicy walczyła Jolanta Brzeska. 13 marca 2018 r. komisja uchyliła częściowo decyzję prezydenta Warszawy z 24 stycznia 2006 r. dotyczącą tej nieruchomości i nałożyła obowiązek zwrotu 2,943 mln zł na Marka M. – zwanego w mediach „handlarzem roszczeń”. Miasto stołeczne Warszawa jednak zaskarżyło tę decyzję, a Wojewódzki Sąd Administracyjny w Warszawie ją uchylił. Komisja wniosła w tej sprawie skargę kasacyjną — podkreśla ministerstwo. W komunikacie czytamy też, że w sprawach związanych z reprywatyzacją komisja wydała dotąd 309 decyzji o przyznaniu odszkodowań lub zadośćuczynień na rzecz 323 osób.  Lokatorom przyznano łącznie ponad 10 milionów złotych. Niestety, władze Warszawy wniosły aż 267 sprzeciwów, uniemożliwiając niezwłoczną wypłatę pieniędzy — zaznaczono. Jak dodano, „możliwość wnoszenia takiego sprzeciwu została ograniczona dzięki ustawie z 17 września 2020 r.”.  Nowe przepisy pozbawiły miasto możliwości blokowania przekazywania odszkodowań i zadośćuczynień na rzecz pokrzywdzonych — czytamy. MS podkreśla także, że do 10 lutego 2021 r. z Funduszu Reprywatyzacji wypłacono lokatorom pokrzywdzonym reprywatyzacją niemal 8,682 mln zł.  Wśród tych, którzy otrzymali zadośćuczynienie, jest córka Jolanty Brzeskiej, są także osoby, które wraz z Jolantą Brzeską przez lata walczyły o sprawiedliwość w Warszawie — zaznaczono. Resort sprawiedliwości podkreśla również, że Komisja zajęła się już 651 sprawami reprywatyzacyjnymi (niektóre nadal prowadzi).  Od początku współpracuje też z prokuraturą. W Prokuraturze Regionalnej w Warszawie i Prokuraturze Regionalnej we Wrocławiu prowadzonych jest obecnie ok. 60 postępowań związanych z reprywatyzacją. Dotyczą one ok. 400 nieruchomości — czytamy w komunikacie. Dodano w nim, że zarzuty popełnienia przestępstw korupcyjnych i działania na szkodę interesu publicznego przedstawiono ponad 80 osobom, w tym 16 funkcjonariuszom publicznym.  Według ustaleń prokuratury, wartość wręczonych korzyści majątkowych to 45 milionów zł, a szkoda wyrządzona przez podejrzanych – to 340 milionów zł — przekazano. Jak podkreślono, do lutego 2021 r. komisja wydała 179 decyzji dotyczących sprywatyzowanych nieruchomości.  Decyzje te są regularnie zaskarżane przez władze Warszawy do sądu, mimo że te rozstrzygnięcia prowadzą do zwrotu miastu cennego mienia — czytamy w komunikacie. W związku z taką postawą władz miasta, komisja wnosi skargi kasacyjne do Naczelnego Sądu Administracyjnego, jeśli orzeczenia sądu podważają jej decyzje. Skierowano już 46 takich skarg. Komisja liczy, że orzeczenia NSA uwzględnią interes społeczny, a Warszawa odzyska duży majątek — podkreśla MS. Komisja konsekwentnie dąży do wyjaśnienia nieprawidłowości związanych z reprywatyzacją warszawską, stając na straży interesu publicznego, w tym praw lokatorów — dodaje.  wkt/PAP
Raport z ulic polskich miast. Zdecydowana większość przechodniów nosi maseczki. Nie można już stosować przyłbic i szalików^Zespół wPolityce.pl^2021-02-28 13:54:37.511562+01:00^https://wpolityce.pl/spoleczenstwo/541113-zdecydowana-wiekszosc-polakow-nosi-maseczki^Większość warszawiaków podporządkowała się nowemu rozporządzeniu i wychodząc do kościoła lub na spacer włożyła maseczki – wynika z obserwacji reporterów PAP. Niedziela jest drugim dniem, w którym obowiązuje nakaz zakrywania ust i nosa przy pomocy maseczki. Dotąd w miejscach ogólnodostępnych można było stosować przyłbice lub część odzieży. CZYTAJ RÓWNIEŻ: Dr Sutkowski: Mamy trzecią falę pandemii. Możemy się spodziewać, że w najbliższych dniach liczba zakażeń będzie wyższa W niedzielne przedpołudnie w miejscach spacerowych, na Trakcie Królewskim i Starym Mieście, w komunikacji miejskiej, a także w kościołach większość osób podporządkowując się nowym przepisom sanitarnym zakrywała usta oraz nos maseczkami. W zdecydowanej większości były to maseczki chirurgiczne, a jedynie w nielicznych przypadkach maseczki materiałowe. W autobusach miejskich, którymi w niedzielę rano podróżowało niewiele osób, niemal u wszystkich można było zauważyć na twarzach maseczki chirurgiczne. Nikt nie siedział w przyłbicy ani tzw. kominie czy bandanie. Mimo panującego chłodu wielu ludzi wyszło na przedpołudniowe spacery. Zdecydowana większość miała maseczki chirurgiczne, jednak część przechodniów zsunęła je z nosa, a nawet z ust. Zdarzali się też tacy, którzy nosili je na jednym uchu, a nawet w rękach. Okazję do swobodnego oddechu dawało popijanie kawy zakupionej na wynos w jednej z wielu otwartych kawiarni znajdujących się na Trakcie Królewskim. Dużą dyscypliną, jeżeli chodzi o przestrzeganie nowych przepisów sanitarnych, wykazali się uczestniczący w mszach. Reporter PAP nie zauważył, aby uczestnicy niedzielnych nabożeństw zasłaniali twarze przyłbicami. Wcześniej korzystało z nich wiele starszych osób. Chirurgiczne maseczki mieli również członkowie służby liturgicznej, co jeszcze tydzień temu nie było normą, a w kościele Wizytek ksiądz odprawiający mszę przypominał m.in. o obowiązku zakrywania ust i nosa maseczkami. W Dzienniku Ustaw opublikowano w piątek rozporządzenie Rady Ministrów w sprawie ograniczeń, nakazów i zakazów związanych z epidemią. Wprowadza ono od soboty m.in. obowiązek zasłaniania nosa i ust wyłącznie maseczką. Nie można stosować w tym celu szalików, kominów, chust i bandan. Przyłbice będą mogły być używane jedynie dodatkowo, oprócz maseczki. Więcej osób bez maseczek niż zakrywających twarze kominami czy szalikami spotkał w niedzielę przed południem reporter PAP na ulicach Poznania. Zdecydowana większość poznaniaków miała jednak twarze zakryte maseczkami – jednorazowymi lub materiałowymi. Zgodnie z wprowadzonymi od soboty regulacjami, w środkach publicznego transportu i w miejscach ogólnodostępnych obowiązuje nakaz zakrywania ust i nosa wyłącznie przy pomocy maseczki. Do tej pory można było stosować w tym celu również przyłbice lub części odzieży. Z obserwacji dokonanych w niedzielę przed południem przez reportera PAP wynika, że poznaniacy w zdecydowanej większości stosują się do nakazu zasłaniania ust. Tylko kilka osób stosowało ochronę inną niż maseczka – miały twarze zasłonięte szalikiem lub kominem. Dużo więcej napotkanych osób nie miało żadnej osłony twarzy lub nosiło maseczkę pod brodą. Zazwyczaj były to osoby palące właśnie papierosa, ale reporter PAP spotkał bez maseczki także spacerującą starszą panią, osoby spieszące do kościoła, rodziców z dziećmi czy ludzi wyprowadzających psy. W niektórych przypadkach brak osłony twarzy był wynikiem roztargnienia – po uczynnej uwadze reportera PAP następowało gorączkowe poszukiwanie maseczki w kieszeniach czy torebce. Jedna z poznanianek przyznała PAP, że była pewna, że od soboty wymagane są wyłącznie maseczki chirurgiczne i w ostatnich dniach zrobiła zapas takich produktów. Policja nie prowadzi statystyk dotyczących interwencji związanych z obowiązującym od weekendu nakazem stosowania jedynie maseczek. Iwona Liszczyńska z biura prasowego KWP w Poznaniu powiedziała w niedzielę PAP, że minionej doby funkcjonariusze w całej Wielkopolsce nałożyli 89 mandatów karnych za niestosowanie się do nakazu zasłaniania ust i nosa. Dodała przy tym, że podobną liczbę ukaranych zarejestrowano w regionie także w kilku poprzednich dniach.  Zdecydowana większość osób poruszała się w niedzielę po Łodzi w maseczkach na twarzy, które jednak nie zawsze były noszone prawidłowo - wynika z obserwacji PAP. Magistrat przypomina o miejscach, gdzie znajdują się maseczkomaty, w których można kupić tanie maseczki. Od soboty obowiązuje m.in. w środkach komunikacji i w miejscach ogólnodostępnych nakaz zakrywania ust i nosa przy pomocy maseczki. Do tej pory można było stosować w tym celu również przyłbice lub części odzieży. Jak wynika z obserwacji PAP, zdecydowana większość osób poruszała się w niedzielę przed południem po ulicach Łodzi w maseczkach na twarzy. Jednak nie zawsze były one noszone prawidłowo. Widać to było szczególnie na bazarze, który od wielu lat odbywa się w każdy weekend przy halach Centrum Handlowego Retkinia (CH Retkinia). Na targowisku można kupić m.in. ubrania, buty, sprzęt gospodarstwa domowego, meble, kosmetyki, książki, ciasta czy różnego rodzaju drobiazgi. U wielu osób, które odwiedziły bazar, maseczki zakrywały tylko usta, inni nosili je pod brodą. Podobnie zachowywali się sprzedawcy. Jak tłumaczył jeden z nich, nie jest on w stanie przez kilka godzin oddychać w maseczce. Zakłada ją prawidłowo w chwili, kiedy klient chce z nim rozmawiać, chce coś kupić. Kilku innych handlujących nie miało maseczki w ogóle. Zamiast niej nosili szalik owinięty wokół szyi lub mieli komin na twarzy. Pytani przez PAP, dlaczego nie mają maseczki odpowiadali, że szalik czy komin chroni ich także przed zimnem. Tradycyjnie handel odbywał się także w dwóch halach CH Retkinia. Również i tam można było spotkać osoby, które miały założone maseczki prawidłowo jak i nie prawidłowo. Byli to zarówno kupujący jak i sprzedający. Z obserwacji PAP wynika, że zdecydowana większość osób miała maseczki najczęściej bawełniane i chirurgiczne, rzadziej z filtrem. Widać to było np. u wiernych, którzy wychodzili po mszy świętej z jednego z łódzkich kościołów. Natomiast bez maseczek można było spotkać osoby spacerujące lub biegające po parku. Także większość rowerzystów nie miała żadnej ochrony na twarz. Prawidłowo założone maseczki miało kilka osób oczekujących na przystanku tramwajowym, wśród nich także młoda para z dzieckiem w wózku. W rozmowie z PAP kobieta i mężczyzna przyznali, że jadą do rodziców i „muszą dbać nie tylko o swoje zdrowie, ale także ich”. Dlatego zawsze noszą maseczki, choć - jak przyznali - nie potrafią zrozumieć, dlaczego po roku nagle okazuje się, że noszenie komina czy przyłbicy jest złe. W niedzielę przed południem reporter PAP nie spotkał osoby, która miałaby założoną przyłbicę. W związku z wprowadzeniem od soboty obowiązku noszenia maseczek ochronnych łódzki magistrat przypomina, że w Łodzi, w ogólnodostępnych miejscach są postawione miejskie maseczkomaty, w których można kupić tanie maseczki, wielokrotnego użytku. Mają charakterystyczną, niebieską obudowę. Jest na nich napis - „Maseczkomat. Łódź walczy z koronawirusem”. Urządzenia przypominające automaty do napojów i przekąsek stoją w miejscach, które wybrane zostały tak, by zapewnić jak największą dostępność dla mieszkańców. Maseczkomaty znajdują się przy: Miejskim Centrum Medycznym (MCM) „Bałuty” (ul. Libelta 16), MCM „Górna” (Kapelusz Anatola oraz ul. Tatrzańska 109), MCM „Widzew” (al. Piłsudskiego 157), MCM „Polesie” (ul. Kasprzaka 27 oraz ul. Maratońska 71), MCM im. dr. K. Jonschera (ul. Lecznicza 6 oraz ul. Milionowa 14), Urzędzie Miasta Łodzi (ul. Zachodnia 47, Pasaż Schillera, ul. Smugowa 26a, al. Piłsudskiego 100), pętli tramwajowej na ul. Kurczaki, 11, Zarządzie Lokali Miejskich (al. Kościuszki 47), Wspólnocie Mieszkaniowej „Zacisze” (ul. Zacisze 16), CH Manufaktura (ul. Drewnowska 58), Miejskim Ośrodku Pomocy Społecznej (ul. Kilińskiego 102/102a), NFZ (ul. Targowa 35) oraz przy Atlas Arenie (al. Bandurskiego 7). Jak zapewnia magistrat, maseczki mają atesty oraz pozytywną ocenę krajowego konsultanta ds. chorób zakaźnych. Można je prać w temperaturze 60 stopni, prasować w 100 stopniach i zakładać ponownie. Prawidłowo założone maseczki nosiła większość osób, które można było spotkać w centrum Szczecina w niedzielę przed południem. Policja wystawiła w sobotę 60 mandatów za niestosowanie się do obostrzeń epidemicznych. Wśród niewielu osób spotkanych w centrum Szczecina w niedzielę przed południem, m.in. na pl. Grunwaldzkim i na pl. Zwycięstwa, większość miała prawidłowo założone maseczki, choć, jak przyznał jeden z mieszkańców miasta, z którymi rozmawiała PAP, w jego przypadku nie wynikało to ze znajomości nowego rozporządzenia. Nie wiedziałem, że nie można nosić przyłbic czy szalików, nie interesowałem się tym. Zawsze noszę maseczkę, jest bardziej wygodna od przyłbicy — zaznaczył. Wychodząca z kościoła kobieta stwierdziła, że o nowych zasadach słyszała, ale zawsze nosi maseczkę, bo przyłbica jest zbyt duża i niewygodna. Nie lubię, kiedy coś takiego zasłania mi twarz. Wolałabym już nie musieć nosić maseczki, ale po pierwsze obawiam się kary, a po drugie, jednak jest bezpiecznie. Prawie cała rodzina chorowała, mnie się udało tego uniknąć, wolę, żeby tak zostało — mówiła rozmówczyni PAP. Mężczyzna, który chwilę wcześniej założył maseczkę, zamieniając na nią materiałowy „komin” wskazał, że taka osłona twarzy była dla niego wygodniejsza, a przede wszystkim lepiej się przez nią oddychało.  Stosuję się do rozporządzenia, nawet zaopatrzyłem się w jednorazowe maseczki, bo wcześniej chodziły pogłoski, że tylko takie będzie można stosować. „Komin” noszę tylko kiedy jestem oddalony od innych osób. Kiedy ktoś widzi, że twarz nie jest osłonięta, można się spotkać z nieprzychylnymi spojrzeniami, a tak z daleka wygląda, jakbym miał maskę — powiedział. Część spotkanych osób nie miała na twarzy żadnej osłony, niektórzy natomiast zsunęli je tak, aby odsłaniały nos albo nawet umieścili je niżej, pozostawiając nos i usta bez osłony. Jak przekazała PAP rzeczniczka Komendy Miejskiej Policji w Szczecinie mł. asp. Ewelina Gryszpan, w sobotę szczecińscy policjanci wystawili 60 mandatów i 3 pouczenia za niestosowanie się do obowiązujących obostrzeń epidemicznych, dwa wnioski o ukaranie zostały skierowane do sądu. mly/PAP
Dr Sutkowski: Mamy trzecią falę pandemii. Możemy się spodziewać, że w najbliższych dniach liczba zakażeń będzie wyższa^Zespół wPolityce.pl^2021-02-28 13:26:29.553174+01:00^https://wpolityce.pl/spoleczenstwo/541110-sutkowski-trzecia-fala-pandemii-bedzie-wiecej-zakazen^Mamy w Polsce trzecią falę pandemii. Niedzielne dane są niepokojące, a te z najbliższego wtorku i środy będą zapewne potwierdzały obecną tendencję, czyli będą wyższe - powiedział PAP prezes Warszawskich Lekarzy Rodzinnych dr Michał Sutkowski. CZYTAJ RÓWNIEŻ: RAPORT. Polska walczy z III falą koronawirusa. 10 099 nowych przypadków zakażenia, najwięcej na Mazowszu. Zmarło 114 osób Badania laboratoryjne potwierdziły 10 099 nowych zakażeń koronawirusem. To o ponad 2 tys. chorych mniej niż w sobotę, ale o ponad 3 tys. więcej niż tydzień temu - poinformowało w niedzielę Ministerstwo Zdrowia. Zmarło 114 osób. To jest bardzo dużo zakażeń jak na weekend — powiedział prezes Warszawskich Lekarzy Rodzinnych dr Michał Sutkowski. W jego ocenie - „niedzielne dane są niepokojące”.  Mówią, że mamy w Polsce trzecią falę, wpisują się jednocześnie w statystykę, która jest od początku ubiegłego tygodnia. Obserwujemy bowiem ekspansję w naszym kraju wirusa prawdopodobnie w wersji brytyjskiej, która ma większą transmisyjność o 30-35 proc. — zaznaczył ekspert. Jak dodał - „dane z najbliższego wtorku i środy będą zapewne potwierdzały obecną tendencję, czyli będą wyższe niż te z soboty i niedzieli”. W ocenie Sutkowskiego, niepokój budzi również liczba zarejestrowanych zgonów.  Możemy spodziewać się, że w najbliższych dniach będą one jeszcze wyższe — powiedział. Wyjaśnił, że przyczyną wzrostu zachorowań poza zachowaniami ludzi - m.in. brakiem noszenia prawidłowo maseczek i spotkaniami w większych grupach - są także warunki atmosferyczne.  Obserwujemy w ostatnich dniach niestabilność pogody, która ma wpływ na niestabilność wirusa oraz naszych zachowań, powodując np. przechłodzenie organizmu — zwrócił uwagę dr Sutkowski. Powiedział, że wyższe temperatury będą wpływać na hamowanie wzrostu zachorowań.  Im cieplej tym lepiej, ponieważ wysoka temperatura niszczy lipidową otoczkę wirusa. On ginie przy suchym i ciepłym powietrzu — wyjaśnił. Zaznaczył, że wciąż w Polsce nie ma tzw. odporności stadnej.  Na razie przechorowało COVID-19 bądź zostało zaszczepionych przeciw koronawirusowi ok. 20 proc. społeczeństwa, czyli zostało jeszcze 80 proc., która jest narażona na zakażenie — wskazał. W ocenie Sutkowskiego - wiele osób uważa, że może sobie pozwolić na zupełną swobodę, jeśli chodzi o interpretacje przepisów pandemicznych. „Od soboty obowiązują w Polsce zalecenia dotyczące stosowania osłony nosa i ust. Zwracajmy uwagę, żeby to była maska chirurgiczna, a w przypadku przebywania większej ilości osób obok nas - nawet dwie maski chirurgiczne” - zaapelował prezes Warszawskich Lekarzy Rodzinnych.  mly/PAP
Prezes NRL krytykuje propozycję MZ ws. podwyżek dla medyków: Nie jest nawet symboliczna. Powinniśmy zobaczyć perspektywę wzrostu^Zespół wPolityce.pl^2021-02-28 11:04:43.922201+01:00^https://wpolityce.pl/spoleczenstwo/541097-prezes-nrl-krytykuje-propozycje-mz-ws-podwyzek-dla-medykow^Piątkowa propozycja resortu zdrowia dotycząca podwyższenia najniższych wynagrodzeń dla medyków nie jest nawet symboliczną - stwierdził w niedzielę w Radiu ZET prezes Naczelnej Rady Lekarskiej prof. Andrzej Matyja. CZYTAJ TAKŻE: — RAPORT. Polska walczy z III falą koronawirusa. 10 099 nowych przypadków zakażenia, najwięcej na Mazowszu. Zmarło 114 osób — Prezydent na spotkaniu z medykami walczącymi z COVID-19. Duda: W Pałacu będzie trwała nieprzerwana debata na temat ochrony zdrowia Propozycja, jaką otrzymaliśmy w piątek, to nawet nie jest symboliczna podwyżka, ponieważ zaproponowano, byśmy jako specjaliści od 1 lipca otrzymywali (…) kwotę 6769 zł (według wskaźnika 1,31 - PAP). Łatwo wyliczyć, że specjalista będzie zarabiał 19 zł brutto więcej niż do tej pory — wytłumaczył. Przypomniał, że w wyniku protestów rezydentów w 2018 roku doszło do wprowadzenia ustawowych przepisów, które gwarantowały wynagrodzenie zasadnicze lekarza specjalisty w wysokości 6750 zł. Zapis tej ustawy obowiązywał jednak do końca 2020 roku. Matyja podkreślił, że pomimo tego, że resort zobowiązał się do renegocjowania tych warunków i zmiany tzw. siatki płac, to do niego nie doszło i w związku z tym nowelizowano regulacje ustawy o sposobie kształtowania wysokości najniższych wynagrodzeń. Obowiązują one do końca czerwca 2021 roku. A to np. oznacza, że lekarz specjalista wróci do płacy zagwarantowanej ustawą z 8 czerwca 2017 roku, czyli przy współczynniku 1,27 przeciętnego wynagrodzenia (2800 zł) będzie to poziom 6563 zł. Prof. Matyja zaznaczył, że to nie jest podwyżka, ale obniżka.  Ponieważ, gdyby tylko uwzględnić wskaźnik inflacji, który w 2020 roku wynosił 3,4 proc., to ta podwyżka powinna wynosić 230 zł do kwoty 6750 zł. A gdyby tylko odnieść to procentu wzrostu minimalnego wynagrodzenia w kraju - 7,7 proc. (wzrost w 2021 roku do 2800 zł brutto zł z 2600 zł brutto w 2020 roku - PAP) to ta kwota powinna wynieść około 520 zł  — wyliczył. To 19 zł nie tylko ośmiesza propozycję, ale po prostu jest wręcz niewiarygodne. Środowisko, które reprezentuję, ale nie tylko moje, środowisko wszystkich pracowników przyjęło to jak pewnego rodzaju policzek — powiedział. Dodał, że środowisko medyczne zrozumiałoby, gdyby powiedziano, że sytuacja pandemiczna uniemożliwia wzrost płac, bo rozumie, że sytuacja jest trudna, ale chciałoby usłyszeć, że jest perspektywa na wzrost płac. Ja rozumiem, gdybyśmy usłyszeli - jest pandemia i (…) nie stać państwa na podwyżki w roku 2020 roku i 2021 roku, ale powinniśmy zobaczyć perspektywę wzrostu i na to środowisko by przystało  — powiedział. Minister zdrowia Adam Niedzielski w piątek spotkał się w ramach posiedzenia Trójstronnego Zespołu ds. ochrony zdrowia z przedstawicielami reprezentatywnych central związkowych, organizacji pracodawców i samorządów zawodów medycznych w sprawie wynagrodzeń. Po spotkaniu rzecznik prasowy MZ Wojciech Andrusiewicz poinformował, że resort przedstawił do dyskusji kilka propozycji. Resort zaproponował oprócz przyspieszenia o pół roku, czyli od 1 lipca 2021 roku osiągniecie przez wszystkie podmioty lecznicze ustawowo gwarantowanych poziomów wynagrodzeń zasadniczych pracowników medycznych oraz innych pracowników działalności podstawowej oraz podwyższenie współczynników płacy dla wszystkich grup zawodowych wyszczególnionych w załączniku do ustawy z 8 czerwca 2017 r. Oznaczałoby to, że od lipca (a nie od grudnia) lekarz albo lekarz dentysta, który uzyskał specjalizację drugiego stopnia lub tytuł specjalisty w określonej dziedzinie medycyny miałby współczynnik 1,31 (a nie 1,27) i najniższe wynagrodzenie 6769 zł (a nie 6500 zł). Natomiast lekarz z pierwszym stopniem specjalizacji zarabiałby w podstawie wynagrodzenia nie mniej niż 6201 zł przy wskaźniku 1,20. W myśl obecnych regulacji jest to wskaźnik 1,17 i kwota 6046 zł. Z kolei lekarz bez specjalizacji otrzymałby minimalnie 5478 zł (wskaźnik 1,06), zamiast obecnie przyjętego w przepisach poziomu 5426 zł (wskaźnik 1,05). tkwl/PAP
Odwołano alarm przeciwpowodziowy w Płocku. Opadł poziom Wisły. Lodołamacze będą pracowały na Zbiorniku Włocławskim^Zespół wPolityce.pl^2021-02-28 10:37:32.346468+01:00^https://wpolityce.pl/spoleczenstwo/541092-odwolano-alarm-przeciwpowodziowy-w-plocku^W związku ze spadkiem poziomu Wisły odwołano w Płocku w niedzielę alarm przeciwpowodziowy, który wprowadzono tam prawie trzy tygodnie temu, z uwagi na ówczesny przybór rzeki. Obecnie w mieście obowiązuje pogotowie przeciwpowodziowe. Poziom Wisły opadł też w Wyszogrodzie i w Kępie Polskiej. CZYTAJ TAKŻE: — Lodołamacze po rozbiciu zatoru na Zbiorniku Włocławskim dopłynęły do Płocka. „Panują sprzyjające warunki, aby kontynuować akcję” — Prezes Wód Polskich uspokaja: Wszystko jest pod kontrolą. Nasze lodołamacze są na horyzoncie, za chwilę będą w Płocku Ponieważ poziom Wisły obniżył się poniżej stanu alarmowego, zarządzeniem prezydenta Płocka, odwołany został alarm przeciwpowodziowy na terenie miasta. Z uwagi na to, że na jednym wodowskazie przekroczony jest jeszcze stan ostrzegawczy, obecnie obowiązuje pogotowie przeciwpowodziowe — powiedział PAP w niedzielę po południu dyżurny Miejskiego Centrum Zarządzania Kryzysowego. Alarm przeciwpowodziowy w Płocku obowiązywał od 8 lutego - został wprowadzony, gdy zator lodowy, który powstał poniżej miasta, zaczął blokować swobodny przepływ wody Wisłą, czego efektem był przybór rzeki. Zator ten, rozległy na 7 km, na początku tego tygodnia rozbiły lodołamacze. Jak podały w niedzielę Wody Polskie, „na Wiśle w rejonie Płocka obserwuje się spadki stanu wody”.  W Płocku obecnie stan wody opadł poniżej stanu alarmowego — podkreślono w komunikacie.  W informacji podano też, że „w Kępie Polskiej spadek stanu wody obserwuje się od dwóch dni, obecnie stan wody układa się w strefie wody wysokiej poniżej stanu ostrzegawczego, natomiast w Wyszogrodzie spadek notowany jest od trzech dni i tu stan wody układa się w strefie stanów wysokich poniżej stanu ostrzegawczego”. Wody Polskie zaznaczyły, że „na Wiśle od Zawichostu do Wyszogrodu prognozowane są wzrosty stanu wody związane ze spływem wód roztopowych”. W niedzielę w południe poziom Wisły w Wyszogrodzie wynosił 463 cm, czyli 37 cm poniżej stanu ostrzegawczego, przy stanie alarmowym 550 cm, natomiast w Kępie Polskiej 424 cm, czyli 26 cm poniżej stanu ostrzegawczego, przy stanie alarmowym 500 cm - na obu tych wodowskazach po spadkach poziom wody obecnie ustabilizował się. W związku z wcześniejszym przyborem Wisły w Wyszogrodzie i Kępie Polskiej 10 lutego w siedmiu położonych nad Wisłą gminach powiatu płockiego: Wyszogród, Gąbin, Mała Wieś, Słupno, Bodzanów, Nowy Duninów i Słubice, wprowadzono alarm przeciwpowodziowy. Wody Polskie podały, że w niedzielę lodołamacze będą kontynuować akcję na środkowej Wiśle, na Zbiorniku Włocławskim - 5 jednostek skierowano do patrolowania i udrażniania rynny na odcinku poniżej Płocka: Dobrzyń nad Wisłą - Nowy Duninów oraz Nowy Duninów - Popłacin, a także przy jazach na stopniu wodnym Włocławek. Jeszcze w sobotę lodołamacze Wód Polskich rozbiły zator lodowy na rzece powyżej Płocka, między Dobrzykowem a Kępą Polską. tkwl/PAP
Ks. Blachnicki – mistrz nieskalany. "Ks. Franciszek uczył, że wiara w Jezusa Chrystusa powinna mieć charakter integralny – całościowy"^Jan Pospieszalski^2021-02-28 08:37:15.665034+01:00^https://wpolityce.pl/spoleczenstwo/540622-ks-blachnicki-mistrz-nieskalany^Dwumilionowa armia wychowanków Ruchu Światło-Życie zmieniała Polskę, ale czy pokolenie uczniów ks. Blachnickiego zdoła odpowiedzieć na obecne wyzwania? 27 lutego przypada 34. rocznica śmierci ks. Franciszka Blachnickiego (1921–1987), twórcy Ruchu Światło-Życie, który formował sumienia pokoleń Polaków. Wiosną ub.r. IPN uruchomił kolejne postępowanie prokuratorskie, które ma ustalić, czy nagła śmierć ks. Franciszka w Carlsbergu (RFN) nie była skutkiem celowych działań komunistycznych służb. Paradoksem jest, że już nie tylko tajemnicza śmierć wybitnego kapłana, ale sposób, w jaki w 2006 r. Oddziałowa Komisja Ścigania Zbrodni przeciwko Narodowi Polskiemu w Katowicach prowadziła i umorzyła śledztwo, jest tematem sensacyjnych medialnych doniesień. Od 2005 r., gdy głośna stała się sprawa agenturalnej… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Prawdziwy bilans pożaru archiwum UM Krakowa. 98 proc. zasobu zniszczone, w tym dokumenty dot. Lema, Grechuty i Szymborskiej^Zespół wPolityce.pl^2021-02-28 00:16:00.441418+01:00^https://wpolityce.pl/spoleczenstwo/541076-prawdziwy-bilans-pozaru-w-um-krakowa-ogromne-straty^Nawet 98 proc. zasobu Archiwum Urzędu Miasta Krakowa mogło ulec zniszczeniu w pożarze. Były to dokumenty dotyczące m.in. wybitnych osobistości, np. Stanisława Lema, Marka Grechuty czy Wisławy Szymborskiej i tysięcy innych mieszkańców – podaje TVP Info na stronie internetowej, cytując lokalny portal. W materiale oceniono, że chodzi nawet o sto kilkadziesiąt milionów dokumentów.  To największa katastrofa w archiwistyce od czasów pacyfikacji Powstania Warszawskiego — mówią informatorzy portalu krowoderska.pl., który opisuje rozmiar strat, do jakich doszło w wyniku pożaru przy ul. Na Załęczu. Chodzi o „zbiory, których nie tylko nie da się uratować, ale nawet odtworzyć”.  W historii miasta ostatnich kilkudziesięciu lat pozostała wyrwa nie do otworzenia — czytamy w artykule. Podano w nim, że w archiwum znajdowało się około 20 km akt, czyli około 150 do 200 mln dokumentów. Były to m.in. dokumenty meldunkowe i karty dowodów osobistych, zawierające bardzo ważne z punktu widzenia historii miasta dane. Na podstawie tych ksiąg możemy odnaleźć miejsce, skąd ci mieszkańcy przybyli przed zamieszkaniem w Krakowie, gdzie się wyprowadzili, czy ewentualnie kiedy zmarli. Te dane są bardzo cenne i tylko tutaj możemy je odnaleźć — tłumaczył w grudniu Kierownik Archiwum Urzędu Miasta Krakowa, Zbigniew Pasierbek znaczenie ksiąg meldunkowych dla historyków. W Archiwum Urzędu Miasta Krakowa znajdowały się także m.in. księgi rejestrów mieszkańców gminy z powiatu krakowskiego, np. Bieńczyc, Mogiły, Ruszczy. W archiwum znajdowały się takie 33 księgi rejestrów obejmujące okres od lat 30. do 50. XX wieku. Księgi te obejmują gminy, które dzisiaj już nie istnieją lub po których pozostały tylko nazwy. I tak np. z terenu Mogiły wywłaszczono rdzennych mieszkańców, a następnie powstała tam Huta im. Lenina. To z ksiąg rejestrów mogliśmy się dowiedzieć, jakie były dane mieszkańców, kiedy tam mieszkali, gdzie pracowali i kiedy zmarli. Mówiąc wprost – kim byli. I że w ogóle byli — czytamy w artykule. Innym źródłem informacji były tzw. koperty dowodów osobistych, które ze względu na szczegółowe ankiety, jakie należało wypełniać w czasach PRL (podając również fakty z czasów II RP i okupacji) były ogromne. Co więcej, w kopertach przechowywano także poprzednie dokumenty tożsamości, np. przedwojenne dowody osobiste lub okupacyjne kenkarty. Opisywane przez nas zbiory to jedynie część tego, co znajdowało się w spalonym Archiwum. Jak widać, są to rzeczy, o których nie sposób powiedzieć, że „nie są istotne”, czy jak przekonywał prezydent Jacek Majchrowski „nie są związane ze sprawami mieszkańców”. Trudno także wyobrazić sobie, jak opisywane przez nas dokumenty mogłyby zostać odtworzone, o czym przecież także zapewniał prezydent Krakowa — pisze krowoderska.pl. Prawdziwą skalę tragedii będziemy dopiero poznawać, jednak już dziś archiwiści, którzy przyglądają się pogorzelisku, porównują rozmiary strat do spalenia przez Niemców warszawskich archiwów w czasie Powstania Warszawskiego. Z naszych ustaleń wynika, że ze względu na długość akcji gaśniczej, szalejący ogień, wodę i temperaturę przekraczającą 200 stopni Celsjusza, a także jednoczesny mróz zniszczeniu mogło ulec nawet 98 proc. zasobu archiwalnego. Wiemy to od osób bezpośrednio znających proces szacowania szkód -– informuje portal. Władze informowały, że w pierwszych dniach udało się wynieść z pożaru 600 kg akt. Z tym że według mediów część z nich „rozpadała się w rękach”. Były przemoczone i przemarznięte. Taka ilość odpowiada, według cytowanego portalu około 20 metrom akt – z 20 km, które były przechowywane przy ul. Na Załęczu. gah/PAP
Prof. Gut: Jak wygląda faktyczna sytuacja i w którą stronę zmierza pandemia, będziemy widzieli dopiero we wtorek bądź w środę^Ciekawa opinia^2021-02-27 23:51:54.980037+01:00^https://wpolityce.pl/spoleczenstwo/541075-w-ktora-strone-zmierza-pandemia-najblizsze-dni-decydujace^W którą stronę zmierza pandemia w Polsce, będziemy widzieli dopiero we wtorek bądź w środę. Sobotnie dane są na pograniczu. Wszystko zależy, czy wychwycono wszystkie przypadki, które się łączyły z wcześniejszymi zdarzeniami - powiedział PAP w sobotę wirusolog prof. Włodzimierz Gut. W sobotę Ministerstwo Zdrowia podało, że badania laboratoryjne potwierdziły 12 100 nowych zakażeń koronawirusem. To o 561 chorych więcej niż w piątek i o 3 590 więcej niż tydzień temu. Zmarły 303 osoby. W ocenie prof. Guta, „mogło być dużo gorzej”.  To są dane, które są na pograniczu. Wszystko zależy, czy wychwycono wszystkie przypadki, które się łączyły z wcześniejszymi zdarzeniami i czy udało się wyłapać prawie wszystkich. Jeżeli tak, to wówczas tendencja zakażeń utrzyma się na obecnym poziomie. Jeśli sytuacja się wymknęła spod kontroli, albo ktoś był osobą zakażoną, a nie chciał się zbadać i zastosować obowiązujące zasady samoizolacji i izolacji, to w najbliższych dniach liczba stwierdzonych zakażeń pójdzie w górę — powiedział prof. Gut. Jak wygląda faktyczna sytuacja i w którą stronę zmierza pandemia, będziemy widzieli dopiero we wtorek bądź w środę — zaznaczył wirusolog.  W niedzielę ludzie nie udają się do lekarza, więc wyniki podawane w poniedziałek nie do końca odzwierciedlają stan zakażeń w kraju — dodał. Pytany o dużą liczbę zakażeń na Mazowszu - gdzie odnotowano 2272 nowe przypadki - prof. Gut wyjaśnił, że jest to efekt turystyki.  Większość osób, które wypoczywała m.in. w Zakopanem, pochodziła z centralnej Polski  — wskazał. W ocenie wirusologa, 303 osoby, które w ciągu ostatniej doby zmarły, to duża liczba.  Trzeba pamiętać, że wciąż trwają szczepienia grupy seniorów, a więc osób, które są najbardziej narażone na ciężki przebieg choroby. Poza tym, mamy za mało szczepionki — stwierdził prof. Gut. Zaznaczył, że jeśli uda się zaszczepić najstarsze roczniki obywateli, wówczas - nawet jeśli wskaźnik zakażeń będzie się zwiększał - nie powinna proporcjonalnie rosnąć liczba zgonów osób chorych na COVID-19.  Wśród młodszych osób ciężkie przypadki przechodzenia choroby są zdecydowanie rzadsze — powiedział prof. Gut. gah/PAP
Gdyby inaczej poprowadzono transformację po upadku komunizmu, mielibyśmy dziesięć Orlenów. Mamy jeden, a i tak chcą go sprzedać^Jacek Karnowski^2021-02-27 22:48:35.230051+01:00^https://wpolityce.pl/spoleczenstwo/541073-gdyby-inaczej-poprowadzono-reformy-mielibysmy-10-orlenow^Leszek Balcerowicz na łamach „Super Expressu” stawia diagnozę:  „Jest mało prawdopodobne, aby Polska kontynuowała to, co jest jej wielkim osiągnięciem, czyli doganianie Zachodu pod względem poziomu życia i poziomu gospodarczego po ‘89 r.”.  Nie chodzi mu o jakąś daleką przyszłość, ale - jak można wnosić z dość chaotycznego wywiadu - o lata 2022 i 2023. Winne oczywiście PiS, które prowadzi „zdegenerowaną polityką gospodarczą”, oznaczającą „upartyjnienie gospodarki kosztem praworządności, wolności, wysokiej inflacji”.  Balcerowicz przyznaje, że „odbicie Polski w przyszłym roku będzie na tle innych krajów pokaźne”. Z czego będzie to wynikało? „Z naturalnych przyczyn”, czyli małego uzależnienia od sektora turystycznego. Ale później nadejdzie katastrofa. Bo rząd wydaje na programy socjalne, nie podwyższa wieku emerytalnego, i z niechęcią prywatnych przedsiębiorców do inwestowania poprzez „zniszczenie instytucji, bez których nie ma innowacji, inwestycji i porządnej pracy” oraz „niszczenie własności prywatnej i ograniczanie jej wskutek nacjonalizacji”. Co więc należy zrobić? Balcerowicz radzi:  Po pierwsze wyprowadzić polityków z gospodarki. Po drugie należy przywrócić państwo prawa. Zreperować zepsute przez PiS instytucje wprowadzaniem do nich ludzi, którzy czują lojalność nie wobec konstytucji, tylko wobec Kaczyńskiego. To dotyczy Trybunału Konstytucyjnego, prokuratury. Po trzecie trzeba dokonać uczciwej diagnozy i na tym tle przedstawić propozycje stabilności finansów publicznych. Konkretów nie podaje, ale można się domyślać, co ma na myśli, skoro w tym samym czasie prezes Forum Obywatelskiego Rozwoju Agata Stremecka postuluje prywatyzację PKN Orlen, co ma ukrócić rzekome patologie. A to organizacja założona przez Leszka Balcerowicza.  CZYTAJ: O to im chodzi! Szefowa think tanku Balcerowicza prezentuje „pomysł” na Orlen: Tylko prywatyzacja jest rozwiązaniem dla takich patologii Prywatyzacja rzeczywiście rozwiązuje wiele patologii, ale nie jest przecież tak, że nie tworzy nowych. A przede wszystkim, wyzbycie się takiej firmy jak Orlen oznacza skokowe osłabienie siły i bezpieczeństwa państwa polskiego, które traci kluczowe narzędzie realizacji w sferze polityki energetycznej, gospodarczej, społecznej (choćby w obszarze sponsoringu sportu i kultury).  Czytając czytankowe recepty Leszka Balcerowicza można tylko zadumać się nad polską transformacją. Gdzie bylibyśmy, gdyby zmianami kierował ktoś, kto widzi realne procesy gospodarcze? Ktoś, kto wie, że światowy obieg gospodarczy to coś bardzo złożonego, i jednocześnie mocno sprzężonego z nagą siłą - państwa i kapitału? Taki ktoś też pewnie popełniłby błędy, ale gdyby był tylko nieco mniejszym doktrynerem niż Balcerowicz, Polska miałaby dziś dziesięć firm o skali Orlenu. Mogła mieć, bo w 1989 roku można było znacznie więcej uratować, niż uratowano. Nie wszystko, zgoda, ale jednak znacznie więcej. Wystarczyło chcieć. Wystarczyło wiedzieć, jak naprawdę wygląda Zachód.  A prognozę Balcerowicza, że już za chwilę przestaniemy doganiać zachód, zapisujemy. Ile w niej prawdy zobaczymy jeszcze przed kolejnymi wyborami.  CZYTAJ: Co na to Balcerowicz? Rekordowe wskaźniki zatrudnienia i aktywności zawodowej. Woś komentuje: „Wyobrażenia kontra rzeczywistość”
Nowe zalecenia Ministerstwa Zdrowia ws. szczepionek! Stosowanie preparatu firmy AstraZeneca możliwe wobec osób do 69 lat^Zespół wPolityce.pl^2021-02-27 22:03:29.720660+01:00^https://wpolityce.pl/spoleczenstwo/541070-nowe-zalecenia-ministerstwa-zdrowia-ws-szczepionek^Ministerstwo Zdrowia zaleca, by preparatem firmy AstraZeneca szczepić przeciw COVID-19 osoby do 69 lat. Resort wydał w sobotę komunikat w tej sprawie. Dotychczas zalecane było stosowanie szczepionki AstraZeneca do 65. roku życia. Komunikat, który z upoważnienia ministra Adama Niedzielskiego wydał wiceminister Maciej Miłkowski, powstał w oparciu o rekomendacje Rady Medycznej, działającej przy premierze oraz opinię Zespołu ds. Szczepień Ochronnych, działającego przy resorcie. MZ poinformowało, że zaleca, aby szczepienia przeciw COVID-19 w Narodowym Programie Szczepień były wykonywane szczepionką Vaccine AstraZeneca u osób dorosłych urodzonych w roku 1952 oraz młodszych. Szczepienie winno odbywać się w schemacie dwudawkowym przy zachowaniu odstępu 10-12 tygodni. Zalecenie – jak zaznaczono - jest zgodne z charakterystyką produktu leczniczego. 24 listopada br. Rada Medyczna oceniła, że w świetle wyników nowych badań klinicznych stosowanie szczepionki AstraZeneca jest dopuszczalne u osób od 18 do 69 roku życia. 26 lutego opinię w tym zakresie wydał też Zespół ds. Szczepień Ochronnych. Zespół zarekomendował, aby szczepienia przeciw COVID-19 z wykorzystaniem szczepionki AstraZeneca były prowadzone w grupie od 18 do 69 lat. Szczepionka od firmy Astra Zeneca przeciw COVID-19 zawiera zmodyfikowanego, niegroźnego wirusa, będącego nośnikiem mRNA. Wymaga dwóch dawek. Do jej transportu oraz przechowywania wystarcza temperatura 2-8 stopni Celsjusza; może być trzymana w zwykłej lodówce przez co najmniej przez 6 miesięcy.  gah/PAP
Polacy za stanowczym egzekwowaniem przepisów pandemicznych. Wśród wyborców KO i Hołowni przeważa jednak przyzwolenie na anarchię^Nasz Sondaż^2021-02-27 21:09:05.869921+01:00^https://wpolityce.pl/spoleczenstwo/541067-polacy-za-stanowczym-egzekwowaniem-przepisow-pandemicznych^Jak wynika z badania pracowni Social Changes, Polacy generalnie opowiadają się za stanowczym egzekwowaniem przepisów związanych z walką z koronawirusem. Niestety, ponad połowa najważniejszych wyborców partii opozycyjnych uważa, że łamiących przepisy powinno się traktować bardzo łagodnie.  W naszym badaniu zadaliśmy respondentom następujące pytanie:  W jaki sposób według Pani/Pana policja i inne siły porządkowe w Polsce powinny reagować na łamanie regulacji i obostrzeń wprowadzonych na potrzeby walki z epidemią koronawirusa. np. takich do jakich doszło niedawno w Zakopanem? Na tak zadane pytanie 31 proc. badanych odpowiedziało, że „bardzo łagodnie” lub „raczej łagodnie”.  50 proc. udzieliło odpowiedzi, że łamiących przepisy powinno się traktować „bardzo surowo” lub „raczej surowo”.  Zdaniem 19 proc. „w ogóle nie powinno się reagować”.       Z badania wynika, że dyscyplinę społeczną w największym stopniu - aż 81 proc. deklaracji - popierają wyborcy Zjednoczonej Prawicy. Wśród wyborców Koalicji Obywatelskiej oraz Polski 2050 przeważają postawy w istocie akceptujące łamanie regulacji.  CZYTAJ: Polacy nie chcą ani rosyjskiej, ani chińskiej szczepionki. Wyjątkowa zgodność elektoratów największych partii w tej sprawie. SPRAWDŹ Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1076 osób w dniach od 19 do 22 lutego 2021 roku. Prej
Kto się boi plakatów z nienarodzonym dzieckiem? "Obok tej akcji nie mogą przejść spokojnie lewicowi politycy i aktywiści"^Dorota Łosiewicz^2021-02-27 13:20:09.958990+01:00^https://wpolityce.pl/spoleczenstwo/540336-kto-sie-boi-plakatow-z-nienarodzonym-dzieckiem^Billboardowa akcja pokazująca nienarodzone dziecko w łonie matki, które przybrało kształt serca, wzbudza wściekłość lewicowych polityków i aktywistów. Akcja wystartowała w listopadzie ub.r. i chyba nie ma nikogo, kto nie znałby lub nie widział tych plakatów. Fundacja Nasze Dzieci – Edukacja, Zdrowie, Wiara, której prezesem jest Mateusz Kłosek, dosłownie zalała Polskę plakatami. Wizerunek nienarodzonego dziecka w macicy w kształcie serca pojawił się na billboardach małych, średnich i dużych. Na słupach reklamowych i przystankach. Fundacja rozpowszechniła ok. 1,5 tys. plakatów, które pojawiły się w 11 miastach. Początkowo nie towarzyszyły im żadne hasła. Można było sądzić, że mamy do czynienia wyłącznie z akcją antyaborcyjną. Na plakatach stopniowo zaczęły się ukazywać jednak także hasła,… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Semka w "Salonie Dziennikarskim": Sprawa szczepionek pokazała brutalne zasady, że duże firmy lekceważą UE jako kontrahenta^Salon Dziennikarski^2021-02-27 10:44:28.249422+01:00^https://wpolityce.pl/spoleczenstwo/540993-semka-producenci-szczepionek-lekcewaza-ue-jako-kontrahenta^„Cała ta sprawa pokazała brutalne zasady, że UE jako kontrahent dużych firm jest przez te firmy lekceważona. Po drugie, że wygrywają ci, którzy mają pieniądze i mogą zafundować swoim obywatelom szczepionki na wolnym rynku” - powiedział w „Salonie Dziennikarskim” Piotr Semka („Do Rzeczy”), odnosząc się do sytuacji na rynku szczepionek.  CZYTAJ RÓWNIEŻ: — Kolejny transport szczepionek Moderny dotarł do magazynów ARM. Miało być 300 tys. dawek, przyjechało 157 tysięcy — TYLKO U NAS. Polacy nie chcą ani rosyjskiej, ani chińskiej szczepionki. Wyjątkowa zgodność elektoratów największych partii w tej sprawie. SPRAWDŹ Odnosząc się do problemów z dostępnością szczepionek Stanisław Janecki („Sieci”) zauważył: To nie jest prosta sprawa. Te szczepionki zbudowane na informacyjnym RNA są dość nowatorskie. Wprawdzie badania nad tym to prawie 30 lat, ale produkcja na tak masową skalę wymaga bardzo wysokich kryteriów jakościowych. To, że te półprodukty, które muszą spełniać bardzo wygórowane warunki powoduje, że dostawcy i producenci nie są w stanie zapewnić tej wysokiej jakości w produkcji na tak masową skalę — zaznaczył. Moce produkcyjne wzrastają, ale cały czas jest problem z jakością. To jest kwestia technologiczna, ale i finansowa — dodał. Firmy po raz pierwszy rozwiązują logistycznie ten ogromny problem. Jest to pionierskie przedsięwzięcie w skali świata, dlatego są te problemy. Poza tym, kto więcej płaci, ten więcej dostaje — skonstatował Janecki. Z kolei Jacek Łęski (TVP) wyraził pogląd, iż Polska powinna rozważyć zakup brakujących szczepionek z Rosji i z Chin. Szczepionka rosyjska wydaje się zupełnie niezła i skuteczna. Nie widać problemów z tą szczepionką — stwierdził, zaznaczając, iż w Rosji zapewne nikt nie przejmuje się odczynami poszczepiennymi.  W jego ocenie równie dobra jest chińska szczepionka. Jacek Łęski podkreślał, że sprowadzenie z chin elektroniki nie budzi takich emocji. One biotechnologicznie są wysokiej jakości produktami — powiedział, zaznaczając, iż jedynym mankamentem szczepionki rosyjskiej jest to, że Rosja wypuściła szczepionkę bez badań klicznicznych. Cała ta sprawa pokazała brutalne zasady, że UE jako kontrahent dużych firm jest przez te firmy lekceważona. Po drugie, że wygrywają ci, którzy mają pieniądze i mogą zafundować swoim obywatelom szczepionki na wolnym rynku. Trzy, mało kto zauważa że to, że Rosjanie byli w stanie wyprodukować własną szczepionkę bardzo mocno wzmocniło prestiż tego państwa. To rozwiało wizję Rosji jako państwo szyte sznurkiem — zwrócił uwagę Piotr Semka. Odniósł się przy tym do sondaży, zgodnie z którymi Polacy nie są chętni do szczepienia się ani chińskim, ani rosyjskim preparatem. To, że Polacy są tak zdystansowani wobec brania szczepionki wynika za bardzo prostego instynktu, że w wypadku Rosjan żadna przysługa nie jest transakcją ekonomiczną, że zawsze związane jest z tym drugie dno. Polacy nie wiedzą, jakie, ale te 300 lat pokazało, że strzeż się darów, które są składane w dobrym klimacie od niektórych kontrahentów — wyjaśnił. Z kolei Stanisław Janecki zauważył, że produkcja rosyjskiej szczepionki, „to jest pokazówka Putina”. To była pokazówka po to, żeby nie tylko pokazać siłę technologiczną Rosji, ale i państwa jako imperium — powiedział dodając, iż wszystkie technologie Rosja sprowadziła z Zachodu. Jeśli chodzi o kwestię wirusologii, broni biologicznej, to Rosjanie nie zasypują tutaj gruszek w popiele. Przecież to jest przemysł, który jest częścią kompleksu militarnego. Nie można od tego abstrahować — zaznaczył Łęski. W jego ocenie mimo tego nie należy przekreślać szczepionek z Rosji, czy z Chin. aw/TVP Info
Maseczki, kwarantanna i  zaostrzone rygory epidemiczne w województwie warmińsko-mazurskim. Nowe obostrzenia już obowiązują!^Zespół wPolityce.pl^2021-02-27 09:28:04.813849+01:00^https://wpolityce.pl/spoleczenstwo/540985-nowe-obostrzenia-juz-obowiazuja-sprawdz-co-sie-zmienia^Od soboty obowiązuje m.in. w środkach komunikacji i w miejscach ogólnodostępnych nakaz zakrywania ust i nosa przy pomocy maseczki - wynika z rozporządzenia opublikowanego w piątek w Dzienniku Ustaw. Do tej pory można było stosować w tym celu również przyłbice lub część odzieży. CZYTAJ TAKŻE: — Polacy nie chcą ani rosyjskiej, ani chińskiej szczepionki. Wyjątkowa zgodność elektoratów największych partii w tej sprawie. SPRAWDŹ — W Dzienniku Ustaw opublikowano rozporządzenie o nowych obostrzeniach. Ważne zmiany dot. warmińsko-mazurskiego i maseczek — Nowy stan wyjątkowy i nowe ograniczenia w Czechach. Premier Babisz apeluje: „Dajcie nam jeszcze jedną szansę” W piątek wieczorem ukazało się rozporządzenie Rady Ministrów w sprawie ustanowienia określonych ograniczeń, nakazów i zakazów w związku z wystąpieniem stanu epidemii. Dokument dotyczy również nakazu noszenia maseczek. Z rozporządzenia wynika, że od soboty nakazuje się zakrywanie, przy pomocy maseczki, ust i nosa. Do piątku obowiązywało rozporządzenie, według którego usta i nos należało zasłaniać przy pomocy odzieży lub jej części, maski, maseczki, przyłbicy albo kasku ochronnego. Nakaz używania maseczki od soboty obowiązuje w środkach publicznego transportu zbiorowego, na statkach pasażerskich w żegludze krajowej lub statkach żeglugi śródlądowej przeznaczonymi lub używanymi do przewozu osób. Maseczki należy nosić również w miejscach ogólnodostępnych, m.in. na drogach i placach, na terenie cmentarzy, promenad, bulwarów, miejsc postoju pojazdów czy parkingów leśnych, w zakładach pracy, jeżeli w pomieszczeniu przebywa więcej niż 1 osoba, chyba że pracodawca postanowi inaczej. Wymóg ten dotyczy też osób przebywających w budynkach użyteczności publicznej przeznaczonych na potrzeby: administracji publicznej, wymiaru sprawiedliwości, kultury, kultu religijnego, oświaty, szkolnictwa wyższego, nauki, wychowania, opieki zdrowotnej, społecznej lub socjalnej, obsługi bankowej, handlu, gastronomii, usług, w tym usług pocztowych lub telekomunikacyjnych, turystyki, sportu, obsługi pasażerów w transporcie kolejowym, drogowym, lotniczym, morskim lub wodnym śródlądowym. Maseczki należy nosić też w obiektach handlowych lub usługowych, placówkach handlowych lub usługowych i na targowiskach (straganach). W rozporządzeniu wskazano również przypadki, w których nie stosuje się nakazu zakrywania ust i nosa. Są z niego zwolnione m.in. dzieci do ukończenia 5 roku życia, osoby ze względu całościowych zaburzeń rozwoju, zaburzeń psychicznych, niepełnosprawności intelektualnej w stopniu umiarkowanym, znacznym albo głębokim, oraz mające trudności w samodzielnym zakryciu lub odkryciu ust lub nosa. Nakazu nie stosuje się też w przypadku sprawującego kult religijny podczas jego sprawowania. Maseczki nie trzeba mieć założonej na terenie lasu, parku, zieleńca, ogrodu botanicznego, ogrodu zabytkowego, rodzinnego ogródka działkowego albo plaży. Od soboty osoba przekraczająca granicę lądową z Czechami lub Słowacją ma mieć negatywny wynik testu na koronawirusa. Jeśli dotyczy to Polaka wracającego do domu, także transportem indywidualnym, negatywny wynik testu jest podstawą do zwolnienia z kwarantanny. Zgodnie z regulacjami obowiązującymi od soboty osoby, które nie mieszkają lub nie przebywają na stałe w Polsce, są zobowiązane mieć negatywny wynik testu na koronawirusa przy przekraczaniu granicy. Dotyczy to osób przekraczających granicę różnymi środkami transportu – indywidualnymi i zbiorowymi - oraz osób przekraczających tę granicę pieszo — informuje Straż Graniczna. Test nie może być wykonany później niż 48 godzin przed przekroczeniem granicy. Podróżni mają obowiązek przedłożyć, na żądanie funkcjonariusza Straży Granicznej lub Policji, wynik testu w języku polskim albo w języku angielskim — zaznacza SG. Obowiązek trwającej 10 dni kwarantanny jest stosowany także do osób przekraczających lądową granicę z Czechami lub Słowacją w celu udania się do swojego miejsca zamieszkania lub pobytu Polsce niezależnie od środka transportu, którym się poruszają, także pieszo. Natomiast osoby, które wracają do swojego miejsca zamieszkania lub pobytu na terenie Polski i będą posiadały negatywny wynik testu w kierunku SARS-CoV-2, nie będą podlegały obowiązkowej kwarantannie — podkreśla SG. Ponadto obowiązku odbywania kwarantanny po przekroczeniu granicy polsko-czeskiej i polsko-słowackiej oraz posiadania negatywnego wyniku testu zwolnione są również m.in. osoby zaszczepione przeciwko koronawirusowi, którym wystawiono zaświadczenie o wykonaniu szczepienia dopuszczoną do obrotu w Unii Europejskiej szczepionką. Zwolnieni z kwarantanny są też na przykład: pracownicy transgraniczni, czyli osoby, które przekraczają granicę w ramach wykonywania czynności zawodowych, służbowych lub zarobkowych, uczniowie pobierający naukę w Polsce, dzieci objęte wychowaniem przedszkolnym w Polsce, studenci kształcący się w Polsce, osoby prowadzące działalność naukową i wykonujący zadania służbowe żołnierze Sił Zbrojnych RP lub wojsk sojuszniczych, funkcjonariusze Policji, Straży Granicznej, Agencji Bezpieczeństwa Wewnętrznego, Służby Celno-Skarbowej, Państwowej Straży Pożarnej oraz Służby Ochrony Państwa, inspektorzy Inspekcji Transportu Drogowego. Zwolnienie obejmuje także członków misji dyplomatycznych, urzędów konsularnych i przedstawicieli organizacji międzynarodowych oraz członków ich rodzin oraz kierowców wykonujący przewóz drogowy w ramach międzynarodowego transportu drogowego.  Od północy w woj. warmińsko-mazurskim obowiązują zaostrzone rygory epidemiczne, które mają na celu ograniczenie skali rozprzestrzeniania się koronawirusa w regionie. Zamknięte są m.in. kina, teatry, hotele i galerie handlowe. Taki stan ma trwać do 14 marca. Wprowadzenie obostrzeń wywołało w regionie wiele kontrowersji. Rozporządzenie Rady Ministrów w sprawie zaostrzenia rygorów sanitarnych w woj. warmińsko-mazurskim opublikowano w piątek wieczorem. Wynika z niego, że do 14 marca cały region został uznany za obszar szczególnie zagrożony zakażeniem wirusem SARS-CoV-2. W związku z tym zamknięte zostały galerie handlowe, kina, teatry, baseny oraz hotele. Dzieci z klas 1-3 od poniedziałku powrócą do zdalnego nauczania. Z opublikowanego rozporządzenia wynika, że baseny są zamknięte „z wyłączeniem basenów: działających w podmiotach wykonujących działalność leczniczą przeznaczonych dla pacjentów, dla członków kadry narodowej polskich związków sportowych”. Kina, teatry, ośrodki kultury i miejsca rozrywki mogą prowadzić swoją działalność dla publiczności wyłącznie zdalnie. Muzea, czy galerie mogą prezentować te zbiory, które znajdują się na wolnym powietrzu. Do 14 marca 2021 r. dopuszczalne jest natomiast, ale bez udziału publiczności „prowadzenie działań niezbędnych do przygotowania wydarzeń artystycznych, takich jak próby i ćwiczenia; nagrań fonograficznych i audiowizualnych; wydarzeń transmitowanych za pomocą środków bezpośredniego porozumiewania się na odległość”. Wydarzenia sportowe mogą się odbywać bez udziału publiczności. Zamknięte będą także automaty do gier hazardowych oraz kasyna, „z wyłączeniem kasyn internetowych”. Wskazano, że do 14 marca 2021 r. w obiektach handlowych lub usługowych, w tym parkach handlowych, o powierzchni sprzedaży lub świadczenia usług powyżej 2000 m kw. ustanawia się zakaz handlu detalicznego właścicielom lub najemcom powierzchni handlowej, z wyłączeniem takiego, którego przeważająca działalność polega na sprzedaży: żywności, produktów kosmetycznych innych niż przeznaczone do perfumowania lub upiększania, artykułów toaletowych, środków czystości, produktów leczniczych w tym aptek lub punktów aptecznych, wyrobów medycznych, środków spożywczych specjalnego przeznaczenia żywieniowego, gazet lub książek, lub kuponów gier losowych, artykułów budowlanych lub artykułów remontowych, lub mebli, artykułów dla zwierząt domowych, usług telekomunikacyjnych, części i akcesoriów do pojazdów samochodowych lub motocykli, paliw. Zgodnie z rozporządzeniem będą mogły działać zakłady fryzjerskie i kosmetyczne, punkty optyczne, medyczne, bankowe, pocztowe, logistyczne oraz takie, których działalność polega na wydawaniu i odbieraniu przesyłek; punkty ubezpieczeniowe; naprawy pojazdów samochodowych lub motocykli oraz naprawy lub wymiany opon i dętek, myjnie samochodowe; zakłady ślusarskie, szewskie, krawieckie, pralnie, punkty gastronomiczne przygotowujące i podające żywność na wynos lub dostarczające innym podmiotom żywność.  wkt/PAP
Polacy nie chcą ani rosyjskiej, ani chińskiej szczepionki. Wyjątkowa zgodność elektoratów największych partii w tej sprawie. SPRAWDŹ^Nasz Sondaż^2021-02-26 16:49:00.380776+01:00^https://wpolityce.pl/spoleczenstwo/540863-polacy-nie-chca-ani-rosyjskiej-ani-chinskiej-szczepionki^Jak wynika z badania pracowni Social Changes na zlecenie portalu wPolityce.pl, Polacy są bardzo sceptyczni w kwestii zakupu przez rząd szczepionek spoza świata zachodniego.  Z naszego sondażu wynika, że zakup rosyjskiej szczepionki przeciwko COVID-19 popiera zaledwie 14 proc. badanych. Aż 52 proc. jest przeciwnych tego typu transakcji.       Chińska szczepionka ma niewiele więcej zwolenników - zaledwie 15 proc. 48 proc. badanych jest przeciwnych sięganiu po pomoc z Pekinu.       Zwraca uwagę zgodna postawa elektoratów wszystkich największych partii w tej sprawie. CZYTAJ: Krajobraz partyjny - najnowszy SONDAŻ. PiS zachowuje wyraźne prowadzenie, Hołownia nadal wygrywa z Platformą Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1076 osób w dniach od 19 do 22 lutego 2021 roku. Prej
Była marchewka, więc musi być kij? Andrusiewicz powinien pamiętać, że każdy kij ma dwa końce. Panu Rzecznikowi do sztambucha^Aleksander Majewski^2021-02-26 15:30:53.365788+01:00^https://wpolityce.pl/spoleczenstwo/540883-kazdy-kij-ma-dwa-konce-panu-andrusiewiczowi-do-sztambucha^Rzecznik Ministerstwa Zdrowia Wojciech Andrusiewicz był łaskaw stwierdzić, że władza w walce z pandemią musi mieć kij, bo wariant z marchewką już był. Urzędnik państwowy powinien jednak wiedzieć, że kij ma dwa końce, a karma lubi wracać. No dobrze, żeby nie skrzywdzić pana rzecznika uproszczeniem, przytoczmy całą dyskusję. Andrusiewicz został zapytany na konferencji prasowej, dlaczego jest „kij, a nie ma marchewki” dla regionów, które nie mają tak złej sytuacji epidemicznej jak Warmia i Mazury. Pan rzecznik odpowiedział:  Była marchewka, widzieliśmy tę marchewkę na Krupówkach i w Mielnie. I taka odpowiedź, jakkolwiek mogła zostać uznana za arogancką, nie wywołałaby takiego zgrzytu, jak słowa, które padły później: Ludzie przekombinowali z tą marchewką. Teraz musimy mieć kij, nie marchewkę. Obawiam się, że przekombinował przede wszystkim Wojciech Andrusiewicz. Takie słowa, bez względu na poziom emocji, ich słuszność lub niesłuszność, nigdy nie powinny paść z ust urzędnika państwowego. Podobnie jak wypowiedzi o „wyszczepieniu populacji” czy innym statusie osób zaszczepionych z ust ministrów. Sytuacja jest szczególna i niezwykle trudna. Oczywiście można i warto dyskutować o metodach walki z pandemią, zwłaszcza gdy kolejne obostrzenia przynoszą mizerne skutki, a służba zdrowia działa jedynie w ramach planu minimum nie spełniając swoich podstawowych funkcji dla osób zmagających się z innymi problemami niż Covid-19. Trzeba jednak zachować umiar i pokorę. To zagrożenie zaskoczyło nas wszystkich, operacja trwa na żywym organizmie. Nie ma jednak zgody na traktowanie podatników (czyt. sponsorów radosnej twórczości p. Andrusiewicza) jak bydła. Od rzecznika tak ważnego resortu, zwłaszcza w trudnym czasie pandemii, oczekiwałbym zastanowienia. Obawiam się, że również słowo „przepraszam” nie rozwiąże problemu protekcjonalnego traktowania obywateli. Inna sprawa, że pewnie w ogóle nie padnie. Przecież zawsze może znaleźć się kij…
Aż pięć różnych wariantów koronawirusa zidentyfikowano w laboratorium w Sosnowcu. "To bardzo duża różnorodność"^Zespół wPolityce.pl^2021-02-26 15:16:08.126410+01:00^https://wpolityce.pl/spoleczenstwo/540902-rozne-warianty-koronawirusa-zidentyfikowane-w-sosnowcu^Pięć różnych wariantów koronawirusa – w tym odmianę brytyjską – zidentyfikowali naukowcy z Laboratorium Genetycznego Gyncentrum w Sosnowcu (Śląskie), które niedawno rozpoczęło sekwencjonowanie genomu wirusa SARS-CoV-2. CZYTAJ TAKŻE: — RAPORT. Polska walczy z III falą koronawirusa. 11 539 nowych przypadków zakażenia koronawirusem, zmarło 259 osób — Polska otrzyma 8 mln szczepionek Novavax, 6 mln CureVac i 17 mln Johnson&Johnson. „Dawałyby komfort, gdyby nie opóźnienia” — Niepokojąca sytuacja epidemiologiczna! Rzecznik MZ: W ślad za woj. warmińsko-mazurskim usilnie podążają pomorskie i lubuskie Na tę chwilę przeprowadziliśmy bardzo pilotażową analizę - taką, na której optymalizujemy całą reakcję, i która pozwala nam nauczyć się pewnych algorytmów, które będziemy stosować na większej badanej grupie. Poddaliśmy tej analizie 12 próbek pacjentów pochodzących z woj. śląskiego, zakażonych wirusem SARS-CoV-2 — poinformowała podczas piątkowej konferencji prasowej w Sosnowcu koordynatorka projektu Emilia Morawiec z Laboratorium Genetycznego Gyncentrum. Poddaliśmy te próbki analizie sekwencyjnej. We wszystkich 12 próbkach zidentyfikowaliśmy sekwencję wirusów SARS-CoV-2. W tak małej badanej próbie znaleźliśmy aż 5 różnych wariantów koronawirusa. To bardzo duża różnorodność, ale to nie zaskakuje ze względu na to, że populacja woj. śląskiego jest bardzo różnorodna — dodała. W sumie w sosnowieckim laboratorium ma być przebadanych 1500 próbek, pobranych od pacjentów z COVID-19. W projekcie uczestniczy Śląski Uniwersytet Medyczny, który łączy z Laboratorium Genetycznym Gyncentrum porozumienie o współpracy. Jej celem jest ocena różnorodności występowania wariantów wirusa SARS-CoV 2 w populacji województwa śląskiego. Na uczelni będziemy m.in. opracowywać dane oraz przygotowywać publikacje naukowe. Analiza wariantów wirusa występujących w danej populacji pozwoli oszacować drogi ich napływu, określić typ dominujący oraz oszacować tempo rozwoju, co jest istotne z punktu widzenia zdrowia publicznego i umożliwi wprowadzenie bardziej precyzyjnych programów prewencyjnych — wskazał dziekan Wydziału Nauk Farmaceutycznych Śląskiego Uniwersytetu Medycznego dr hab. Robert Wojtyczka. Jak wyjaśnia kierownik Katedry i Zakładu Mikrobiologii i Wirusologii Wydziału Nauk Farmaceutycznych Śląskiego Uniwersytetu Medycznego prof. Tomasz J. Wąsik, ze względu na dużą mobilność ludzi, zagęszczenie populacji i zmiany klimatyczne, stale wzrasta zagrożenie ze strony nowych lub nawracających wysoce niebezpiecznych patogenów. Koronawirusy, czyli wirusy RNA powszechnie występujące u ptaków i ssaków, są związane z zazwyczaj łagodnymi zakażeniami układu oddechowego, nerwowego, jelit i wątroby. Niepokojącą cechą tej grupy wirusów jest jednak stosunkowo duża zmienność genetyczna i pojawianie się okresowo wariantów wywołujących ciężki przebieg zakażenia. Ponadto wirusy te mają zdolność przełamywania bariery gatunkowej — powiedział. Badania struktury genomu pozwalają nie tylko na zrozumienie mechanizmów cyklu replikacyjnego, typów i rodzajów kodowanych białek, ale także, a może przede wszystkim, pozwalają określić stopień jego zmienności genetycznej w trakcie rozwoju pandemii i wyodrębnienie podtypów wirusa występujących z różną częstością w poszczególnych populacjach. Okazuje się, że takie „centra mutacyjne” są różne dla wariantów wirusa, pochodzących z Azji i Europy, czy Ameryki Południowej. Istnieją doniesienia, w których wykazano powiązania pomiędzy śmiertelnością a wariantami wirusa krążącymi w danej populacji. Wyniki przeprowadzonych do chwili obecnej kilku badań poświęconych analizie ewolucji SARS-CoV-2 pozwoliły na rekonstrukcję drogi, którą wirus przebył od nietoperzy do mieszkańców miasta Wuhan i określić główne drogi jego dalszego rozprzestrzeniania — podkreślił prof. Wąsik. Efektem prowadzonych w Sosnowcu badań może być ustalenie, czy dany wariant znacząco wpływa na przebieg COVID-19 oraz ustalenie algorytmu, pozwalającego leczyć pacjentów szybciej i bardziej wydajnie.  wkt/PAP
Niepokojąca sytuacja epidemiologiczna! Rzecznik MZ: W ślad za woj. warmińsko-mazurskim usilnie podążają pomorskie i lubuskie^Zespół wPolityce.pl^2021-02-26 12:38:17.923084+01:00^https://wpolityce.pl/spoleczenstwo/540866-niepokojaca-sytuacja-epidemiologiczna-rzecznik-mz-wyjasnia^Uczulam wszystkich hotelarzy na Warmii i Mazurach, że będą się odbywały kontrole zarówno policji, jak i stacji sanitarno-epidemiologicznej pod kątem przestrzegania obowiązujących przepisów - przekazał w piątek rzecznik resortu zdrowia Wojciech Andrusiewicz. CZYTAJ TAKŻE: — RAPORT. Polska walczy z III falą koronawirusa. 11 539 nowych przypadków zakażenia koronawirusem, zmarło 259 osób — Prawie 3,2 mln wykonanych szczepień przeciw COVID-19. Ponad 1,1 mln osób zaszczepiono drugą dawką Andrusiewicz powiedział na piątkowej konferencji prasowej, że „personel medyczny, też pacjenci, którzy dojeżdżają na terapie, na zabiegi w szpitalach mogą być przez hotele obsługiwani”. Ale uczulam wszystkich na Warmii i Mazurach, wszystkich hotelarzy, którzy oczywiście są dotknięci tą trudną sytuacją i należy tu współczuć, bo przed chwilą otwieraliśmy te biznesy, teraz niestety musimy znowu na pewien czas je wygasić, że będą się odbywały kontrole zarówno policji, jak i stacji sanitarno-epidemiologicznej pod kątem przestrzegania obowiązujących przepisów  — podkreślił rzecznik MZ. W środę minister zdrowia Adam Niedzielski poinformował, że dotychczasowe zasady bezpieczeństwa dotyczące kultury, sportu i hoteli będą obowiązywały do 14 marca, z wyjątkiem województwa warmińsko-mazurskiego. Na Warmii i Mazurach hotele, galerie handlowe, kina, teatry i baseny zostaną zamknięte, dzieci z klas I-III powrócą do zdalnej nauki. W pozostałych 15 województwach, kina, teatry i filharmonie pozostaną otwarte w reżimie sanitarnym – zajęte może być w nich 50 proc. miejsc siedzących, konieczne są maseczki, obowiązuje zakaz konsumpcji. Dopuszczony jest amatorski sport na świeżym powietrzu, otwarte stoki i baseny. Aquaparki i siłownie pozostają zamknięte. Hotele będą dostępne dla wszystkich przy zachowaniu reżimu sanitarnego – zajętych może być 50 proc. pokoi, a posiłki serwowane tylko do pokoi.  Transmisja brytyjskiego wariantu koronawirusa w woj. warmińsko-mazurskim jest na poziomie ok. 50 proc. W skali całej Polski to ok. 10 proc. - poinformował w piątek rzecznik Ministerstwa Zdrowia Wojciech Andrusiewicz. Rzecznik w piątek był pytany, dlaczego w Polsce nie przeprowadza się systemowego sekwencjonowania genomu wirusa w kierunku wykrywania mutacji, np. w co 10, 20 lub 30 próbce. Andrusiewicz odpowiedział, że takie systemowe narzędzie już działa i będzie poszerzane. Wskazał, że w tym zakresie działa już zespół pod kierownictwem wirusologa prof. Krzysztofa Pyrcia oraz zespół w Narodowym Instytucie Zdrowia Publicznego - Państwowym Zakładzie Higieny. I tutaj rzeczywiście w skali kraju możemy mówić o obecności tej wersji brytyjskiej mniej więcej na poziomie jeszcze 10 proc.  — powiedział. Dodał, że inaczej sytuacja wygląda w województwie warmińsko-mazurskim.  Tutaj po tych badaniach wojewódzkiej stacji sanitarno-epidemiologicznej wskazania były 70 proc. obecności transmisji wirusa brytyjskiego. Po przebadaniu tych próbek przez prof. Krzysztofa Pyrcia - po przeanalizowaniu tych wyników i wzięciu pod uwagę faktu, że kilka próbek pochodziło z jednego klastra - tak naprawdę ta transmisja jest mniej więcej na poziomie 50 proc.  — powiedział. Andrusiewicz dodał, że zespół prof. Pyrcia na bieżąco analizuje próbki z całego kraju.  Ale w najbliższych tygodniach poszerzymy działalność tych zespołów i możliwość analizowania o zespół pod kierownictwem Uniwersytetu Medycznego w Białymstoku. Tutaj jest jedno z najbardziej profesjonalnych laboratoriów w Europie, certyfikowane, które również będzie badało i sekwencjonowało wirusa pod kątem różnych mutacji  — dodał. Województwa pomorskie i lubuskie podążają pod względem liczby zakażeń na 100 tys. mieszkańców za woj, warmińsko-mazurskim - zauważył na konferencji prasowej rzecznik resortu zdrowia, Wojciech Andrusiewicz. Również na południu przyrost dziennych zachorowań wynosi 50 proc., co może przyczynić się do tego, że konieczne będzie wprowadzenie dodatkowych obostrzeń. W ślad za warmińsko-mazurskim usilnie podążają pomorskie, w którym notujemy blisko 36 zakażeń na 100 tys. dziennie i województwo lubuskie, gdzie przekroczyliśmy 30 zakażeń na 100 tys.  — wyliczył. Dodał, że nie ma żadnego uprzywilejowanego regionu i jeżeli pomorskie będzie podążało tą samą drogą zakażeń jak warmińsko-mazurskie, to „logicznym jest, że będzie konieczna taka sama decyzja”. Od soboty w całym kraju zostanie wprowadzony obowiązek zakrywania ust i nosa wyłącznie maseczkami. Równocześnie w województwie warmińsko-mazurskim ze względu na wzrost zakażeń zamknięte będą szkoły, hotele, baseny, instytucje kultury, galerie handlowe. Andrusiewicz odnosząc się do sytuacji w samym woj. warmińsko-mazurskim zaznaczył, że nadal odnotowuje się tam stały wzrost zakażeń. Obecnie to blisko 48 zakażeń na 100 tys. mieszkańców dziennie. Ponadto zauważył, że na południu Polski w woj. dolnośląskim, śląskim, małopolskim, podkarpackim czy świętokrzyskim postępuje dobowy wzrost zakażeń, choć nadal liczba zakażeń nie jest jeszcze tak duża. Te dzienne wzrosty o 50 proc. pokazują, że w niedługim czasie te województwa mogą dołączyć do województw północnych, jeżeli nie będziemy przestrzegać zaleceń sanitarno-epidemiologicznych  — ostrzegł. Dodał, że to świadczy o tym, że „ta trzecia fala na południu rośnie”. Zaapelował o rozwagę, szczególnie w nadchodzący weekend, bo właśnie w takich dniach przyjęte zasady bezpieczeństwa są w dużym stopniu łamane. Rzecznik zwrócił też uwagę na to, że liczba wystawionych przez POZ zleceń na testy diagnostyczne nie spada poniżej 50 tys. Poruszył też kwestię wzrostu ich trafności.  To mniej więcej 20 proc. w skali kraju, ale w warmińsko-mazurskim to ponad 30 proc. trafności testów — dodał. Resort zdrowia podał w piątek, że badania laboratoryjne potwierdziły 11 539 nowych zakażeń koronawirusem. To o 603 chorych mniej niż dzień wcześniej i o 2 762 więcej niż w piątek w ubiegłym tygodniu. Z powodu COVID-19 zmarło 259 osób, 197 z nich miało też inne schorzenia. Nowe przypadki, o których poinformował resort pochodzą z województw: mazowieckiego (2098), pomorskiego (1050), śląskiego (1018), warmińsko-mazurskiego (960), dolnośląskiego (849), wielkopolskiego (806), kujawsko-pomorskiego (743), podkarpackiego (680), małopolskiego (660), łódzkiego (512), lubuskiego (461), lubelskiego (406), zachodniopomorskiego (395), podlaskiego (353), świętokrzyskiego (201), opolskiego (157). tkwl/PAP
Prawie 3,2 mln wykonanych szczepień przeciw COVID-19. Ponad 1,1 mln osób zaszczepiono drugą dawką^Zespół wPolityce.pl^2021-02-26 11:36:50.393456+01:00^https://wpolityce.pl/spoleczenstwo/540856-prawie-32-mln-wykonanych-szczepien-przeciw-covid-19^W Polsce wykonano dotąd prawie 3,2 mln szczepień przeciw COVID-19. Drugą dawką zaszczepiono ponad 1,1 mln osób. Zgłoszono prawie 3,3 tys. niepożądanych odczynów, a zutylizowano 4,8 tys. dawek. CZYTAJ TAKŻE: — RAPORT. Polska walczy z III falą koronawirusa. 11 539 nowych przypadków zakażenia koronawirusem, zmarło 259 osób — Kolejny transport szczepionek Moderny dotarł do magazynów ARM. Miało być 300 tys. dawek, przyjechało 157 tysięcy — Polska otrzyma 8 mln szczepionek Novavax, 6 mln CureVac i 17 mln Johnson&Johnson. „Dawałyby komfort, gdyby nie opóźnienia” Rząd przekazał w piątek, że w Polsce wykonano dotąd 3 163 856 szczepień, w tym 2 042 806 pierwszą dawką i 1 121 050 drugą. Po szczepieniach zgłoszono 3 263 niepożądane odczyny poszczepienne, w większości objawiających się zaczerwienieniem i krótkotrwałym bólem w miejscu wkłucia. Do Polski, od końca grudnia trafiło już 3 853 310 dawek szczepionek, a do punktów szczepień przekazano ich 3 505 500. Zutylizowano 4 836 dawki. wkt/PAP
Wyjątkowy koncert na antenie wPolsce.pl: "Wilczy ślad. Piosenki Niezłomnych". Nowe życie piosenek śpiewanych przez partyzantów^Telewizja wPolsce.pl^2021-02-26 11:03:08.292085+01:00^https://wpolityce.pl/spoleczenstwo/540849-wyjatkowy-koncert-na-antenie-wpolsceplpiosenki-niezlomnych^W sobotę 27 lutego 2021 r. o godz. 18 w studio Radia Gdańsk odbędzie się spektakl muzyczny „Wilczy ślad. Piosenki Niezłomnych”. Na retransmisję zaprasza też telewizja wPolsce.pl. Na spektakl składają się autentyczne piosenki śpiewane przez partyzantów I i II konspiracji, w szczególności w Wileńskich Brygadach AK. Żołnierze układali je sami, często do znanych wcześniej melodii. Nowe życie nadali im utalentowani artyści pod kierunkiem Marcina i Lidii Pospieszalskich. Utwory zarejestrowano na płycie, którą inicjatorzy projektu z Fundacji Sztafeta wydali we współpracy z Edycją Św. Pawła oraz Instytutem Pamięci Narodowej.         Podczas koncertu wykonane zostaną także w nowej aranżacji dwie piosenki z płyty „Myśmy Rebelianci” zespołu DePress. Usłyszymy również fragmenty wspomnień Józefa Bandzo, piosenki do wierszy „Kwatera Ł” Doroty Pieńkowskiej i „Wilki” Zbigniewa Herberta oraz utwór „Testament Wyklętych”. Już po raz dziesiąty, dzięki inicjatywie śp. prezydenta Lecha Kaczyńskiego i śp. prof. Janusza Kurtyki, prezesa Instytutu Pamięci Narodowej,         W programie: — oryginalne pieśni żołnierzy Podziemia Niepodległościowego, w szczególności Wileńskich Brygad Armii Krajowej, w wykonaniu Teatru Muzycznego Od Czapy oraz Lidii Pospieszalskiej i Marcina Pospieszalskiegpo z zespołem, — wiersz „Kwatera Ł” oraz fragmenty wspomnień Józefa Bandzo ps. „Jastrząb” w interpretacji Dariusza Kowalskiego, — pomysł i scenariusz spektaklu Anna Żochowska Fundacja Sztafeta. Wśród wykonawców: Arkadiusz Buczkowski, Sławomir Giska, Piotr Ochnik, Karolina Kozłowska, Małgorzata Przybysz, Antonina Święcińska, Klara Walicka oraz Lidia Pospieszalska i gościnnie Paweł Dusza. Kierownictwo muzyczne i aranżacje utworów: Marcin Pospieszalski, Lidia Pospieszalska. Wspólnie oddajemy hołd Żołnierzom Niezłomnym!         Radio Gdańsk, wPolsce.pl
Kolejny transport szczepionek Moderny dotarł do magazynów ARM. Miało być 300 tys. dawek, przyjechało 157 tysięcy^Zespół wPolityce.pl^2021-02-26 10:38:50.441363+01:00^https://wpolityce.pl/spoleczenstwo/540844-kolejny-transport-szczepionek-moderny-dotarl-do-arm^Do magazynów ARM dotarło kolejnych 157 tys. szczepionek firmy Moderna – podał w piątek PAP prezes Agencji Rezerw Materiałowych Michał Kuczmierowski. Jak dodał, szczepionki niezwłocznie wyjadą do punktów szczepień na szczepienia zaplanowane na przyszły tydzień. CZYTAJ TAKŻE: -Polska otrzyma 8 mln szczepionek Novavax, 6 mln CureVac i 17 mln Johnson&Johnson. „Dawałyby komfort, gdyby nie opóźnienia” -Wysłuchanie w PE z udziałem firm produkujących szczepionki na Covid-19 niewiele wyjaśniło Wcześniej prezes ARM mówił, że początkowo Moderna zapowiadała dostarczenie w piątek 300 tys. dawek, ale zredukowała tę liczbę o połowę. Kolejne szczepionki tej firmy dotrą do naszego kraju za około 2 tygodnie. W przyszłym tygodniu spodziewana jest dostawa 380 tys. szczepionek Pfizer i dwie dostawy szczepionek AstraZeneca - około 230 tys. i 60 tys. dawek. Na rynku unijnym dopuszczone są trzy szczepionki. Dwa preparaty opierają się na technologii mRNA – firm Pfizer i BioNTech (o nazwie Comirnaty) i firmy Moderna. Mają one zbliżoną skuteczność sięgającą 95 proc. Comirnaty musi być przechowywana i transportowana w temperaturze minus 70 stopni Celsjusza, substancja Moderny – minus 25-15 stopni. Po wyjęciu z zamrażarki można je przechowywać przez miesiąc (Moderna) lub pięć dni (Comirnaty) w temperaturze plus 2-8 stopni. Trzeci preparat produkuje AstraZeneca. Jest to szczepionka wektorowa. Dopuszczono ją na rynek UE pod koniec stycznia. Nieotwarta fiolka może być przechowywana przez 6 miesięcy w temperaturze 2-8 stopni Celsjusza. Łącznie w Polsce wykonano dotąd blisko 3 mln szczepień przeciw COVID-19. Drugą dawką zaszczepiono ponad 1 mln osób. Zgłoszono też 3,1 tys. niepożądanych odczynów, a zutylizowano 4,3 tys. dawek. mm/PAP
Aktywiści klimatyczni zakończyli blokadę skrzyżowania w centrum stolicy. Leżeli na jezdni od rana. Na miejscu pojawiła się policja. ZDJĘCIA^Zespół wPolityce.pl^2021-02-26 10:12:55.698999+01:00^https://wpolityce.pl/spoleczenstwo/540835-aktywisci-klimatyczni-zakonczyli-blokade-w-centrum-stolicy^Grupa kilkunastu aktywistów protestujących przeciwko katastrofie klimatycznej blokowała od rana skrzyżowanie Emilii Plater i Al. Jerozolimskich. Wystąpiły utrudnienia w ruchu. Na miejscu pojawili policjanci prowadzący czynności zmierzające do udrożnienia ruchu. Jak zapowiedziała KSP wobec aktywistów kierowane będą wnioski o ukaranie.
Polska otrzyma 8 mln szczepionek Novavax, 6 mln CureVac i 17 mln Johnson&Johnson. "Dawałyby komfort, gdyby nie opóźnienia"^Zespół wPolityce.pl^2021-02-26 09:59:43.552274+01:00^https://wpolityce.pl/spoleczenstwo/540833-polska-ma-otrzymac-8-mln-szczepionek-novavax-i-6-mln-curevac^Minister zdrowia Adam Niedzielski powiedział w piątek, że Polska ma zakontraktowanych 8 mln szczepionek na Covid-19 firmy Novavax oraz blisko 6 mln szczepionek firmy CureVac. Nasze kontrakty to ogromne liczby, moglibyśmy czuć się komfortowo, ale niestety opóźnienia to weryfikują - dodał. CZYTAJ RÓWNIEŻ: -Czarnek: Szczepienia nauczycieli idą dobrze. W tym tempie będą zaszczepieni do 10 marca, co stworzy szanse na powrót uczniów -Premier: Ponad 3 mln wykonanych szczepień. „Działamy dalej i robimy wszystko, by producenci wywiązali się ze swoich obietnic” Szef resortu zdrowia był pytany w piątek w Programie Pierwszym Polskiego Radia o to, kiedy kolejne szczepionki na Covid-19 zostaną dopuszczone do użytku w UE. Wydaje mi się, że w pierwszym kwartale żadna kolejna szczepionka nie dostanie dopuszczenia, bo po prostu nie ma jeszcze złożonych wniosków. Ale mamy jeszcze dwa produkty, które są w tzw. procedurze przeglądu, (…) i to jest Novavax (…) i szczepionka CureVac — powiedział Adam Niedzielski. Podkreślił, że preparat firmy Novavax to szczepionka najbardziej tradycyjna, CureVac to natomiast szczepionka w technologii mRNA, czyli takiej samej, w której wyprodukowano preparaty Pfizer i Moderna. Niedzielski poinformował również, że Polska ma zakontraktowanych ponad 8 mln szczepionek Novavax oraz blisko 6 mln szczepionek CureVac. Więc te nasze kontrakty (…) są na ogromne liczby i - sumując to wszystko - oczywiście moglibyśmy czuć się komfortowo. Tylko że potem, niestety, rzeczywistość weryfikuje, że to wszystko się przesuwa, opóźnia i my nie możemy wykorzystać potencjału naszego systemu szczepiennego — wskazywał minister zdrowia. Szef resortu zdrowia pytany, czy Polska poszukuje możliwości dokupienia szczepionek poza mechanizmem unijnym, odparł: „Oczywiście, my to rozeznanie robimy”.  Myślę, że mamy już nawet pewnego rodzaju rozeznanie, to znaczy, że jakieś tam oferty są składane. Ale to jest sprawa bardzo skomplikowana, bo po pierwsze, podstawowym źródłem zasilenia powinny być zakupy w ramach naszego mechanizmu europejskiego — powiedział Niedzielski. Myślę, że tu też pan premier pokazuje, że główny wysiłek, jeśli chodzi o zwiększenie dostaw, nie powinien polegać na szukaniu nowych możliwości, tylko jednak egzekwowaniu tego, co nam się należy — zaznaczył. W czwartek i piątek premier Mateusz Morawiecki bierze udział w dwudniowym wideoszczycie UE poświęconym pandemii Covid-19 i kwestiom bezpieczeństwa; rozmowy dotyczą m.in. tego, jak poprawić koordynację w walce z koronawirusem i przyspieszyć dostarczanie szczepionek do państw członkowskich. We wtorek premier wraz z szefami rządów: Hiszpanii - Pedro Sanchezem, Danii - Mette Frederiksenem, Belgii - Alexandrem De Croo i prezydentem Litwy - Gitanasem Nausedą wystosowali list, w którym zaapelowali o zwiększenie dostaw szczepionek i przyspieszenie prac nad zwiększeniem mocy produkcyjnych w UE. Mamy zapowiedź, że może ewentualnie w kwietniu ruszą dostawy szczepionki Johnson&Johnson; to by oznaczało zwiększenie naszego komfortu - powiedział w piątek minister zdrowia Adam Niedzielski. Zaznaczył jednocześnie, że z rezerwą odnosi się do zapowiedzi producentów szczepionek. Niedzielski w Programie Pierwszym Polskiego Radia był pytany m.in. o szczepionkę firmy Johnson&Johnson - kiedy będzie możliwe wprowadzenie jej do procesu sczepień w Polsce. Szef resortu zdrowia powiedział, że decyzja Europejskiej Agencji Leków (EMA) w sprawie tego preparatu spodziewana jest w połowie marca. Podkreślił, że Polska zakontraktowała 17 mln dawek szczepionek z firmy Johnson&Johnson. Pojawienie się tej szczepionki byłoby czymś, co bardzo rozwiązuje nasze problemy. To jest szczepionka, która jest podobnej technologii jak AstraZeneca. Jej skuteczność jest oceniana na powyżej 80 proc. Mówię tu o skuteczności przed zakażeniem, bo oczywiście te parametry, które dotyczą ochrony przed ciężkimi dolegliwościami choroby są takie same, jak w innych szczepionkach, czyli blisko 100 procentowe — wskazał Niedzielski. Mamy zapowiedź, że może ewentualnie w kwietniu już te dostawy ruszą.  To by oznaczało zwiększenie naszego komfortu. Tylko że ja, z coraz większą rezerwą, odnoszę się do wszystkich takich zapowiedzi — zaznaczył minister. Przypomniał, że producenci szczepionek z różnych powodów nie wypełniają swoich zobowiązań. W środę amerykańska Agencja Leków i Żywności (FDA) oznajmiła, że badania kliniczne jednodawkowej szczepionki Johnson&Johnson przeciwko Covid-19 wykazały, że jest bezpieczna i skuteczna. Preparat może zostać dopuszczony do użytku jeszcze w tym tygodniu. Preparat Johnson&Johnson/Janssen jest szczepionką wektorową i zawiera w sobie bezpiecznego wirusa, który - po podaniu do organizmu - wywołuje produkcję białka tego patogenu. W ten sposób „budzi się” układ odpornościowy szczepionego człowieka. Szczepionka Johnson&Johnson stosowana jest już od ponad tygodnia w RPA, gdzie otrzymują ją medycy. aw/PAP
Dzieci z trzema ojcami i bez matek, czyli o przezwyciężeniu dyskryminacji z powodów matematycznych^Grzegorz Górny^2021-02-26 09:12:25.462709+01:00^https://wpolityce.pl/spoleczenstwo/540825-dzieci-z-trzema-ojcami-i-bez-matek^Do bezprecedensowej sytuacji doszło niedawno w Kalifornii. Po raz pierwszy na świecie wpisano do aktu urodzenia dziecka aż trzech ojców i żadnej matki. Ian Jenkins, Alan Mayfield i Jeremy Allen Hodges – trójka homoseksualistów żyjących wspólnie w związku poliamorycznym – zafundowała sobie dwójkę dzieci z surogacji: dziewczynkę o imieniu Piper i chłopca o imieniu Parker. Gejowskie trio przekonało sędziego, by w majestacie prawa uznał ojcostwo całego tercetu. Chociaż do pojawienia się dziecka przyczyniły się dwie kobiety (pierwsza, która przekazała materiał genetyczny, czyli komórki jajowe, a druga, która nosiła dziecko w swym łonie przez dziewięć miesięcy), to jednak żadna z nich nie została zapisana w akcie urodzenia. Decyzja kalifornijskiego sądu jest w sumie logiczną konsekwencją zanegowania związku mężczyzny i kobiety jako jedynej dopuszczalnej formy małżeństwa. Jeżeli raz przekreślimy tę normę, to nie ma powodu, byśmy nie mieli przekraczać jej także w innych przypadkach.  Koronnym argumentem na rzecz obdarzenia par jednopłciowych przywilejami małżeńskimi było stwierdzenie, że nieważna jest płeć, ważne jest uczucie. Miłość małżeńska – jak przekonywano – może przekraczać dotychczasowe ograniczenia związane z płcią. Jeśli tak jest, to dlaczego miłość małżeńska nie miałaby przekraczać ograniczeń związanych z liczbą partnerów w związku? Jeżeli najważniejsze jest uczucie – a może być ono ukierunkowane ku większej liczbie osób – to w imię czego mu się przeciwstawiać? Jeżeli nie można dyskryminować nikogo z powodu orientacji seksualnej, to tym bardziej niedopuszczalna jest dyskryminacja z przyczyn matematycznych. Jeżeli jest legalne „kochanie” osoby tej samej płci, to dlaczego nie można „kochać” więcej niż jednej osoby w tym samym czasie?  Nawet prawo kalifornijskie nie przewiduje instytucji trzyosobowego małżeństwa. Droga do zalegalizowania takiej możliwości prowadzi jednak przez prawne uznanie ojcostwa trójki mężczyzn. Skoro sędziego przekonał argument, że dla dziecka jest lepiej, gdy ma więcej rodziców niż mniej (tak jakby ilość przechodziła w jakość), to dlaczego to samo twierdzenie nie miałoby obowiązywać w odniesieniu do liczby partnerów w związkach? Nieważna jest przecież ilość, ważne jest uczucie.  Tego typu związki są już zresztą rejestrowane w niektórych krajach świata, na razie najczęściej na zasadzie umów notarialnych. W 2012 roku w Kanadzie trzech homoseksualistów – Adam Grant, Shayne Curran i Sebastian Tran – rozpoczęło oficjalnie wspólne życie w trójkącie. W 2017 roku w Kolumbii inne gejowskie trio – Manuel Bermúdez, Víctor Hugo Prada i Alejandro Rodríguez – zalegalizowało swój związek jako wspólnotę majątkową z prawami i obowiązkami analogicznymi do tych, jakie istnieją w małżeństwie między mężczyzną i kobietą. Podobnie stało się w Brazylii, gdzie notariusz usankcjonował związek trzech lesbijek, przenosząc do umowy między nimi całe pasusy z prawa rodzinnego.  Jak zwykle w takich sytuacjach pojawia się problem językowy. Jak dzieci nazywać będą rodziców? Ojciec 1, ojciec 2, ojciec 3? Czy kolejność numeracji nie będzie jednak formą dyskryminacji? Jenkins, Mayfield i Hodges rozwiązali problem w ten sposób, że Piper i Parker nazywają każdego z nich inaczej: „tata”, „tatko” i „tatuś”.  A jak nazwać takie „trójczłonowe małżeństwo”? Trio, tercet, triada, trójkąt, trójca? Ostatecznie zdecydowano stworzyć nowe określenie. Po angielsku: „trouple”, po hiszpańsku „trieja”, po włosku „troppia”. Jak to będzie po polsku? Być może przekonamy się o tym już wkrótce. Wszystko zależy od tego, jakich wyborów dokonamy przy urnach.
Gliński: Dofinansowanie w ramach Funduszu Wsparcia Kultury otrzymało 2 tys. 110 podmiotów na ogólną sumę 370 mln 484 tys. 314 zł^Zespół wPolityce.pl^2021-02-26 00:27:49.293254+01:00^https://wpolityce.pl/spoleczenstwo/540808-glinski-dofinansowanie-w-ramach-fwk-dostalo-2-110-podmiotow^Dofinansowanie w ramach Funduszu Wsparcia Kultury otrzymało 2 tys. 110 podmiotów na ogólną sumę 370 mln 484 tys. 314 zł - poinformował w czwartek w Sejmie wicepremier, minister kultury, dziedzictwa narodowego i sportu Piotr Gliński. CZYTAJ RÓWNIEŻ: Minister kultury przedstawi informacje ws. rekompensat w ramach FWK. Wniosek opozycji poparła… Solidarna Polska W czwartek wicepremier Gliński przedstawiał w Sejmie informację na temat procedury przyznawania rekompensat w ramach Funduszu Wsparcia Kultury. Minister kultury przyznał, że jest „skonfundowany tą sytuacją”, ponieważ w środę przez 3 godziny prezentował na sejmowej Komisji Kultury i Środków Przekazu informację na ten temat.  Była dość ożywiona dyskusja, debata, także moi koledzy wiceministrowie przedstawiali nasze argumenty i omawialiśmy cały system pomocy dla kultury w okresie pandemii — przypomniał Gliński. Wskazał, że „cała procedura, której jego wystąpienia ma dotyczyć, jest dostępna od jesieni w domenie publicznej na stronie kultura.gov.pl”.  W zakładce Fundusz Wsparcia Kultury znaleźć możemy materiały, a wśród nich - rozporządzenie Rady Ministrów, które dotyczy Funduszu Wsparcia Kultury z dnia 30 września 2020 roku, regulamin funduszu bardzo szczegółowy, podobnie zresztą, jak rozporządzenie, kryteria oceny wniosków, a nawet instrukcje wypełnienia wniosku — przekazał minister kultury. Poinformował, że Fundusz Wsparcia Kultury jest „jednym z 17 strumieni wsparcia dla polskiej kultury, jakie zostały uruchomione w trakcie pandemii”. Przekazał, że wsparcie dla całej gospodarki wyniosło ok. „185 mld zł, w tym szacujemy, że około 6 mld zł to są te pieniądze, te środki, które państwo przeznaczyło na wsparcie i podtrzymanie instytucji kultury, przedsiębiorstw kultury, ludzi kultury”. Jak mówił, FWK „powstał, jako odpowiedź polskiego rządu na poważne problemy polskiej kultury, wynikające z pandemii”.  Mechanizm pomocowy, o którym mówię ma szczególny charakter. (…) Jest to mechanizm pomocy ogólnej dla całego sektora, dla wszystkich ludzi, którzy są związani z danym sektorem. Nie jest to działalność typowa dla mecenatu państwa, gdzie stosuje się nieco inne kryteria, także aksjologiczne, ale jest to pomoc na przetrwanie, na podtrzymanie w sytuacji wyższej konieczności — wyjaśnił minister kultury. Przekazał, że „pomoc była proporcjonalna do strat, jakie w okresie pandemii dane podmioty ponosiły”.  Operatorami tego funduszu były dwie instytucje kultury, a nie Ministerstwo Kultury, jako takie. Nie politycy, urzędnicy, profesjonaliści, którzy działają na polu tych dziedzin kultury, których dotyczył ten fundusz — zaznaczył Gliński. Wicepremier poinformował, że operatorami programu był Instytut Muzyki i Tańca oraz Instytut Teatralny, a ostateczną decyzję ws. jednostkowego dofinansowania podejmowały dyrektorki tych instytutów. „Łącznie dofinansowanie otrzymało 2 tys. 110 podmiotów, na ogólną sumę 370 mln 484 tys. 314 zł” - podał minister kultury. gah/PAP
Manifestacja solidarnościowa taksówkarzy w Warszawie. To odpowiedź na brutalną napaść. "Atak na jednego z Nas to atak na tysiące"^Zespół wPolityce.pl^2021-02-26 00:04:50.806156+01:00^https://wpolityce.pl/spoleczenstwo/540806-manifestacja-solidarnosciowa-taksowkarzy-w-warszawie^W czwartek późnym wieczorem odbyła się w stolicy manifestacja solidarnościowa taksówkarzy, którzy zebrali się na błoniach Stadionu Narodowego. Wydarzenie związane jest z środowym atakiem na taksówkarza, którego nożem zranił 18-latek. W czwartek stołeczni taksówkarze zorganizowali solidarnościową manifestację dla rannego kolegi.  Takie sytuacje skłaniają do refleksji i tego, żeby na chwilę się zatrzymać — napisali taksówkarze na jednym z profili na portalu społecznościowym. Dziś wieczorem spotykamy się na Narodowym, by okazać wsparcie, solidarność oraz to, że atak na jednego z Nas to atak na tysiące. Odbędzie się również zrzutka pieniędzy dla poszkodowanego, który będzie musiał wrócić do zdrowia, a w międzyczasie nie będzie w stanie zarobić ani grosza — czytamy w komunikacie. Czwartkowy protest taksówkarzy rozpoczął się o godzinie 21 na błoniach Stadionu Narodowego. Udział wzięło kilkuset taksówkarzy - kawalkada przejechała ulicami Warszawy. Dodatkowo stołeczni taksówkarze zorganizowali zbiórkę internetową dla swojego rannego kolegi.  Dla tych, którzy nie mogą się pojawić, a może są poza środowiskiem taxi, a czują, że mogą pomóc dołożyć swoją cegiełkę dla człowieka, którego dotknęło traumatyczne przeżycie została założona również zrzutka w internecie — dodali. Do ataku na warszawskiego taksówkarza doszło po godz. 20 w środę. 18-latek zamówił taksówkę pod hotelem Marriott i kazał się zawieźć na rondo Waszyngtona. Zmienił jednak zdanie i pojechał na Mokotów.  Kiedy obaj dojechali do ulicy Modzelewskiego, pasażer próbował kilkukrotnie zapłacić za kurs zbliżeniowo kartą. Terminal jednak sygnalizował brak środków na koncie — powiedział PAP podkom. Robert Koniuszy z KRP na Mokotowie. W pewnym momencie młody mężczyzna wyjął paralizator i przyłożył 56-letniemu taksówkarzowi do szyi. „Użył tego paralizatora wobec mężczyzny, a następnie wyjął ostre narzędzie, zadał mu kilka ran kłutych w plecy i uciekł” - relacjonował PAP podkom. Koniuszy. Po kilku minutach na miejsce przyjechały wezwane patrole policyjne. Ratownicy przewieźli rannego mężczyznę do szpitala. Policjanci natomiast zatrzymali podejrzanego między budynkami w okolicy ul. Modzelewskiego. gah/PAP
Ach, te paskudne roszczenia młodego pokolenia... Zaostrzone apetyty nie wzięły się jednak z niczego. Wszystko można było przewidzieć^Aleksander Majewski^2021-02-25 23:25:08.372127+01:00^https://wpolityce.pl/spoleczenstwo/540803-ach-te-paskudne-roszczenia-przebrzydlych-mlodziakow^Komentatorzy zwracają uwagę na roszczeniową postawę młodego pokolenia, które coraz chętniej patrzy w kierunku lewicy. Warto jednak zwrócić uwagę, że te same pióra pisały peany na rzecz programów społecznych, żywcem wyjętych z socjalnego elementarza. Oczywiście garstka niepoprawnych, w tym niżej podpisany, zwracała uwagę na ryzyko, jakie wiąże się z wprowadzaniem kolejnych „plusów”. Ale kto by tam słuchał… A ktoś przecież musiał dźwignąć gorzki ciężar obietnic. Tak też się stało. Po kieszeni dostają ludzie na dorobku. Z pustego w próżne i Salomon nie naleje, a co dopiero rząd, który przecież nie ma swoich pieniędzy. Dysponuje środkami obywateli.  Z drugiej strony, retoryka programów, przyznawania środków, „prezentów”, „gestów” wobec obywateli zrobiła swoje. Dziś szary Kowalski przyzwyczaił się do oklepanego „dej”. Tego trendu nie da się odwrócić. Pytanie, kto będzie dźwigał kolejne koszty zaklęcia „Pan-da”. W tej sytuacji narzekanie na przebrzydłą roszczeniową gówniarzerię jest całkowicie wtórne. Inna sprawa, że pokolenie wkraczające w dorosłość jest w specyficznej sytuacji. Ludzie urodzeni po 90. roku nie mają już do zapełnienia tylu dziur na rynku, co poprzednicy w ostatniej dekadzie XX wieku. Ciężej załapać się na szybki awans i równie szybkie bogacenie.  Owszem, ta generacja w większym stopniu może korzystać z zasobów zgromadzonych przez rodziców, ale przecież nie każdy ma takie możliwości. Różnice społeczne czy wręcz klasowe (tak, nie bójmy się użyć tego słowa) rysują się jeszcze mocniej. Do odważnych świat należy, ale animusz znika, gdy przychodzi utrzymać się w dużym mieście za  pensję 2,5 tys. zł w ramach śmieciówki. Amerykański sen nad Wisłą pryska jak bańka mydlana.  Starzy narzekają, że młodzi narzekają…. I tak w koło Macieju. Ale zamiast zjadać własny ogon, lepiej zastanowić się nad rozwiązaniami systemowymi, takimi jak choćby obniżenie kosztów pracy, deregulacja czy ułatwienie startu zawodowego dla studentów, a nawet uczniów. Reakcja psów Pawłowa nie zastąpi analizy. Warto też zwrócić uwagę na utarte korporacyjne schematy, wykute jeszcze przez tłuste koty transformacji.  Ale kwestia betonowania układów i hierarchii pracowniczych (ze stratą dla samych firm) to już temat na odrębną dyskusję… W dobie szybkich newsów tekst powyżej 2 tys. znaków i tak jest wyzwaniem dla czytelnika.
Wiceszefowa Komisji ds. Pedofilii: "Ani pedofilia, ani czyny pedofilne nie są przypisane do żadnego zawodu"^Zespół wPolityce.pl^2021-02-25 23:03:20.378144+01:00^https://wpolityce.pl/spoleczenstwo/540802-elzanowska-pedofilia-nie-jest-przypisana-do-zadnej-pozycji^Ani pedofilia, ani czyny pedofilne nie są przypisane do żadnego zawodu i żadnej funkcji czy pozycji ekonomicznej – powiedziała tygodnikowi „Niedziela” zastępca przewodniczącego Państwowej Komisji ds. Pedofilii dr Hanna Elżanowska. CZYTAJ WIĘCEJ: Kmieciak: Obecnie komisja ds. pedofilii zajmuje się ponad 120 sprawami. Duchowni? Takich spraw jest około 10 procent Rodzice powinni przede wszystkim pamiętać o tzw. czynnikach ryzyka, ułatwiających sprawcy dostęp do dzieci —powiedziała tygodnikowi „Niedziela” zastępca przewodniczącego Państwowej Komisji ds. Pedofilii dr Hanna Elżanowska. Wskazała, że częściej ofiarami pedofilii są dzieci z niepełnosprawnościami, młodsi uczniowie szkół podstawowych oraz dziewczynki. Dodała też, że przemoc seksualna dotyka częściej dzieci z rodzin, w których np. dziecko „wychowywane jest przez samotnych rodziców, albo tam, gdzie rodzice są ze sobą skonfliktowani”. Jak dodała Justyna Kotowska z Komisji, z którą również rozmawiał tygodnik, pedofile wykorzystują fakt, że pozostawione same sobie dzieci, czując osamotnienie, szukają kontaktu z innymi.  I ten fakt wykorzystują pedofile —zaznaczyła. Dr Elżanowska podkreśliła z kolei, że rodzice powinni przede wszystkim pamiętać, że „pedofil nie jest osobą charakterystyczną”, którą od razu można by rozpoznać jako zagrażającą dziecku. Wręcz przeciwnie – takie osoby są postrzegane przez nas jako bardzo miłe, nawiązujące dobry kontakt z dziećmi —powiedziała. Podkreśliła, że uważać trzeba szczególnie wtedy, gdy jakiś dorosły „wyjątkowo lubi spędzać czas z naszym dzieckiem”, zwłaszcza w odosobnieniu, i obdarowuje je prezentami. Psychoterapeutka zaznaczyła, że przypisywanie przez media sprawców pedofilii do określonych zawodów to „fałszywe przedstawianie sprawy”. „ani pedofilia, ani czyny pedofilne nie są przypisane do żadnego zawodu i żadnej funkcji czy pozycji ekonomicznej” – podkreśliła. Dodała, że osoby o skłonnościach pedofilnych często wybierają sobie zawód, który umożliwia im dostęp do dziecka. Zapytana o rozróżnienie pedofila od sprawcy czynu pedofilnego, Justyna Kotowska wyjaśniła, że pedofil to osoba, u której występuje zaburzenie preferencji seksualnych, a czyny pedofilne (zastępcze) należy rozumieć jako „kontakt seksualny z dzieckiem z powodu braku dostępu do partnerki dojrzałej lub/i niedojrzałości psychoseksualnej”. Dodała, że według badań sprawców, którzy popełniają czyn o charakterze zastępczym, jest „znacznie więcej niż tych, którzy popełniają czyn z powodu zaburzenia”. Jak wyjaśniła dr Elżanowska, dzieci rzadko mówią rodzicom o tym, co zrobił im przestępca, ponieważ ten „używa różnych form uwodzenia, w innych sytuacjach – zastraszenia”. Członkinie Komisji ds. Pedofilii wskazały, że należy uważnie obserwować dziecko, choć, jak powiedziała Kotowska, „nie ma jasno określonych zachowań, które można byłoby przypisać dziecku wykorzystywanemu seksualnie”. Jedną ze wskazówek jest natomiast zmiana codziennego zachowania dziecka, widoczna dla otoczenia. Zapytana o to, czy można mówić o błędach w wychowaniu, które mogą się przyczynić do skłonności pedofilnych, Kotowska zaznaczyła, że według badań „osoby dotknięte zaburzeniem pedofilnym doświadczyły w młodości zaburzeń w rozwoju seksualnym”. Uzupełniła, że zakłócenia przebiegu rozwoju seksualnego mogą być też spowodowane treściami pornograficznymi czerpanymi z internetu, które są „całkowicie niedostosowane” do rozwoju dziecka. Członkinie komisji zaznaczyły też, że pandemia potęguje niebezpieczeństwo, na które narażone są dzieci spędzające czas poza lekcjami przed komputerami, dlatego bardzo potrzebna jest kampania edukacyjna dotycząca bezpieczeństwa w sieci. Psychoterapeutki podkreśliły również, że bardzo ważne jest uczenie dziecka stawiania granicy.  Jedynie dziecko, które zna tę granicę, może powiedzieć: nie zgadzam się —powiedziała dr Elżanowska. Rozmówczynie „Niedzieli” dodały, że 24 lipca zostanie przedstawiony raport Komisji ds. Pedofilii, w której znajdą się m.in. wyniki badań i informacje o statusie socjoekonomicznym sprawców oraz ofiar, a także rekomendacje dla rodziców i instytucji państwa w zakresie zmian prawnych i działań, aby ograniczyć przestępstwa seksualne wobec nieletnich w Polsce. kk/PAP
Czy jesteśmy przygotowani na falę powodziową? Adamczyk i Wąsik przedstawili stan przygotowania: "Rząd dba o bezpieczeństwo"^Zespół wPolityce.pl^2021-02-25 22:42:06.555100+01:00^https://wpolityce.pl/spoleczenstwo/540800-czy-jestesmy-przygotowani-na-fale-powodziowa^Dzięki działaniom rządu Prawa i Sprawiedliwości poprawia się poziom bezpieczeństwa przeciwpowodziowego - ocenił w czwartek na posiedzeniu Sejmu szef resortu infrastruktury Andrzej Adamczyk. Dodał, że w tym roku na inwestycje dotyczące ochrony przeciwpowodziowej przeznaczone będą prawie 3 mld zł. Adamczyk przedstawiając w Sejmie informację w sprawie stanu przygotowań do możliwej fali powodziowej w Polsce podkreślił, że „rząd PiS dba o bezpieczeństwo Polaków”, a podległe rządowi instytucje działają 24 godziny na dobę „bez przerwy monitorując sytuacje powodziową w każdym regionie kraju”. Szef MI wskazał, że w całym kraju istnieją 52 zbiorniki, które są ważne dla ochrony przeciwpowodziowej. Dodał, że 41 z nich jest administrowanych przez Państwowe Gospodarstwo Wodne Wody Polskie, a w pozostałych przypadkach rząd współpracuje z zarządcami zbiorników. Zimowa osłona przeciwpowodziowa koncentruje się na monitorowaniu zjawisk lodowych na rzekach oraz prowadzeniu akcji lodołamania na Odrze zachodniej, Jeziorze Dąbie, Warcie, Noteci, dolnej Wiśle i na Zbiorniku Włocławek —powiedział. Adamczyk wskazał, że akcja lodołamania na Odrze rozpoczęła się 15 lutego, a dwa dni później do akcji przystąpili partnerzy niemieccy.  Łącznie pracowało 13 lodołamaczy, w tym 7 polskich —powiedział. Dodał, że bardziej angażująca była akcja lodołamania na Wiśle. Jak zaznaczył, od 17 lutego lodołamacze pracują tam nieprzerwanie. Zaznaczył również, że pracownicy Wód Polskich byli w stałym kontakcie z samorządowcami z Płocka i powiatu płockiego. Z informacji przedstawionej przez szefa MI wynika, że Wody Polskie dysponują obecnie flotą 24 lodołamaczy, a w budowie są kolejne cztery maszyny. Adamczyk dodał, że obecnie wały przeciwpowodziowe monitoruje ok. 1000 osób. Wskazał ponadto, że tylko w tym roku na nowe inwestycje i utrzymanie przeznaczone zostanie prawie 3 mld zł. Obecnie jesteśmy w stanie podnieść o pół metra wały przeciwpowodziowe na długości 80 km - poinformował w czwartek w Sejmie wiceszef MSWiA Maciej Wąsik. Dodał, że strażaków w patrolach wspierają drony, które pomagają wykrywać ewentualne przecieki i miejsca osłabione. Wiceszef MSWiA Maciej Wąsik przedstawiając w Sejmie informację w sprawie stanu przygotowań do możliwej fali powodziowej w Polsce poinformował, że w ramach Centralnego Odwodu Operacyjnego, w skład którego wchodzą oddziały i pododdziały taktyczne, logistyczne i szkolne, do działań w związku z powodzią może zostać zadysponowanych 27 kompanii specjalnych. To łącznie ok. 700 ratowników, 280 pojazdów, 96 łodzi, 64 pompy dużej wydajności, 60 pomp małej wydajności, 28 agregatów prądotwórczych, 22 kontenery przeciwpowodziowe z zaporami do podnoszenia korony wałów przeciwpowodziowych —wyliczał wiceszef MSWiA. Dodał, że obecnie służby są w stanie podnieść o pół metra wały przeciwpowodziowe na długości 80 km. Wąsik zaznaczył, że komendant główny PSP dysponuje także kompaniami szkolnymi w składzie których jest ok. 200 słuchaczy. Zapewnił, że do podjęcia działań gotowe są również ochotnicze straże pożarne, które są poza Krajowym Systemem Ratowniczo-Gaśniczym. Wąsik zaznaczył, że jednostki PSP i OSP zostały zaangażowane do działań na terenie Płocka 9 lutego i prowadza je do tej pory. W zakres ich działań weszły m.in. prowadzenie ewakuacji mieszkańców i zabezpieczenia mienia przed zalaniem. Strażacy także uszczelniali, zabezpieczali i podwyższali wały przeciwpowodziowe. kk/PAP
Czarnek: Szczepienia nauczycieli idą dobrze. W tym tempie będą zaszczepieni do 10 marca, co stworzy szanse na powrót uczniów^Zespół wPolityce.pl^2021-02-25 21:18:33.649096+01:00^https://wpolityce.pl/spoleczenstwo/540790-czarnek-szczepienia-nauczycieli-ida-dobrze-padla-data^Szczepienia nauczycieli idą dobrze – ocenił minister edukacji i nauki Przemysław Czarnek. Jego zdaniem w tym tempie nauczyciele będą zaszczepieni do 10 marca, co stworzy szanse na ewentualne decyzje o powrocie uczniów do nauki stacjonarnej. Czarnek w programie „To nas dotyczy” w TVP3 Lublin powiedział, że rejestracja nauczycieli chętnych do zaszczepienie „przebiegła błyskawicznie”. Idą również dobrze szczepienia nauczycieli, z jakimiś drobnymi, jak słyszę, potknięciami, ale to się dzieje na froncie walki zawsze w służbach medycznych. Tu trzeba służbom medycznym bardzo podziękować za sprawność w przeprowadzaniu tych szczepień — powiedział minister. Jesteśmy przekonani, że w tym tempie do 10 marca będziemy w stanie zaszczepić wszystkich nauczycieli, którzy się zarejestrowali do szczepień, a to jest szansa na łatwiejsze decyzje – już po 10 marca – o powrocie do szkół wyższych klas (niż I-III), jeśli oczywiście nasza odpowiedzialność społeczna doprowadzi do wyhamowania tej trzeciej fali i zahamowania dynamiki wzrostów i ewentualnie spadków dziennych zakażeń koronawirusem — powiedział Czarnek. Minister podkreślił, że trzecia fala pandemii dotarła do Polski. Jego zdaniem sytuacja się pogarsza, ale jest jeszcze dość stabilna. Trzecia fala pandemii koronawirusa jest faktem i w związku z tym nie możemy na razie myśleć o tym, żeby do szkoły wróciły inne roczniki poza klasami I-III — powiedział. Co więcej, musimy zachować my wszyscy, i o to apeluję, maksimum odpowiedzialności społecznej i stosować się do rygorów, do obostrzeń po to, żeby umożliwić dalszą naukę w systemie stacjonarnym dzieciom w klasach I-III, żeby nie doprowadzić do sytuacji takiej, jaka wydarzyła się w woj. warmińsko-mazurskim, gdzie służby Ministerstwa Zdrowia były zmuszone do tego, żeby rekomendować nam wyłączenie nauczania stacjonarnego w klasach I-III na co najmniej tydzień bądź dwa tygodnie — mówił Czarnek. 18 stycznia uczniowie klas I-III szkół podstawowych i szkół specjalnych, którzy od 9 listopada uczyli się zdalnie, wrócili do nauki stacjonarnej. Uczniowie z klas IV-VIII szkół podstawowych i szkół ponadpodstawowych od 26 października uczą się zdalnie. W woj. warmińsko-mazurskim, gdzie jest największy wzrost zakażeń – zgodnie z wprowadzonymi od soboty nowymi obostrzeniami – nastąpi powrót do nauczania zdalnego w klasach I-III. gah/PAP
Gdy zabraknie dziadków upadnie Polska. "Państwo powinno mieć program specjalnego nagradzania osób realizujących działania miękkie"^Ciekawa opinia^2021-02-25 18:15:39.259236+01:00^https://wpolityce.pl/spoleczenstwo/540771-gdy-zabraknie-dziadkow-upadnie-polska^Pędząc w rozwoju cywilizacyjnym i gospodarczym ostatnich lat i dziesięcioleci zgubiliśmy po drodze ludzi, od których zależał rozwój człowieczeństwa – zgubiliśmy naszych własnych dziadków.  Jedno z najpiękniejszych przedstawień tzw. „soft education” znajduje się na obrazie Antoniego Kozakiewicza „Lekcja historii”. Na wielkim wzorzystym fotelu siedzi starzec w podniszczonym jasnobrązowym kontuszu. Nogi, obute w miękkie kapcie spoczywają na futrze jakiegoś zwierza. Szerokimi ramionami otacza małego, ładnie odzianego chłopca, który z delikatną czcią dotyka trzymaną przez starca – tępą stroną do chłopca – szablę husarską. Przez otwarte drzwi w drugim pomieszczeniu widać grupę mężczyzn, wśród których zapewne jest ojciec dziecka. Czyszczą oni broń, być może gotując się na jakąś wyprawę, a może tylko polowanie. Całość uzupełnia wiszący wysoko portret hetmana Żółkiewskiego. W scenie tej ujmuje kilka spostrzeżeń. Pamiętajmy, że w dawnych domach – tak szlacheckich jak i włościańskich, żyli nie tylko rodzice z dziećmi, ale też dziadkowie, czasem stryjowie, ciotki, kuzynostwo a nawet osoby pozostające „na łaskawym chlebie” czyli „na gracji”. Wielopokoleniowe a nawet czasem wielorodzinne grupy, uzupełniały się w wielu powinnościach dnia codziennego. Każdy członek takiej minispołeczności nie tylko miał swoje ulubione zajęcia, w których dobrze się sprawdzał. Każdy też wnosił pewien wkład do wychowania młodego pokolenia.  O ile jednak rodzice na ogół mieli głos decydujący w sprawach wychowawczych, o tyle ci pozostali – a szczególnie dziadkowie czy starzy wiarusi pozostający „na łasce” - pomagali w inny sposób. Gdy rodzic mówił synowi „pamiętaj – musisz służyć Ojczyźnie”, starzec pokazywał dziecku szablę i opowiadał niezwykłe historie. To co słyszane z ust ojca było mało zrozumiałym hasłem, które nawet mogło rodzić bunt – w ustach starca nabierało życia i autentyczności. Ale nie zawsze odbywało się to przez wojenne opowiadania. Codzienna atmosfera pełna była żartów, zabaw, poważnych spraw całkiem innego rodzaju. Czasem trzeba było coś naprawić, kiedy indziej pójść do kogoś, a to narwać jabłek, a to wybrać się na polowanie. W tych zwykłych czynnościach brali udział inni domownicy. Nawet w przygotowaniach do łowów brali udział wszyscy, jedni sprawdzając broń, inni przygotowując jedzenie, jeszcze inni siedząc w fotelu zajmując dzieci pokazywaniem husarskiej szabli. Drugim ujmującym spostrzeżeniem obrazu uwiecznionego przez Kozakiewcza jest fascynacja widoczna w postawie chłopca. Dziecko CHCE słuchać. Nie jest po prostu posłuszne. Nie jest po prostu karne. Nie rodzi się w nim bunt przed czymś nieznanym i narzucanym. Ono chce. Słyszy w głosie dziadka pasję, korci go ona. Autentyzm bije z ust i postawy. Starzec nie udaje. Jest sobą. Akceptuje delikatność i to że dziecko jest jeszcze nieświadome. Wsłuchuje się w malca, empatycznie stara się wyczuć jakie są jego zainteresowania – a jednocześnie całym sobą żyje tym co dla niego zawsze było najważniejsze. Przyjęliśmy traktować programy typu „rodzina na swoim” jako dobrobyt. Każda młoda rodzina zaraz po ślubie chce się znaleźć „u siebie”. To przejaw wolności, dostatku. I rzeczywiście tak jest. Mamy cywilizacyjnie lepszy świat, więcej dóbr wyższej jakości i obfitości. Możemy pozwolić sobie na własne małe mieszkania. W efekcie jednak rozbiliśmy owe wielopokoleniowe wspólnoty. Niezwykle ograniczyliśmy nie tylko kontakt dziadków z wnukami, ale też zabraliśmy sobie samym szansę na pomoc w wielu codziennych obowiązkach.  Dramatyczny efekt takiego dobrobytu widać w zlaicyzowanej Szwecji, gdzie starsi umierają w całkowitej obojętności i zapomnieniu. Dzieci nie przejmują się nawet zostawionym majątkiem. Czasem ciała zostają po śmierci w mieszkaniu wiele miesięcy, bo nikt nie zainteresuje się ich losem, a emerytura automatycznie spływa na konto z którego samoczynnie realizowane są wszelkie opłaty. Ale czy u nas jest wiele lepiej? Odwiedziny raz na pół roku, sztuczne życzenia składane przy okazji świąt, dezorientacja jak się zachować, kilka szybkich słów powiedzianych wnuczkom, gdy jeszcze są zbyt małe żeby mieć śmiałość wyrażać znużenie.  Nie tak dawno w telewizji pokazywana była wzruszająca reklama o starszym mężczyźnie który uczył się słówek języka angielskiego. Jego celem było, aby gdy pojedzie do Anglii i spotka wnuka, móc wymienić z nim kilka zdań w zrozumiałym przez niego języku – w rodzinie, która już nie mówi po polsku. Czy ta rzewna reklama nie była jednocześnie niezwykle smutnym znakiem czasów?  W procesie kształcenia można generalnie wyróżnić dwa systemy. Nazwać można je umownie edukacją twardą i miękką. Oba są potrzebne do tego aby kształcenie było pełne. Ta pierwsza - twarda - jest typowym działaniem wprost, takim jak spotkać można na wielu lekcjach. Uczeń otrzymuje regułkę a następnie musi poćwiczyć jej zastosowanie w przykładach. Ta druga – miękka edukacja - działa przeciwnie. Często stosowana jest w przedszkolach, klasach początkowych, domach kultury. Najpierw, przy okazji zabaw, obserwuje się liczne przykłady a następnie samemu wyciąga wnioski sprawdza czy inni myśleli podobnie. Właśnie to widać na obrazie Kozakiewicza. Jest tu ojciec, który uczy dziecko wprost, jest i ukochany dziadzio, zachęcający, pokazujący przykłady, inspirujący do własnych spostrzeżeń i odkryć. Ta pierwsza, twarda edukacja stosuje metodę dedukcji (od wniosku do przykładu). Ta druga - indukcji (od przykładu do wniosku). Kluczowa różnica nie polega jednak tylko na odwróceniu mechanizmu – ale na tym, że w drugiej każdy uczestnik ma szanse w swojej wolności obserwować świat bez deklaracji naśladowania go. Nic nie jest mu narzucane, ale będąc obserwatorem z boku może odkrywać fakty. Następnie sam wynajduje wniosek – co powoduje, że zapada mu on głęboko w pamięć i jest co do niego silnie przekonany. Może się z nim identyfikować, ale dalej, wciąż w wolności może się mu sprzeciwić. To metoda szanująca wolny wybór człowieka. Taka miękka edukacja, soft-education – a może nawet tander-education (czuła edukacja) jest zgodna z chrześcijańską, biblijną koncepcją człowieka, odkryciami pedagogiki przełomu XIX i XX wieku, nauczaniem Jezusa, życiem wielu świętych i cudownych wychowawców – takich jak Jan Bosko czy Janusz Korczak. Chrystus w zasadzie niewiele mówił wprost. Ewangelista Mateusz stwierdził nawet, że bez przypowieści nic tłumom nie mówił (Mt 13:34). Podobne stanowisko przedstawiały na początku XX wieku nurty tzw Nowego Wychowania. W podobny sposób powstało harcerstwo i „Biały Indianizm” Tomasa Ernesta Setona. Mówili o tym teoretycy progresywizmu amerykańskiego, filozofowie, pedagodzy tacy jak Wilhelm von Humboldt, Martin Buber czy Herbert Schnadelbach (reprezentujący tak różne źródła kulturowe).  Niezwykle wartościową jest koncepcja Karla Rogersa który wskazuje co należy zrobić aby nawiązać dobrą relację z wychowankiem, co jest kluczem do przekazywania dobrych wartości. Rogers trzy cechy, które zostały już wspomniane prze opisie postawy starca tj.: autentyzm (wiarygodność postawy), akceptujące nastawienie (nie odrzucające za błędy, wierzące w dziecko, dające mu szansę) oraz empatia, która pozwala zrozumieć emocje i aktywnie słuchać. Dlaczego więc stosujemy ten miękki system w kształceniu niektórych tematów (np. edukacja wczesnoszkolna), a w innych gubimy i myślimy, że tylko edukacja twarda wprost, ma mieć rację bytu? W szczególności dlaczego nie używamy tych metod miękkich świadomie i planowo w takich tematach jak światopogląd? Dlaczego dziwmy się, że patriotyzm, tożsamość, dojrzałość przekonań giną – skoro odłączyliśmy od wnuków źródło autentycznej fascynacji – ich własnych dziadków? Czy nic się nie da zrobić? Czy mamy przyjąć nową koncepcję świata i nie szukać jak naprawić, obejść problem? Czy nie mamy jak odtworzyć lub zastąpić zerwanych więzów? Czy nie mamy jak dać przeciwwagi dla lewactwa nieustannie silnie stosującego te skuteczne metody? Reprezentuję Fundację, która od 20 lat ma w nazwie odtwarzanie – Fundacja Odtworzeniowa Dóbr Kultury i Dziedzictwa Narodowego – w skrócie Genealogia Polaków. Od 20 lat udowadniamy, że to możliwe. Prowadzimy programy edukacji miękkiej i czułej. Jednym z projektów jest wielki portal genealogiczny, który nie tylko zachęca i pomaga odtwarzać drzewa genealogiczne swojej własnej rodziny. Podchodzimy do genealogii tak, jak mówił o niej Jan Paweł II używając określenia „genealogia divina” – czyli pochodzenie źródeł człowieczeństwa. Nasi pradziadkowie, jeśli są tylko pozycjami na drzewie, to nic ich nie różni od tych „obcych”, do których przychodzi się tylko raz na święta. Sytuacja się jednak zmienia gdy poznajemy ich życie, marzenia, wystrój domu, zainteresowania, udział w pracach, życiu, ich uśmiech, ich złość, ich codzienną energię, krąg ich przyjaciół. Ludzie ci stają się naszymi bliskimi, a wartości w które wierzyli stają się dla nas zrozumiałe. Tak prowadzona genealogia to jeden z setek przykładów tego jak można prowadzić „czułą edukację”. Człowiek – jak mówił Karol Wojtyła – jest jedynym stworzeniem, którego Bóg chciał dla niego samego. Tak też staramy się pogłębiać nasze relacje między sobą w Fundacji, oraz między nami i naszymi przodkami. Od 20 lat stykamy się też z wieloma ludźmi, którzy działają podobnie, prowadzą liczne społeczne procesy, aktywizując młodzież w swoich szkołach, świetlicach, grupach rekonstrukcyjnych. Problem jednak polega na tym, że mało kto prowadzi edukację patriotyczną jako edukację miękką – jako element dodany – taki który się obserwuje, powoli poznaje, odkrywa samemu obcując z kimś niezwykle autentycznym.  Istnieje społeczne przekonanie że nauczanie historyczne, religijne i patriotyczne należy prowadzić wprost – podobnie jak prowadzi się wykłady na studiach. To owszem dobry materiał formacyjny, dla osób zdeklarowanych. Niestety to nie działa jako metoda zachęcania osób obojętnych. Wręcz przeciwnie. Im więcej będziemy tworzyć wielkich programów, im więcej będzie marszów w których „trzeba uczestniczyć”, efektownych prelekcji, książek, wielkich filmów które „trzeba zobaczyć” – im mniej będzie zwykłych ludzi żyjących wewnętrznym patriotyzmem ale interesujących się tysiącami różnych rzeczy – tam bardziej będzie następował w młodzieży opór, tym mniejsze będzie zrozumienie, tym słabsza chęć odkrywania. Funkcjonowało to naturalnie w czasach zaborów czy komuny, gdzie o tych sprawach nie można było mówić głośno. W chwili gdy zakaz ustał, ustało też „miękkie” przekazywanie patriotyzmu a rozerwanie pokoleń jeszcze bardziej proces ten pogłębiło. Podobnie rzecz wygląda z innymi cechami polskiej tożsamości – z kulturą, szacunkiem do innych, dojrzałością, troską, odpowiedzialnością. Cechy te są nakazywane, wpajane tak jak nauczał ojciec małego chłopca – wprost – ale brakuje owych dziadków – żyjących tymi wartościami. Prawie nikt nie prowadzi takich miękkich programów edukacyjnych. Szkoły prowadzą programy patriotyczne przez akademie, pokazy filmów, apele, uczestnictwa w uroczystościach i mają wrażenie, że to wystarczy. Tymczasem istnieją ludzie, którzy prowadzą programy miękkie, jednak praktycznie nie mają żadnego wsparcia. Nie prowadzą efektowych uroczystości, nie budują pomników – więc nie wspiera ich rząd. Nie prowadzą spektakularnych akcji – więc społeczność nie bije im brawo. Nie mają produktów które można sprzedać – więc brakuje im jakiegokolwiek przychodu. Ludziom tym opadają skrzydła, ręce, poziom wszelkiej energii. Są nierozumiani, lekceważeni – spotykają się tylko z obojętnością a często ironią od przeciwników. Jeśli radykalnie nie zmienimy sytuacji w tym zakresie – jeśli państwo polskie nie umożliwi wsparcia dla tych indywidualnych wspaniałych osób – to Polskę czeka upadek. Nie naprawimy świata, nie uratujemy nawet naszego społeczeństwa. Zostanie ono pokonane kulturą obcych państw, „kulturą” międzynarodowych mafii, „kulturą” swawoli i lekceważenia. Piszę to z pełną świadomością wagi słów: nasza kultura zginie jeśli nie nauczymy się cenić i wspierać działań niepozornych. Gdy Polska była już chrześcijańska, ale lud wciąż jeszcze praktykował pogańskie zwyczaje, to cystersi za pomocą miękkich metod faktycznie upowszechnili chrześcijańskiego ducha. Budowali wsie, upowszechniali nowoczesne rolnictwo, lepsze gatunki hodowlane, prowadzili nawet zakłady metalurgiczne czy kopalnie, a jednocześnie organizowali skryptoria, szkółki, realizowali przestawienia teatralne o tematyce świątecznej. Poprzez zainteresowania zwykłymi tematami ludność miała okazję obserwować dobre życie według dobrych wartości. Gdy Polska podnosiła się po 123 latach zaborów w każdej rodzinie znano po imieniu i nazwisko najbliższych weteranów Powstania Styczniowego. Ich nimb, ich życie było znane powszechnie. Na pamiątkę wybuchu w noc 22 stycznia ustanowiono po cichu przed zaborcą Dzień Dziadka a w przeddzień Święto poświęcone babciom, tym, które jako młode dziewczęta żegnały idących w bój ukochanych. Wspaniałe podwójne święto miłości do siebie, miłości do historii, miłości do Ojczyzny było pięknym elementem miękkiej patriotycznej edukacji.  Były w tym czasie też i inne dzieła – czasopisma dla dzieci takie jak „Mały Światek” gdzie wielu dobrych pisarzy publikowało ciekawe historyjki, były karty do nauki alfabetu oparte na pięknie polskich rzek kresowych, było wiele programów „przez zabawę do nauki” albo „w zdrowym ciele zdrowy duch”, były towarzystwa rekonstrukcji historycznej, kursy gospodarcze, biblioteki wiejskie. Część z podobnych projektów prowadzimy w Fundacji Odtworzeniowej – z powodzeniem i świetnymi efektami lecz z niesłychanie mizernym budżetem. Dzisiaj też możemy tworzyć podobne miękkie programy, ale żaden nauczyciel czy społecznik sam nie udźwignie finansowo i formalnie podobnych działań. W latach 2015-2020 napisaliśmy łącznie 21 wniosków grantowych z których ani jeden nie uzyskał finansowania, gdyż był za mało … „twardy”. Zresztą ci społecznicy, to zazwyczaj osoby o duszy artysty, którym ciężko przychodzi borykać się ze względami formalnymi. Każdy taki człowiek powinien mieć wsparcie w postaci menadżera, który pomoże mu znaleźć fundusze, napisać wniosek, złożyć pisma, raporty. Powinny istnieć kursy tego jak tworzyć miękkie programy edukacji patriotycznej, historycznej religijnej. Powinno się wykorzystywać szerzej takie miejsca jak domy parafialne, gdzie księża umożliwialiby prowadzenie dobrej działalności. Powinny być też programy coachingowe, które uczą seniorów jak lepiej i ciekawiej wykorzystywać czas z wnukami. Państwo powinno mieć program specjalnego nagradzania osób realizujących działania miękkie a w społeczeństwo ten typ działań powinien być lepiej zrozumiały. Tak właśnie powinien wyglądać sektor działań odpowiedzialnych za krzewienie właściwych postaw patriotycznych i człowieczeństwa. Tak aby każde dziecko, każdy młody człowiek mógł w wolny sposób zapoznać się z pięknem polskiej tożsamości, zrozumieć jej sens i wybrać czy chce w tym uczestniczyć czy nie. Czy jest szansa aby to się zmieniło? Marcin Niewalda - prezes Fundacji Odtworzeniowej Dóbr Kultury i Dziedzictwa Narodowego, redaktor naczelny portalu „Genealogia Polaków” www.genealogia.okiem.pl  autor m.in. poradnika jak radzić sobie z manipulacjami XXI wieku oraz książki „Święta-nieświęta” o wspaniałych postawach oficjalistów dworskich na Kresach. Podróżnik, harcerz ZHR.
Branża hotelarska na Warmii i Mazurach zapowiada pozwy zbiorowe. "Ktoś musiał być kozłem ofiarnym". "To jest skandal"^Zespół wPolityce.pl^2021-02-25 15:35:03.865130+01:00^https://wpolityce.pl/spoleczenstwo/540740-branza-hotelarska-na-warmii-i-mazurach-zapowiada-pozwy^Po zapowiedzi rządu o ponownym zamknięciu od soboty hoteli na Warmii i Mazurach przedstawiciele tej branży zapowiedzieli pozwy zbiorowe. Zakopane się bawi, a Mazury zamykają - argumentowali przedsiębiorcy. Do wyjaśnienia powodów wprowadzenia regionalnego lockdownu wezwał rząd poseł Jacek Protas (KO). CZYTAJ TAKŻE: -Wracają obostrzenia na Warmii i Mazurach. Prezydenci Olsztyna i Elbląga: „To bardzo zła informacja”; „Musimy ograniczyć kontakty” -Nowe obostrzenia - od soboty, a może nawet wcześniej! Będzie też regionalizacja? Minister Niedzielski: „Tutaj nie ma co czekać” Przedstawiciele branży hotelarskiej podczas konferencji prasowej w Olsztynie stwierdzili, że decyzja rządu o zamknięciu wszystkich hoteli w regionie (ma to nastąpić od soboty - PAP) jest niezrozumiała i niesprawiedliwa. Wskazywali, że rząd nie zdecydował się na taki krok w innych regionach, np. na Śląsku, gdy tam były wysokie wskaźniki zakażeń. Jak górale tupnęli nogą, to dostali. Czas chyba się zburzyć i z przysłowiowymi kosami pójść na przysłowiowy Belweder, bo inaczej nikt nas nie wysłucha i nam nie pomoże. Jest to nienormalne, mamy tysiące obiektów hotelowych, a funkcjonujemy jakbyśmy byli przedszkolem tego rządu. Będziemy przygotowywali pozwy zbiorowe, żeby walczyć z takim nastawieniem do nas. Nasze hotele to nie jest zabawka, żeby ją przestawiać  — mówił Andrzej Dowgiałło, który ma w regionie kilka dużych hoteli. Ktoś musiał być kozłem ofiarnym więc wskazano na najbardziej ubogie i spolegliwe województwo, żeby pokazać, że rząd rządzi. To jest skandal  — podkreślał Dowgiałło.  Dodał, że zaledwie dwa tygodnie temu hotelarze ponieśli ogromne koszty uruchomienia hoteli (ogrzanie pokojów, podgrzanie basenów, zatrudnienie obsługi, zakupy świeżej żywności itp.).  Czy po tym lockdownie mamy się czwarty raz otwierać?  — mówił Dowgiałło. Przedstawiciele branży hotelarskiej wskazywali, że obecnie w hotelach regionu nie ma wielu gości, a ci, którzy są nie tłoczą się, nie urządzają imprez tak, jak to się dzieje w Zakopanem.  Ponosimy koszty ogromne, zatrudniamy tyle ludzi, by spełnić wszystkie wymogi sanitarne nałożone przez rząd, nie mamy żadnej informacji, by ktoś się zaraził w hotelach w naszym regionie, a sami goście nie skarżyli się na brak szanowania obostrzeń. W Zakopanem, gdzie jest mnóstwo gości, gdzie ludzie tłoczą się wszędzie, tam hoteli nie zamknięto. Dlaczego tak się dzieje?  — mówiła Katarzyna Tkaczyk z hotelu Villa Palace w Olsztynie. Kowal zawinił, Cygana powiesili. Właśnie tak, jak w tym powiedzeniu jest u nas  — powiedział szef PTTK w regionie Marian Jurak. Tkaczyk powiedziała, że od ogłoszenia decyzji o ponownym zamknięciu hoteli urywają się telefony od gości, którzy zarezerwowali nocleg, bo oczekują na planową operację, a mieszkają daleko od Olsztyna.  Ci ludzie przezywają dramaty, niestety, musimy im odmawiać  — powiedziała Tkaczyk i dodała, że przedstawiciele handlowi już zapowiedzieli, że będą spali w samochodach na hotelowym parkingu. Do wyjaśnienia wprowadzenia lockdownu w całym województwie wezwał rząd poseł PO i były marszałek województwa warmińsko-mazurskiego Jacek Protas. W jego ocenie lockdown winien być wprowadzony w kilku powiatach, gdzie sytuacja epidemiczna jest poważna, a nie w całym regionie.  Prosimy o podanie progu, od jakiego lokalny lockdown jest wprowadzany. Czy jeśli takie wskaźniki jak teraz u nas osiągnie inny region także zostanie zamknięty?  — pytał Protas i apelował, by premier „w dowolnym czasie” odbył w regionie dyskusję z samorządowcami i przedsiębiorcami. Premierze Morawiecki zapraszamy pana na rozmowę z przedsiębiorcami, samorządowcami, ze wszystkimi, którzy tutaj żyją. Niech pan przyjedzie, niech pan spojrzy nam prosto w oczy, porozmawiajmy o tym, w jaki sposób wyobraża pan sobie dalszą i bliższą przyszłość tego regionu. Dlaczego pan nie chce nam pomóc?  — mówił Protas podkreślając, że to pierwsza tego typu decyzja w kraju. Burmistrz Mikołajek Piotr Jakubowski wskazywał, że „zdawało się przed dwoma tygodniami, że wszystko wraca do normy”.  Niestety, nawet nie wiem jak mam przedsiębiorcom tę decyzję rządu tłumaczyć  — mówił Jakubowski. Decyzją rządu od soboty w woj. warmińsko-mazurskim - gdzie jest największy wzrost zakażeń koronawirusem - zostaną zaostrzone rygory sanitarne: klasy 1-3 szkół podstawowych powrócą do nauki zdalnej, zamknięte zostaną hotele, baseny, miejsca uprawiania sportu i galerie handlowe. Decyzja ta oburzyła m.in. przedsiębiorców z branży hotelarskiej, którzy zaledwie dwa tygodnie temu uruchomili swoje obiekty, co wymagało od nich znacznych kosztów m.in. ogrzania hoteli, basenów, zakupu żywności, zatrudnienia pracowników. Rząd ogłaszając restrykcje nie poinformował o wsparciu lokalnej gospodarki.  mm/PAP
Premier: Ponad 3 mln wykonanych szczepień. "Działamy dalej i robimy wszystko, by producenci wywiązali się ze swoich obietnic"^Zespół wPolityce.pl^2021-02-25 13:00:42.140981+01:00^https://wpolityce.pl/spoleczenstwo/540708-premier-morawiecki-ponad-3-mln-zaszczepionych^W Polsce wykonano dotąd blisko 3 mln szczepień przeciw COVID-19. Drugą dawką zaszczepiono ponad 1 mln osób. Zgłoszono też 3,1 tys. niepożądanych odczynów, a zutylizowano 4,3 tys. dawek. CZYTAJ WIĘCEJ: -RAPORT. Polska walczy z III falą koronawirusa. Duży wzrost liczby zakażeń! 12 142 nowe przypadki, zmarło 286 osób -Prof. Gut: Gdy zaszczepimy wszystkich chętnych seniorów, to w zasadzie mamy koniec epidemii. Problemem słaba dostępność szczepionek Rząd przekazał w czwartek, że w Polsce wykonano dotąd 2 990 683 szczepienia – pierwszą dawką 1 959 165 i drugą - 1 031 518. Po szczepieniach zgłoszono 3 103 niepożądane odczyny poszczepienne, w większości objawiających się zaczerwienieniem i krótkotrwałym bólem w miejscu wkłucia. Do Polski, od końca grudnia trafiło już 3 696 110 dawek szczepionek, a do punktów szczepień przekazano ich 3 067 110. Zutylizowano 4342 dawki. Ponad 3 mln dawek szczepionki otrzymali już Polacy. Działamy dalej i robimy wszystko, by producenci wywiązali się ze swoich obietnic dotyczących dostaw  — przekazał w czwartek premier Mateusz Morawiecki. Szef rządu we wpisie na Facebooku poinformował, że w Polsce wykonano dotąd ponad 3 mln szczepień przeciw COVID-19. Działamy dalej i robimy wszystko, by producenci wywiązali się ze swoich obietnic dotyczących dostaw!  — podkreślił Morawiecki.      mm/PAP
Prof. Gut: Gdy zaszczepimy wszystkich chętnych seniorów, to w zasadzie mamy koniec epidemii. Problemem słaba dostępność szczepionek^Zespół wPolityce.pl^2021-02-25 12:35:37.502021+01:00^https://wpolityce.pl/spoleczenstwo/540701-gut-gdy-zaszczepimy-seniorow-to-w-zasadzie-koniec-epidemii^Obecnie częściej zakażają się koronawirusem SARS-CoV-2 młodzi ludzie. To pierwszy efekt szczepień - powiedział PAP w czwartek wirusolog prof. Włodzimierz Gut. Dodał, że bardzo niekorzystną okolicznością jest zbyt mała dostępność szczepionki. ZOBACZ TAKŻE: -RAPORT. Polska walczy z III falą koronawirusa. Duży wzrost liczby zakażeń! 12 142 nowe przypadki, zmarło 286 osób -Rzecznik Ministerstwa Zdrowia o powrocie do zdalnej nauki: Nie możemy otworzyć szkół, gdy nadciąga 3 fala epidemii Ministerstwo Zdrowia podało w czwartek informację o 12 142 nowych zakażeniach koronawirusem. To zbliżony poziom do tego z początku stycznia. Zmarło 286 osób. Wygląda na to, że w tym tygodniu dobowa liczba zakażeń ustabilizowała się na poziomie ok. 12 tysięcy przypadków. Nie sądzę, aby za tydzień było znów o 30 procent więcej, czyli ok. 16 tysięcy. To się w pewnym momencie zatrzyma, a przynajmniej wzrost nie będzie tak szybki  — ocenił wirusolog. Złą sytuację w woj. warmińsko-mazurskim powiązał z przyjazdami rodaków z Wielkiej Brytanii w okresie świąteczno-noworocznym. Mutację brytyjską przywiozło 5 czy 7 osób i wirus działał w środowisku. To nie mutacja jednak odpowiada za wzrost zakażeń, ale nasze zachowania  — powiedział prof. Gut. Jego zdaniem, wprowadzenie ograniczeń nie jest trudne. Znacznie bardziej obawia się o ich respektowanie. Społeczne przyzwolenie na ruchy zaostrzające jest zdaniem eksperta niskie. Gdy nie będzie takiego przyzwolenia - nawet najlepsze przepisy nie pomogą. Obostrzenia mogłyby istnieć nawet na poziomie gmin, ale nadal są wtórne od zachowań  — dodał. Przyznał, że rzeczywiście obecnie zakażenia dotyczą głównie młodych osób. Starsi się bardziej boją. Do tego widzimy pierwszy efekt szczepień tej grupy. Gdy zaszczepimy wszystkich chętnych w wieku 60 plus, to w zasadzie mamy koniec epidemii. W tym sensie, że nie będzie wielu zgonów i nadmiernego obłożenia szpitali. Problemem jest słaba dostępność szczepionek, bo cała ta akcja przez to strasznie się wlecze  — dodał wirusolog. mm/PAP
Rzecznik Ministerstwa Zdrowia o powrocie do zdalnej nauki: Nie możemy otworzyć szkół, gdy nadciąga 3 fala epidemii^Zespół wPolityce.pl^2021-02-25 11:18:40.934863+01:00^https://wpolityce.pl/spoleczenstwo/540691-mz-nie-mozemy-otworzyc-szkol-gdy-nadciaga-3-fala-epidemii^Dwa tygodnie temu daliśmy marchewkę, ale teraz musimy mieć kij - odniósł się do kwestii wprowadzania regionalnych obostrzeń w Polsat News rzecznik prasowy Wojciech Andrusiewicz. Rzecznik MZ pytany w czwartek o to, dlaczego jest „kij, a nie ma marchewki” dla tych regionów, które nie mają tak bardzo złej sytuacji epidemicznej jak województwo warmińsko-mazurskie, w którym od soboty m.in. zamknięte będą szkoły, hotele, instytucje kultury, galerie handlowe odpowiedział: „Była marchewka, widzieliśmy tę marchewkę na Krupówkach i w Mielnie”. Ludzie przekombinowali z tą marchewką. Teraz musimy mieć kij, nie marchewkę. Teraz musimy wskazywać, że w każdym województwie może zdarzyć się to, co zdarzyło się w woj. warmińsko-mazurskim. To jaskrawy przypadek, co się będzie działo w kraju, jeżeli z tą marchewką, którą daliśmy dwa tygodnie temu, będziemy się źle obchodzić  — dodał. Równocześnie zaznaczył, że obostrzenia będą wprowadzone regionalnie.  Widzimy, że w niektórych regionach, powiatach dzienne przyrosty wynoszą nawet 50 proc. Nie wykluczamy, że te wzrosty (w innych województwach - PAP) mogą być porównywalne do woj. warmińsko-mazurskiego  — dodał. Zaznaczył również, że czwartkowe dane pokażą 12 142 nowych zakażeń i 286 zgonów.  W tej chwili mamy średnią tygodniową 9 tys. przypadków, ale pamiętajmy, że przed nami weekend, kiedy ta liczba notowanych zakażeń na pewno spadnie. — powiedział. Od soboty w całym kraju zostanie wprowadzony obowiązek zakrywania ust i nosa wyłącznie maseczkami. Dopuszczono wszystkie ich rodzaje, choć rekomendowane są bardziej specjalistyczne, tzn. chirurgiczne i z filtrami. Andrusiewicz zapytany o to, dlaczego rząd tak późno zdecydował się na taki krok powiedział, że cały czas w pandemii pozostaje pytanie czy coś nie jest wprowadzane za wcześnie albo za późno. Przytoczył przykład naszych zachodnich sąsiadów, gdzie wprowadzono w transporcie publicznym obowiązek noszenia maseczek chirurgicznych.  Cały świat dostosowuje się do tej epidemii  — zaznaczył. Starsze dzieci ze szkół podstawowych nie mogą teraz wrócić do szkół i stacjonarnej nauki, nadciąga trzecia fala epidemii – powiedział PAP w czwartek rzecznik Ministerstwa Zdrowia. Wiemy, jakie skutki zdalna nauka i izolacja ma m.in. dla ich psychiki, ale musimy patrzeć na sytuację epidemiczną – dodał. Na pewno teraz nie może zapaść decyzja o powrocie wszystkich dzieci do szkół. Trudno też dziś powiedzieć, kiedy to nastąpi. Nie ma na tę chwilę żadnych przesądzonych terminów. Może to zabrzmi banalnie, ale naprawdę najważniejsza jest dynamika zakażeń i +zajętość+ covidowych łóżek  — powiedział rzecznik. Zależy nam, by starsze dzieci wróciły do szkół, bo wiemy, jakie zdalna nauka i izolacja rodzą skutki, m.in. dla ich psychiki  — dodał. Andrusiewicz zaznaczył, że powrót uczniów do stacjonarnej edukacji to jeden z priorytetów odmrażania obostrzeń i ograniczeń.  Ale odpowiedzialnie nie możemy tego teraz zrobić, gdy nadciąga trzecia fala epidemii  — stwierdził. Główny doradca premiera ds. COVID-19 prof. Andrzej Horban powiedział w czwartek w Programie I Polskiego Radia, że istnieją przesłanki do tego, by „zacząć rozważać w tych miejscach, w tych województwach, gdzie notuje się małą liczbę zakażeń, by dzieci ze wszystkich klas szkół podstawowych wróciły do nauki stacjonarnej”. Minister Adam Niedzielski pytany w internetowej części rozmowy w RMF FM w czwartek o powrót dzieci do stacjonarnej nauki, powiedział, że „bardzo by chciał, żeby po Wielkanocy dzieci już poszły do szkoły”.  To jest taki mój cel i moja orientacja, moje oczekiwanie, ale znowu (…) możemy sobie dywagować, ale rzeczywistość pokaże, gdzie będziemy w sensie rozwoju pandemii na koniec marca  — dodał. mm/PAP
W Warszawie jest już więcej samochodów niż mieszkańców. "Bardzo wysoki wskaźnik nasycenia pojazdów z tendencją rosnącą"^Zespół wPolityce.pl^2021-02-25 09:49:05.921937+01:00^https://wpolityce.pl/spoleczenstwo/540677-w-warszawie-wiecej-samochodow-niz-mieszkancow^Jesteśmy stolicą samochodów, jest ich już więcej niż mieszkańców – alarmuje radny Marek Szolc. Eksperci twierdzą, że do rosnących wskaźników motoryzacji przyczynia się rejestrowanie pojazdów firmowych i branych w leasing - czytamy w czwartkowej „Gazecie Stołecznej”, dodatku „Gazety Wyborczej”. CZYTAJ WIĘCEJ: Warszawa zwróci mieszkańcom miliard złotych? Miasto przegrało w sądzie. WSA uznał podwyżkę wywozu cen śmieci za nieważną „Stołeczna” podała, że stołeczny ratusz poinformował, że w 2020 r. zarejestrowano 281 tys. 522 auta. Rok wcześniej – 342 tys. 913.  Zniżka wynika z pandemii koronawirusa. Na koniec grudnia w Warszawie było zarejestrowanych już 1 mln 935 tys. pojazdów, z czego blisko 1,5 mln to samochody osobowe, a wśród nich – 4 tys. 269 elektrycznych  — napisano w gazecie. W Warszawie mieszka więcej samochodów niż ludzi. Dobijamy też do 1,5 mln aut osobowych na niecałe 1,8 mln mieszkańców  — mówi cytowany w „GW” Marek Szolc (Nowoczesna), przewodniczący komisji ochrony środowiska w Radzie Warszawy. Natomiast Mikołaj Krupiński, rzecznik Instytutu Transportu Samochodowego, przyznał na łamach dziennika, że „Warszawa ma bardzo wysoki wskaźnik nasycenia pojazdów na 1000 mieszkańców z tendencją rosnącą. Jest już większy niż w niejednej bardziej liczebnej zachodnioeuropejskiej metropolii”. To przekłada się na zjawisko kongestii (korków ulicznych), wpływa też na stan jakości powietrza i natężenie hałasu  — wyliczył ekspert. Zastrzegł jednak, że wśród nabywców nowych pojazdów ponad 75 proc. to klienci instytucjonalni - firmy, które mogą mieć zarejestrowaną działalność w stolicy, dlatego także ich auta dostają numery warszawskie, ale na co dzień można je spotkać daleko od stolicy. mm/PAP
Prof. Horban: Wprowadzanie obostrzeń i ich przestrzeganie to nie zabawa w ciuciubabkę. Stawką jest ludzkie życie^Zespół wPolityce.pl^2021-02-25 09:13:14.442238+01:00^https://wpolityce.pl/spoleczenstwo/540670-prof-horban-obostrzenia-to-nie-zabawa-w-ciuciubabke^Wprowadzanie obostrzeń i ich przestrzeganie to nie zabawa w ciuciubabkę; stawką jest ludzkie życie - podkreśla główny doradca premiera ds. COVID-19 prof. Andrzej Horban. Profesor był w czwartek gościem „Sygnałów Dnia” w radiowej „Jedynce”. Odnosząc się do zapowiedzianej regionalizacji obostrzeń ekspert wskazał, że epidemia zmienia się dynamicznie, ale trwa rok i mamy doświadczenia, jak z nią walczyć. Od soboty w całym kraju wprowadzony zostanie obowiązek zakrywania ust i nosa wyłącznie przy użyciu maseczki. Dopuszczone są wszystkie rodzaje maseczek – także materiałowe, ale rekomendowane maseczki chirurgiczne i „wyższe” tzn. posiadające filtry. W woj. warmińsko-mazurskim, gdzie jest największy wzrost zakażeń, nastąpi powrót do nauczania zdalnego w klasach 1-3; zamknięte będą m.in. hotele, galerie handlowe, kina teatry, muzea i baseny. Ekspert pytany, czy gdyby sytuacja dramatycznie się pogorszyła, to rozważane jest – tak, jak działo się to np. we Włoszech – wprowadzenie np. zakazu opuszczania województwa, Horban odparł, że „do tej pory, jeszcze tego nie ćwiczyliśmy, jako kraj”.  Jako lekarze, a jesteśmy doradcami, a nie decydentami, z reguły wierzymy w zdrowy rozsądek ludzi i doradzamy generalnie tak, by człowiek sam się ogarniał na podstawie posiadanej wiedzy — dodał. Profesor zwracał uwagę, że pomysłowość ludzi w omijaniu obostrzeń jest duża, ale – jak zaznaczył – „nie chodzi o to, by bawić się w ciuciubabkę”. Celem naszych działań (…) jest uchronienie ludzi przed śmiercią. Jeżeli choroba dotyka osoby powyżej 80 roku życia, to śmiertelność w tej grupie jest 20 proc. jeśli chodzi o osoby w wieku 70-80 lat (…) to śmiertelność wynosi 15 proc. — wskazał. Nawiązując do obowiązku noszenia maseczek i odejścia od zasłaniania nosa i ust np. kominami, szalikami czy przyłbicami, Horban stwierdził, że „jeśli mamy chronić siebie i innych chronić, to trzeba robić to na poważnie”. Ekspert odniósł się również do możliwego powrotu uczniów do szkół. Jak zaznaczył, będzie rekomendował stacjonarna naukę dla starszych dzieci.  Myślę, że istnieją przesłanki, żeby zacząć rozważać w tych województwach, w których nie ma dużo zakażeń, powrót dzieci do szkół, przynajmniej z klasy 8. — powiedział. To nie jest szkodliwe. Trwa dyskusja, na ile te nasze ukochane dzieci są narażone na chorobę i na ile są transmiterem na dorosłych. Grupą kontrolną są nauczyciele. Nauczyciele są w tej chwili szczepieni. Jedyny sens ich szczepienia to ochrona ich i ochrona dzieci przed transmisją w klasie i rozprzestrzenianiem wirusa — zaznaczył. gah/Polskie Radio/PAP
Minister Niedzielski alarmuje: Mamy 12 142 nowe przypadki zakażenia. To przyrost o ponad 3 tys. w stosunku do poprzedniego tygodnia^Zespół wPolityce.pl^2021-02-25 08:44:38.567837+01:00^https://wpolityce.pl/spoleczenstwo/540672-niedzielski-mamy-12-142-nowe-przypadki-zakazenia-covid-19^Mamy 12 142 nowe przypadki zakażenia koronawirusem - podał w czwartek rano minister zdrowia Adam Niedzielski. CZYTAJ RÓWNIEŻ: RAPORT. Polska walczy z II falą koronawirusa. Duży wzrost liczby zakażeń! Minister zdrowia: Mamy 12 142 nowe przypadki To liczba praktycznie identyczna jak wczoraj, ale nie można dać się zmylić, że jest to liczba podobna, bo patrząc na tydzień wstecz, to oznacza przyrost o ponad 3 tys. przypadków — wskazał na antenie RMF FM szef resortu zdrowia. Minister pytany, czy dojdziemy do jesiennej fali niechlubnych rekordów odparł, że prognozy pokazują, że szczyt trzeciej fali ma być na poziomie 10 – 12 tys. Zwrócił uwagę, że nie chodzi tu o dzienny, jednorazowy wynik, ale średnią tygodniową – zsumowane dane z tygodnia, podzielone przez siedem dni. Obecnie średnia ta wynosi ok. 8 tys. przypadków. Szef resortu zdrowia wskazał, że dzienne ilości zakażeń mogą być niebawem rzędu powyżej 15, 16 tys.  Prognoza mówi, że szczyt zachorowań będzie pod koniec marca -– podał. Pytany, czy oznacza to, że Wielkanoc będzie „w pełnych obostrzeniach”, minister powiedział, że wszystko zależy od rozwoju sytuacji, ale „nie będzie ukrywał, że jeśli będzie kontynuacja trendu wzrostowego, to prawdopodobnie taki scenariusz będzie rozważany, by Wielkanoc spędzić w domu”. gah/PAP
Amantadyna znów będzie w aptekach. Lek będzie mógł być przepisywany i podawany również pacjentom chorym na COVID-19^Dorota Łosiewicz^2021-02-25 07:57:18.714196+01:00^https://wpolityce.pl/spoleczenstwo/540660-amantadyna-znow-bedzie-w-aptekach^Jak trudno kupić w Polsce lek zawierający chlorowodorek amantadyny, wie każdy, kto próbował to zrobić. Niedawno, żeby zdobyć preparat dla chorych na COVID-19 przyjaciół, jeździłam po Warszawie cały dzień i udało się kupić tylko jedno opakowanie. Te trudności Ministerstwo Zdrowia tłumaczyło koniecznością zabezpieczenia pacjentów z chorobami przewlekłymi. To podobno z tego powodu szef resortu zdrowia wydał 30 listopada 2020 r. obwieszczenie w sprawie ograniczenia w ordynowaniu i wydawaniu produktów leczniczych na jednego pacjenta (Dz. Urz. Min. Zdrow. poz. 102) i wynikającą z tego ścisłą reglamentację produktu leczniczego Viregyt K, amantadini hydrochloridum, kapsułki po 100 mg, op. a 50 kaps., od EAN: 05909990320912. Jednocześnie resort przypomniał, że produkty sprowadzane z zagranicy na… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Eksperci zgodni co do wprowadzania obostrzeń: "Decyzje dobre, bo konsekwentne"; "Są właściwe i trzeba je regionalizować"^Zespół wPolityce.pl^2021-02-25 06:57:51.522336+01:00^https://wpolityce.pl/spoleczenstwo/540661-eksperci-zgodni-ws-wprowadzania-obostrzen-decyzje-sa-dobre^Obostrzenia trzeba regionalizować ze względu na duże różnice w liczbach zakażeń między poszczególnymi częściami kraju – powiedział PAP prezes Warszawskich Lekarzy Rodzinnych dr Michał Sutkowski. Jego zdaniem wszystkie rygory są właściwe. CZYTAJ RÓWNIEŻ: — Zmiana obostrzeń w związku z nasileniem pandemii. Które branże i gdzie zostaną zamknięte? Co ze Świętami Wielkanocnymi? SPRAWDŹ — Trzecia fala koronawirusa się rozpędza! Niedzielski: Z tygodnia na tydzień obserwujemy wzrost o blisko jedną trzecią Minister zdrowia Adam Niedzielski zapowiedział w środę, że od soboty wprowadzony zostanie obowiązek zakrywania ust i nosa wyłącznie maseczkami. Po powrocie z Czech i Słowacji będzie kwarantanna, a w woj. warmińsko-mazurskim, gdzie jest największy wzrost zakażeń, wprowadzone będą „regulacje dyscyplinujące”, tj. zamknięte zostaną m.in. hotele, muzea, kina i nastąpi powrót do nauczania zdalnego w klasach I-III. Komentując to, Sutkowski powiedział PAP, że jego zdaniem wszystkie obostrzenia są właściwe – zarówno te, które są w całej Polsce dotychczas, jak i te, które zostaną wprowadzone od soboty. W woj. warmińsko-mazurskim rzeczywiście jest problem ze zwiększoną liczbą zakażeń. W związku z tym sądzę, że powrót do tych zaleceń jest co najmniej konieczny — podkreślił. Zaznaczył również, że szybki przyrost zakażeń w tym regionie może wskazywać na to, że rozprzestrzenia się tam brytyjska, łatwiej transmitowana odmiana wirusa. Czynnikiem wpływającym na sytuację na Mazurach może być nieprzestrzeganie obostrzeń, co mogliśmy obserwować już w czasie wakacji — zauważył Sutkowski. Ocenił, że obostrzenia trzeba regionalizować ze względu na duże różnice w liczbach zakażeń między np. Podlasiem a Dolnym Śląskiem. Odnosząc się do obowiązku zakrywania ust i nosa wyłącznie maseczką, Sutkowski ocenił, że dobrze, że chociaż tyle, choć – jak zaznaczył – jest za tym, żebyśmy stosowali co najmniej maskę chirurgiczną”. W innych krajach, tj. w Niemczech czy w Austrii, trzeba nosić maskę FFP2, a więc tam rekomendacje są bardziej wymagające — dodał. Ogólnie kierunek zmian uważam za dobry, nie jest ich dużo i choć liczby zakażeń na pewno będą rosły, to liczę na to, że nie będzie dramatu — powiedział Sutkowski.  Pytanie tylko, jak duże będą te wzrosty, ale to pokaże czas — dodał.  W walce z pandemią mogą pomóc ostrożność i konsekwencja, a takie są środowe decyzje o obostrzeniach – powiedział PAP kardiolog, lipidolog, epidemiolog chorób serca i naczyń prof. Maciej Banach, dyrektor Instytutu Centrum Zdrowia Matki Polki w Łodzi. Profesor za zasadnie uważa środowe decyzje władz m.in. o powrocie obostrzeń w woj. warmińsko-mazurskim, gdzie jest coraz więcej zakażeń SARS-CoV-2, o zakazie noszenia tylko przyłbic i zakazie zakrywania nosa i ust szalikami i chustami. Jako lekarz i obserwator tego, co dzieje się od ponad roku na świecie, uważam, że tylko ostrożność i konsekwencja w egzekwowaniu dotychczasowych obostrzeń mogą przyczynić się do skutecznej walki z pandemią — podkreślił prof. Banach i dodał, że trzeba korzystać z doświadczeń 2020 r. Należy konsekwentnie prowadzić akcję szczepień, możliwie jak najszybciej, w zależności od dostępności szczepionek, utrzymywać dystans, dezynfekować nie tylko ręce, ale też – na przykład – klamki i blaty, trzeba nosić rekomendowane maseczki, wietrzyć pomieszczenia oraz korzystać z aplikacji elektronicznych zalecanych w walce z COVID-19  — mówił naukowiec. Do tego koniecznie trzeba ciągle i szczegółowo monitorować sytuację, aby można było – tak jak teraz – bez zbędnej zwłoki, kiedy wzrasta liczba zakażeń koronawirusem – zaostrzyć przepisy — przekonywał. Maciej Banach tłumaczył, że rekomendowanie odpowiednich maseczek i zakaz zakrywania ust i nosa szalikami i chustami są bardzo oczekiwanym przez lekarzy rozwiązaniem. To samo dotyczy przyłbic, bo same przyłbice nie zabezpieczają przed transmisją koronawirusa — mówił. Obserwując przyłbice w wielu punktach handlowych, gastronomicznych czy u fryzjera, ciągle powtarzam, że przyłbice nie ochronią nas przed koronawirusem, bo powietrze wydychane czy wdychane nie ma filtra — przestrzegł. Sama maseczka chirurgiczna, przy zachowaniu dystansu, nawet w 95 proc. chroni noszące je osoby, a kiedy dwie osoby są w takich zabezpieczeniach, to ryzyko zakażenia spada prawie do zera — argumentował. Profesor dodał, że rekomendowanie maseczek chirurgicznych to dobry krok. Pamiętajmy jednak, że maseczki te są jednorazowe, a maseczki materiałowe trzeba regularnie prać i prasować oraz również często zmieniać — zwrócił uwagę. Rozumiem, że jesteśmy wszyscy zmęczeni skutkami epidemii, ale to, że nieprzestrzegane są zasady sanitarne, powoduje, że liczba zakażeń znowu rośnie — mówił naukowiec. Ciągle uważam, że wiele zależy od nas samych, myślę, że wszyscy pragniemy już końca pandemii, dołóżmy więc swoją cegiełkę do tego, nie patrząc na innych — dodał. Zdaniem Banacha kluczem do szybkiego zwalczenia COVID-19 są masowe szczepienia. Mam nadzieję, że w marcu, kiedy dostawy będą już regularne, szczepienia znowu nabiorą tempa — powiedział. W Instytucie Centrum Zdrowia Matki Polki szczepimy ostatnio kilkaset osób tygodniowo, a możemy nawet pięć tysięcy — zapewnił dyrektor ICZMP. Wierzę, że już niedługo uda nam się szczepić nawet 3 miliony osób miesięcznie i do października zaszczepionych będzie tyle osób, że osiągniemy tzw. odporność populacyjną, a pandemia zacznie wygasać — powiedział profesor Banach. Do zakażenia wirusem SARS-CoV 2 dochodzi przez drogi oddechowe, śluzówki nosa i gardła, a także przez oczy, w związku z tym przyłbica nas nie chroni. Niezbędna jest także maseczka spełniająca standardy – powiedział PAP prof. Ernest Kuchar z Warszawskiego Uniwersytetu Medycznego. Minister zdrowia Adam Niedzielski poinformował w środę, że od soboty usta i nos w całym kraju zakrywać trzeba będzie wyłącznie maseczką. Nie będzie można stosować szalików, kominów, chust, bandan i przyłbic. Przyłbice mogą być stosowane dodatkowo, wraz z maseczką. Resort wyjaśnił, że dopuszczone są wszystkie rodzaje maseczek – także materiałowe, ale rekomendowane są maseczki chirurgiczne i wyższe, tzn. mające filtry. Maseczka jest rodzajem filtra, przy czym – może on być kierunkowy, gdy zastosujemy zawory. Może chronić tylko tego, kto ją nosi, albo obie strony – noszącego i otoczenie  — zwrócił uwagę prof. Ernest Kuchar. Wyjaśnił, że maseczki używane w służbie zdrowia i przy pracy w zapyleniu spełniają ściśle określone wymagania. Ich rodzaj zależy od tego, jaki procent cząsteczek poniżej 0,6 mikrometra (µm, jedna tysięczna milimetra – PAP) średnicy zatrzymują. Drugą kwestią jest to, jak i ile powietrza dostaje się i wypuszczane jest maseczką bokiem, co określa się jako przeciek wewnętrzny. Powiedział, że wyróżnia się trzy rodzaje klas maseczek ochronnych FFP1, FFP2 i FFP3. Wyjaśnił, że maseczka chirurgiczna została tak skonstruowana, żeby chronić miejsce operacji przed zanieczyszczeniem przez wydzieliny błon śluzowych dróg oddechowych chirurga. Ta maseczka w zasadzie nie przepuszcza nic ze strony chirurga, ale nie musi idealnie chronić przed środowiskiem zewnętrznym. Zatrzymuje przynajmniej 80 proc. cząsteczek przy oddychaniu, a przeciek wewnętrzny musi być mniejszy niż 25 proc. Jedna czwarta powietrza idzie więc bokiem, a zatrzymuje się cztery piąte (80 proc. kropelek, cząsteczek poniżej 0,6 µm). W przypadku osoby chorej wystarczy założyć tego rodzaju maseczkę i przestaje być groźna dla otoczenia — powiedział profesor. Wyjaśnił, że drugi rodzaj maseczki FFP3 (N95), zgodnie ze swoją nazwą, zatrzymuje 95 proc. cząsteczek, a przeciek wewnętrzny wynosi mniej niż 5 proc. Najwyższej jakości maseczki FFP1, czyli tzw. hepatyczne, zatrzymują powyżej 99 proc. cząsteczek, a przeciek wewnętrzny jest poniżej 1 proc. Podkreślił, że im lepsza maseczka, tym trudniej się w niej oddycha, np. osoba korzystająca z FFP1 długo w niej nie wytrzyma. Oddychanie w niej będzie męczące — zwrócił uwagę prof. Kuchar. Zaznaczył, że osoby korzystające tych maseczek, np. na budowach, mają zwykle zawór, przez który można wydychać powietrze. Jeśli w ten sposób będziemy z nich korzystać, to wówczas chroni ona tylko i wyłącznie nas, a nie otoczenie. Prof. Ernest Kuchar powiedział, że do zakażenia koronawirusem SARS-CoV-2 dochodzi przez drogi oddechowe i oczy. W związku z tym kompletna ochrona osoby to noszenie jednoczesne maseczki i przyłbicy bądź gogli, a nie – jak to praktykowano – samej przyłbicy. Doświadczenie ostatnich miesięcy pokazało, że zaczęto jeszcze zmniejszać jej rozmiary, wskutek czego jakakolwiek ochrona stała się iluzoryczna. Tymczasem ludzie mieli fałszywe poczucie, że coś noszą, a ten mały plastik w żaden sposób ich nie zabezpieczał — powiedział profesor. Pytany o skuteczność noszenia maseczek materiałowych wyjaśnił, że nikt nie wie, na ile zabezpieczają, bo nie zostały zbadane. Wszystko zależy od gęstości tkania i użytych włókien — powiedział. Zaznaczył, że spotkał się z informacją, że maseczka uszyta z trzech warstw z gęstej tkaniny poliestrowej odpowiada mniej więcej maseczce chirurgicznej. Wskazał, że z maseczki jednorazowej można korzystać maksymalnie do 4 godz., bo kiedy staje się wilgotna, jest coraz bardziej nieprzepuszczalna, więc coraz więcej powietrza przechodzi bokiem i powinno się ją wyrzucić. Powiedział, że maseczki w pewnym sensie zastępują odległość. Wiemy, że w przypadku koronawirusów stanie w odległości powyżej 2 metrów powoduje, że kropelki wydzielin, wydostające się z dróg oddechowych, do drugiej osoby nie dolatują. W związku z tym uważa się, że założenie maseczki chirurgicznej jest odpowiednikiem dwóch metrów odległości. Oczywiście nie jest tak, że nic do nas nie doleci, ale doleci na tyle mało, że nie prowadzi do zakażenia — wyjaśnił. Podkreślił, że w związku z nowymi wariantami wirusa nasza ostrożność powinna być wzmożona. Są one bardziej zaraźliwe, to znaczy, że do zakażenia wystarcza mniejsza liczba cząsteczek. W związku z tym, co wcześniej nas zabezpieczało, teraz może okazać się niewystarczające — ocenił prof. Kuchar.  gah/PAP
Łosiewicz w ,,Sieci”: Kto się boi plakatów z nienarodzonym dzieckiem? Akcja wzbudza wściekłość lewicowych polityków i aktywistów^"Sieci" - Największy konserwatywny tygodnik w Polsce^2021-02-24 23:29:38.405063+01:00^https://wpolityce.pl/spoleczenstwo/540593-sieci-kto-sie-boi-plakatow-z-nienarodzonym-dzieckiem^Billboardowa akcja pokazująca nienarodzone dziecko w łonie matki, które przybrało kształt serca, wzbudza wściekłość lewicowych polityków i aktywistów – pisze na łamach tygodnika „Sieci” Dorota Łosiewicz i stawia pytanie, dlaczego tak się dzieje. Dorota Łosiewicz przybliża ideę kampanii społecznej Fundacji Nasze Dzieci – Edukacja, Zdrowie, Wiara, która: Dosłownie zalała Polskę plakatami. Wizerunek nienarodzonego dziecka w macicy w kształcie serca pojawił się na billboardach małych, średnich i dużych. Na słupach reklamowych i przystankach. Fundacja rozpowszechniła ok. 1,5 tys. plakatów, które pojawiły się w 11 miastach. Początkowo nie towarzyszyły im żadne hasła. Można było sądzić, że mamy do czynienia wyłącznie z akcją antyaborcyjną. Na plakatach stopniowo zaczęły się ukazywać jednak także hasła, np. „Jestem, ufam”. Wieszano również nowe plakaty ze zdjęciem USG twarzy nienarodzonego dziecka i podpisem „Mam 5 miesięcy”. Aż wreszcie na billboardach pojawiły się duże napisy „Hospicja perinatalne”. Okazało się więc, że oprócz promocji życia mamy do czynienia z bardzo kosztowną i potrzebną promocją idei hospicjów perinatalnych, czyli miejsc, w których szerokie wsparcie mogą otrzymać rodzice spodziewający się narodzin dzieci z wadami letalnymi. Łosiewicz zwraca uwagę, że ta potrzebna i pożyteczna akcja wywołała powszechne oburzenie lewicy, feministek i uczestniczek tzw. „Strajku kobiet”.  Podobnie niezrozumiała jest agresja i furia uczestników demonstracji popierających aborcję, głównie młodych mężczyzn, w reakcji na wspomniane plakaty. Wszyscy chyba pamiętamy, z jaką złością niszczono w centrum Warszawy nośniki z wizerunkiem nienarodzonego dziecka. – Ten plakat powinien generalnie wzbudzać pozytywne emocje, ponieważ jest ciepły, metaforyczny (mam na myśli macicę w kształcie serca) i pokazuje rzeczywistość, która po prostu istnieje – tłumaczy dr Sabina Zalewska, psycholog rodziny, pedagog, terapeuta z warszawskiej Poradni Dewajtis. – A skąd te agresywne uliczne reakcje? One wynikają ze sprzeciwu wobec idei, którą plakat ze sobą niesie, przecież nie z powodu widoku dziecka w łonie matki. Ten widok jest po prostu piękny. Możliwe też, że te reakcje związane są z jakąś traumą, u niektórych ludzi tak rozładowywana jest frustracja — dodaje dr Zalewska. Dziennikarka podkreśla także, iż hospicja perinatalne: Istnieją w Polsce od wielu lat. Dotychczas trafiały tam kobiety w ciąży, które zdecydowały, że urodzą chore dziecko. To nie tyle instytucje, ile sposób myślenia i działania, tak by wesprzeć rodziców oczekujących narodzin poważnie chorego dziecka. Zapewniają kompleksową pomoc (medyczną, psychologiczną, socjalną) od momentu diagnozy, przez całą ciążę, aż do porodu. Zapewniają też pomoc w opiece nad urodzonym chorym dzieckiem. Więcej w najnowszym numerze tygodnika „Sieci”, w sprzedaży od 22 lutego br., także w formie e-wydania na http://www.wsieciprawdy.pl/e-wydanie.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl  i oglądania ciekawych audycji telewizji wPolsce.pl.
Odsetki dłużnika rosły o 1440 proc. rocznie! Minister Wójcik wystąpił do Prokuratora Generalnego o skargę nadzwyczajną^Zespół wPolityce.pl^2021-02-24 23:22:48.587881+01:00^https://wpolityce.pl/spoleczenstwo/540656-odsetki-dluznika-rosly-o-1440-proc-rocznie-wojcik-reaguje^„Na moim stole leżą dokumenty. Zawarto umowę pożyczki na kwotę 500 złotych. Odsetki wynosiły 1440 proc. rocznie! Dziś zaległość wynosi 112 tysięcy złotych. W tej sprawie wystąpiłem już do Prokuratura Generalnego o rozważenie skargi nadzwyczajnej” – napisał minister Michał Wójcik. CZYTAJ TAKŻE: 30 tys. do spłaty za 7,5 tys. pożyczki? Prokurator Generalny wniósł do SN skargę nadzwyczajną. Ziobro: Nie ma tolerancji dla bankowej lichwy Minister w KPRM Michał Wójcik przekazał, że trafiły do niego dokumenty dotyczące umowy zawartej 21 marca 2006 roku. Była to umowa zlecenia z firmą o pośrednictwo finansowe, a wynagrodzenie miało wynosić 500 złotych wraz z odsetkami w wysokości 20 złotych za każdy dzień spóźnienia płatności. Wierzyciel skierował sprawę do sądu i 28 sierpnia tego samego roku Sąd Rejonowy w Bytomiu wydał nakaz zapłaty, który uprawomocnił się 16 września, bo nie został zaskarżony. Obecnie toczy się w tej sprawie trzecie postępowanie egzekucyjne, poprzednie dwa zakończyły się częściowym wyegzekwowaniem zadłużenia ze względu na dalszą bezskuteczność egzekucji — podał Minister Wójcik przekazał, że wyegzekwowano 51 tys. 903 zł 11 groszy ze 111 tys. 546 zł 82 gr, z których 500 złotych to należność główna, 4119 zł to koszty postępowań egzekucyjnych, a resztę stanowią odsetki. Skarga nadzwyczajna powinna zostać złożona do 3 kwietnia 2021 roku — przekazał Wójcik. Przy okazji minister przypomniał, że w Sejmie procedowane jest wydłużenie czasu składania skarg nadzwyczajnych.
MEiN: Po konsultacjach z resortem zdrowia próbne matury na Warmii i Mazurach zgodnie z planem^Zespół wPolityce.pl^2021-02-24 23:14:11.897238+01:00^https://wpolityce.pl/spoleczenstwo/540655-probne-matury-na-warmii-i-mazurach-zgodnie-z-planem^Po dodatkowej analizie i konsultacjach ze służbami Ministerstwa Zdrowia informujemy, że w woj. warmińsko-mazurskim, tak jak w całej Polsce, matury próbne odbędą się w zaplanowanym terminie, w ścisłym reżimie sanitarnym – poinformowano PAP w MEiN. CZYTAJ RÓWNIEŻ: Wracają obostrzenia na Warmii i Mazurach. Prezydenci Olsztyna i Elbląga: „To bardzo zła informacja”; „Musimy ograniczyć kontakty” W środę minister zdrowia Adam Niedzielski zapowiedział, że ze względu na sytuację epidemiczną prawdopodobnie próbne matury w woj. warmińsko-mazurskim zostaną przesunięte. Jednocześnie zaznaczył, że decyzję w tej sprawie podejmie szef MEiN Przemysław Czarnek. Po dodatkowej analizie i konsultacjach ze służbami Ministerstwa Zdrowia informujemy, że w woj. warmińsko-mazurskim, tak jak w całej Polsce, matury próbne odbędą się w zaplanowanym terminie, w ścisłym reżimie sanitarnym — poinformowała w środę wieczorem PAP rzeczniczka prasowa Ministerstwa Edukacji i Nauki Anna Ostrowska.
Plandemia a konflikt interesów. "Ignorowanie tego jest gangreną, która powoduje fałszywe diagnozy i złe decyzje"^Maciej Pawlicki^2021-02-24 21:15:54.326067+01:00^https://wpolityce.pl/spoleczenstwo/540550-plandemia-a-konflikt-interesow^Po opublikowaniu dwa tygodnie temu tekstu pod spokojnym tytułem „Konflikt interesów” w kilku miejscach Warszawy – jak ćwierkają wróble – zagotowało się. Naradzano się, jak zareagować. Ano w najprostszy sposób: ekspertów sponsorowanych zastąpić ekspertami niezależnymi. Będzie o wiele czyściej moralnie, lepiej PR-owsko i znacznie lepiej merytorycznie. Bo głowy w piasek schować się nie da, zamieść pod dywan albo udać, że deszcz pada – też nie. Ku swemu zaskoczeniu zebrałem sporo gratulacji „za odwagę”. Za gratulacje dziękuję, także w imieniu tych, którzy pomogli mi owe informacje zebrać i sprawdzić. Nie chciałbym jednak, by było to traktowane jako akt odwagi. To przecież oczywisty obowiązek wszystkich dziennikarzy, którzy widzą korupcję, konflikt interesów, oszustwa i inne działania na szkodę… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Amazon ocenzurował książkę, która krytykuje ideologię gender. „To jest cyfrowe palenie książek”^Goran Andrijanić^2021-02-24 20:36:23.695921+01:00^https://wpolityce.pl/spoleczenstwo/540629-amazon-ocenzurowal-ksiazke-ktora-krytykuje-ideologie-gender^Największa księgarnia internetowa na świecie Amazon, bez żadnego wyjaśnienia usunęła ze swoich stron książkę amerykańskiego filozofa politycznego Ryana T. Andersona „Kiedy Harry został Sally”, w której krytycznie wypowiada się o problemie transpłciowości.  O cenzurze książki poinformował sam autor, dodając, że jego pracy nie można już znaleźć na stronie, ani w druku, ani też w wersji cyfrowej. Dodał, że jego wydawca, renomowany Barnes & Nobble, zwrócił się już do Amazona, prosząc odpowiedzialnych o wyjaśnienie im, o co w tym wszystkim chodzi.  Ale już chyba dla wszystkich jest jasne, że to cenzura. Książka została opublikowana dwa lata temu i przedstawia analizy Andersona dotyczące ruchu transpłciowego. Autor, który jest jednocześnie prezesem instytutu Ethics and Public Policy Center, krytykuje agendy transpłciowe, takie jak operacje zmiany płci oraz rozwiązania prawne, które narzucają tożsamość transpłciową zarówno jednostce, jak i społeczeństwu. Ryan T. Anderson jest naukowcem cieszącym się renomą w środowisku akademickim, a jego książka została również pozytywnie oceniona przez naukowców z kilku uniwersytetów. Jednak wysoki poziom intelektualny książki nie wystarczył.  Nie chodzi o to, jak coś się mówi, i czy skrupulatnie się dyskutuje. Chodzi o to, że musisz się zgadzać z nową ortodoksją — powiedział Anderson. Kilku prominentnych konserwatywnych publicystów skomentowało już całą sytuację, a niektórzy z nich opisali ją jako „cyfrowe palenie książek”.  Ross Douthat, felietonista The New York Times, napisał, że „cenzorzy na Amazonie próbują zobaczyć, ile tego mogą zrobić”.  Rod Dreher, autor słynnej książki Opcja Benedykta, napisał, że na Amazonie można kupić Mein Kampf, ale nie krytykę ideologii gender.  Biorąc pod uwagę moc Amazona, żaden wydawca nie opublikuje w przyszłości tytułów krytycznych wobec ideologii gender, jeśli to oznacza, że mogą zostać usunięte z Amazona.  Cała historia jest po prostu nowym przykładem władzy, jaką mają w swoich rękach giganci technologiczni i której używają do kierowania debaty publicznej w kierunku, który im odpowiada.
Ponad milion osób zaszczepionych obiema dawkami! Szef KPRM: Ogromne podziękowania dla wszystkich zaangażowanych^Zespół wPolityce.pl^2021-02-24 17:29:06.706149+01:00^https://wpolityce.pl/spoleczenstwo/540608-ponad-milion-osob-zaszczepionych-obiema-dawkami^Przekroczyliśmy właśnie liczbę miliona osób zaszczepionych przeciw COVID-19 obiema dawkami. Działamy zgodnie z harmonogramem opartym na deklarowanych przez producentów dostawach - napisał w środę na Twitterze szef kancelarii premiera, pełnomocnik ds. programu szczepień Michał Dworczyk. Szczepienia przeciw COVID-19 rozpoczęły się w Polsce 27 grudnia 2020 r. Najpierw szczepiony był personel medyczny i niemedyczny placówek leczniczych, rodzice wcześniaków, a od 25 stycznia dołączyły do nich osoby powyżej 70 lat. Obecnie szczepieni są także nauczyciele. Przekroczyliśmy właśnie liczbę miliona osób zaszczepionych przeciw COVID-19 obiema dawkami. Działamy zgodnie z harmonogramem opartym na deklarowanych przez producentów dostawach. Ogromne podziękowania dla wszystkich zaangażowanych w #NarodowyProgramSzczepień!  —napisał Dworczyk.
Są nowe wytyczne ws. zakrywania nosa i ust. Dopuszczone są wszystkie rodzaje maseczek, rekomendowane są chirurgiczne^Zespół wPolityce.pl^2021-02-24 17:22:02.823566+01:00^https://wpolityce.pl/spoleczenstwo/540606-sa-nowe-wytyczne-ws-zakrywania-nosa-i-ust-sprawdz^Zakazujemy używania w sferach publicznych noszenia na twarzy szalików, kominów, bandan, chust i przyłbic; dopuszczone są wszystkie rodzaje maseczek, a rekomendowane maseczki chirurgiczne - przekazał w środę rzecznik resortu zdrowia Wojciech Andrusiewicz. CZYTAJ RÓWNIEŻ: Koniec z noszeniem przyłbic? Szef KPRM: „Zgodnie z zapowiedziami MZ nastąpią zmiany”. „Będziemy musieli wszyscy nosić maseczki” Zakazujemy używania w sferach publicznych, w miejscach zamkniętych, ale i otwartych, wszędzie tam, gdzie spotykamy ludzi, noszenia na twarzy szalików, kominów, bandan, chust i przyłbic — oświadczył Andrusiewicz na konferencji prasowej. Poinformował, że dopuszczone są wszystkie rodzaje maseczek, ale rekomendowane są maseczki chirurgiczne. Konsultant krajowy w zakresie epidemiologii prof. Iwona Paradowska-Stankiewicz dodała, że te maseczki, „które są w tej chwili dostępne - tak zwane jednorazowe - też są maseczkami, które można używać”.
Wracają obostrzenia na Warmii i Mazurach. Prezydenci Olsztyna i Elbląga: "To bardzo zła informacja"; "Musimy ograniczyć kontakty"^Zespół wPolityce.pl^2021-02-24 17:13:18.336123+01:00^https://wpolityce.pl/spoleczenstwo/540605-wracaja-obostrzenia-na-warmii-i-mazurachto-zla-informacja^Jest to dla nas bardzo zła informacja, tym bardziej że w Elblągu na razie sytuacja epidemiologiczna jest stabilna – ocenił prezydent Elbląga Witold Wróblewski zapowiedź powrotu obostrzeń na Warmii i Mazurach w związku ze złą sytuacja epidemiczną. CZYTAJ WIĘCEJ:  - Trzecia fala koronawirusa się rozpędza! Niedzielski: Z tygodnia na tydzień obserwujemy wzrost o blisko jedną trzecią - Zmiana obostrzeń w związku z nasileniem pandemii. Które branże i gdzie zostaną zamknięte? Co ze Świętami Wielkanocnymi? SPRAWDŹ Minister zdrowia zapowiedział w środę, że chce, aby w woj. warmińsko-mazurskim nauka w klasach I-III wróciła do trybu zdalnego. Zamknięte zostaną galerie, muzea, kina, hotele, korty, baseny i inne miejsca użyteczności publicznej. Jest to dla nas bardzo zła informacja, tym bardziej że w Elblągu na razie sytuacja epidemiologiczna jest stabilna. Z pewnością najbardziej dotkliwie odczują te zmiany uczniowie najmłodszych klas, którzy znów wracają do nauczania zdalnego. Jak wiemy, niestety jest ono dużo mniej efektywne —ocenił Witold Wróblewski. Ponieśliśmy też jako samorząd duże koszty przygotowania naszych instytucji, w tym obiektów sportowych, do ponownego otwarcia, a już musimy je zamykać. Zamknięcie całego województwa na pewno będzie dotkliwe dla wielu dziedzin życia gospodarczego i społecznego —wskazał prezydent Elbląga. Szef resortu zdrowia Andrzej Niedzielski poinformował w środę, że w woj. warmińsko-mazurskim ponad dwa razy przekroczono średniej krajową nowych zakażeń. Poinformował, że w woj. warmińsko-mazurskim wskaźnik nowych dziennych zakażeń wynosi 45 w przeliczeniu na 100 tys. mieszkańców. Średnia krajowa to 20 nowych dziennych zakażeń na 100 tys. mieszkańców. Niedzielski dodał, że odsetek pozytywnych testów wynosi w skali kraju 19 proc., a w woj. warmińsko-mazurskim przekroczył 34 proc. Dodał, że na 24 próbki zebrane w newralgicznej części tego regionu 16 wykazało mutację brytyjską wirusa.  Wciąż apeluję do mieszkańców o dystans, dezynfekcję i noszenie maseczek. Bądźmy odpowiedzialni za siebie i swoich bliskich - powiedział w środę PAP prezydent Olsztyna Piotr Grzymowicz, odnosząc się do decyzji o powrocie obostrzeń na Warmii i Mazurach w związku ze złą sytuacją epidemiologiczną. Prezydent Olsztyna Piotr Grzymowicz przekazał PAP, że cały czas śledzi statystyki zachorowań w mieście.  Od kilku dni są one niepokojące i dlatego jestem w stałym kontakcie ze służbami sanitarnymi, które potwierdziły przypuszczenia, że do Olsztyna dotarła brytyjską odmiana wirusa Sars-Cov-2. Jak mówią lekarze - jest to o wiele bardziej zakaźny wariant —wskazał. Podkreślił, że „wszelkie obostrzenia, działania i zalecenia są związane z decyzjami na szczeblu rządowym”.  Z ostatniej konferencji ministra zdrowia już wiemy, że nauka w klasach 1-3 wróci do systemu zdalnego, wrócą zamknięte galerie, muzea, teatry, baseny i hotele. My ze swojej strony już wcześniej uprościliśmy procedury dla dyrektorów placówek edukacyjnych i wychowawczych, którzy wnioskują o naukę zdalną lub zamknięcie placówek tam, gdzie jest to konieczne —dodał. Wciąż apelujemy o dystans, dezynfekcję i noszenie maseczek. Bądźmy odpowiedzialni za siebie, swoich bliskich i otoczenie —podkreślił Grzymowicz W naszym urzędzie od początku pandemii także staramy się dbać o pracowników i mieszkańców, którzy przychodzą do nas załatwić swoją sprawę. Skupiamy się na najważniejszych problemach i sprawach. Stosujemy wszystkie możliwe sposoby świadczenia pracy, w tym pracę zdalną. Robimy wszystko, by olsztynianie jak najmniej odczuwali te utrudnienia —dodał. Starosta olsztyński Andrzej Abako zaapelował do premiera i rządu, aby pomogli przedsiębiorcom i samorządom, których sytuacja pogorszy się w związku z wprowadzeniem na Warmii i Mazurach ponownych obostrzeń epidemicznych. Minister zdrowia Andrzej Niedzielski zapowiedział w środę, że chce, aby w woj. warmińsko-mazurskim nauka w klasach I-III wróciła do trybu zdalnego. Zamknięte zostaną galerie, muzea, kina, hotele, korty, baseny i inne miejsca użyteczności publicznej. Jest to spowodowane dużym wzrostem zachorowań na COVID-19. Proszę polskie władze, premiera, rząd i pana prezydenta, abyście pochylili się nad województwem warmińsko-mazurskim, jak pochyliliście się nad góralami. Nas jest mało, mniej pieniędzy potrzebujemy niż Małopolskie i region górski. Ale tych pieniędzy bardzo potrzebujemy —powiedział starosta Abako. Dodał, że wielu przedsiębiorców, zwłaszcza z branży turystycznej, hotelarskiej czy gastronomicznej, może nie przetrwać. I może się okazać, że turyści nie będą mieli do kogo przyjechać w wakacje, bo na Warmii i Mazurach przedsiębiorcy, którzy znów będą musieli zamknąć swoje biznesy, pobankrutują i nie będzie miejsc noclegowych dla turystów. Jesteśmy +zielonymi płucami+, czekamy na turystów, mamy dla was przepiękne atrakcje i chcielibyśmy, by Polacy przyjeżdżali na Warmię i Mazury i korzystali z tego dobra —dodał. Wskazał, że przedsiębiorcom i samorządom lokalnym potrzebna jest pomoc rządowa. W jego ocenie wzrost zakażeń koronawirusem SARS-CoV-2 na Warmii i Mazurach wynika z tego, że mieszkańcy przestali się bać covidu i są zmęczeni obostrzeniami. Apeluję do mieszkańców powiatu olsztyńskiego i mieszkańców Warmii i Mazur o mobilizację, zachowanie dystansu, zakładanie maseczek i dezynfekcję rąk. Proszę o ten wysiłek i trud, by sytuacja się poprawiła i byśmy na nowo mogli w regionie otwierać kolejne instytucje —wskazał.  Musimy ograniczyć kontakty, wyjścia, spotkania, pamiętać o maseczkach. Zróbmy to dla nas samych i naszych bliskich - zaapelował marszałek woj. warmińsko-mazurskiego Gustaw Brzezin, odnosząc się do decyzji o wprowadzeniu obostrzeń w regionie w związku ze wzrostem zakażeń koronawirusem. Marszałek woj. warmińsko-mazurskiego Gustaw Marek Brzezin podkreślił, że „w warunkach pandemicznych funkcjonujemy już od blisko roku, ale teraz koronawirus naciera ze zwielokrotnioną siłą”. Sytuacja jest oczywiście dynamiczna, jednak przez większość czasu Warmia, Mazury i Powiśle były jednym z najbezpieczniejszych regionów w kraju - ze względu na środowisko, na relatywnie niewielką liczbę mieszkańców, małą gęstość zaludnienia, ale także zdyscyplinowanie naszego społeczeństwa i wspólny wielki wysiłek obywatelski i systemu ochrony zdrowia —dodał. Wskazał, że „rząd podejmuje na bieżąco nowe obostrzenia lub je luzuje, jednak nie mamy analizy, która dałaby odpowiedź na pytania, co spowodowało u nas wzrost zakażeń”. Po dzisiejszej konferencji widzimy, że zagrożenie gwałtownie rośnie, przestrzeń publiczna województwa jest coraz bardziej zamknięta. Groźnej sytuacji medycznej towarzyszy trudna sytuacja gospodarcza i społeczna —przekazał marszałek. Podkreślił, że „w tym niełatwym czasie samorząd województwa od samego początku jest zaangażowany w niesienie pomocy - szpitalom i ochronie zdrowia, przedsiębiorcom”.  Dzielimy się ustaleniami i informacjami z samorządami lokalnymi. Ale najwięcej odpowiedzialności spoczywa jednak na barkach nas wszystkich, obywateli, mieszkańców i gości regionu Warmii i Mazur —dodał. Dlatego jeszcze raz apeluję o przezorność, wzmocnienie indywidualnych zasad ochrony - o skoncentrowanie się na tym, na co mamy wpływ. Musimy ograniczyć kontakty, wyjścia, spotkania, pamiętać o maseczkach. Zróbmy to dla nas samych i naszych bliskich. Zadbajmy o siebie nawzajem, by nie pogłębiać kryzysu, zarówno w wymiarze zdrowotnym, jak i gospodarczym —wskazał marszałek. Wyraził przekonanie, że „dzięki wspólnej odpowiedzialności doczekamy stabilnego opanowania sytuacji”. Zaapelował także o powszechny udział w szczepieniach. Od soboty rząd przywraca obostrzenia w woj. warmińsko-mazurskim, zamknięte będą m.in. hotele, galerie handlowe. W pozostałych województwach, do 14 marca zostają przedłużone obostrzenia sanitarne, czynne są hotele i galerie, a restauracje mogą wydawać posiłki tylko na wynos. W województwie warmińsko-mazurskim sytuacja epidemiczna jest szczególnie trudna, dlatego od 27 lutego zaostrzamy zasady bezpieczeństwa w tym regionie —czytamy na rządowej stronie www.gov.pl poświęconej aktualnym zasadom i ograniczeniom w związku z koronawirusem. Oznacza to, że od soboty zamknięte zostaną m.in. hotele, galerie handlowe - z wyjątkiem znajdujących się w nich m.in. sklepów spożywczych, aptek i drogerii. W pozostałych województwach przedłużono do 14 marca br. dotychczasowe zasady bezpieczeństwa. Jak czytamy, od 1 marca do 14 marca hotele nadal będą dostępne dla wszystkich przy zachowaniu reżimu sanitarnego (50 proc. dostępnych pokoi, posiłki serwowane tylko do pokoi, na życzenie gości). Nadal pozostają zamknięte restauracje hotelowe. Nadal obowiązuje zakaz działalności stacjonarnej gastronomii - możliwe jest oferowanie posiłków na wynos oraz w dowozie. Zamknięte wciąż pozostaną aquaparki i siłownie. Od 12 lutego br. do 28 lutego br. rząd dopuścił w ścisłym reżimie sanitarnym działalność hoteli, ale ich obłożenie nie może przekraczać 50 proc. Restauracje hotelowe mogą dostarczać posiłki tylko dla gości do pokoi. Ponadto działać mogą także sauny, salony masażu, łaźnie tureckie, parowe, solaria i salony odchudzające. kk/PAP
Lodołamacze po rozbiciu zatoru na Zbiorniku Włocławskim dopłynęły do Płocka. "Panują sprzyjające warunki, aby kontynuować akcję"^Zespół wPolityce.pl^2021-02-24 16:55:58.826370+01:00^https://wpolityce.pl/spoleczenstwo/540602-lodolamacze-doplynely-do-plocka-sa-sprzyjajace-warunki^Dwa lodołamacze „Sokół” i „Lew”, które wcześniej brały udział w rozbijaniu rozległego zatoru lodowego na wiślanym Zbiorniku Włocławskim dopłynęły w środę po południu do Płocka. Jak poinformowali szefowie Wód Polskich, jednostki będą kruszyły tam dalej lód i podejmą próbę przebicia się w górę rzeki. CZYTAJ RÓWNIEŻ: -Prezes Wód Polskich uspokaja: Wszystko jest pod kontrolą. Nasze lodołamacze są na horyzoncie, za chwilę będą w Płocku -Lodołamacze ruszyły do akcji na Wiśle! Daca: Zapadła decyzja. Są warunki, które umożliwią podjęcie wstępnej akcji lodołamania Tak, jak obiecywaliśmy, że w połowie tygodnia postaramy się wpłynąć lodołamaczami do Płocka, dwa nasze czołowe lodołamacze już tu wpłynęły — oznajmił w środę po południu na konferencji prasowej w lewobrzeżnej części Płocka prezes Wód Polskich Przemysław Daca. Jak podkreślił, w czasie dotychczasowej akcji lodołamania na Zbiorniku Włocławskim, osiągnięto podstawowy cel, polegający na rozbiciu zatoru lodowego. Zaznaczył, że wciąż bardzo dużo lodu zalega na całym prawie Zbiorniku Włocławskim, dlatego konieczna jest dalsza praca lodołamaczy. Musimy tu koniecznie zmielić ten lód i doprowadzić do tego, żeby jak najszybciej spłynął przez stopień wodny we Włocławku. Tam otwartych jest aż dziewięć przęseł jazów. Przepływ wody jest dosyć duży i cały ten lód nam ucieka, więc wszystko jest pod kontrolą — wyjaśnił szef Wód Polskich. Przyznał, uspokajając mieszkańców Płocka, że w związku z obecną sytuacją pogodową i dalszym kruszeniem lodu w środkowym biegu Wisły, w rejonie tego miasta, może dochodzić do sytuacji wahania poziomów rzeki na wodowskazach.  To wszystko jest pod kontrolą i w tej chwili nie widzimy dla Płocka żadnego zagrożenia — zapewnił Daca. Podkreślił, że jeszcze dalej na Wiśle, powyżej Płocka w stronę Wyszogrodu, zalega wciąż pokrywa lodowa.  Na pewno będziemy się starali tam jak najdalej płynąć — oświadczył prezes Wód Polskich, odnosząc się do planów związanych z kontynuowaniem akcji lodołamania powyżej Zbiornika Włocławskiego.  Prognozy są dobre. Nie ma żadnej fali powodziowej z góry Wisły — dodał. Daca: Dajemy z siebie wszystko Nawiązując do zatoru lodowego na Zbiorniku Włocławskim i akcji lodołamania, Daca przyznał:  Mam nadzieję, że ta sytuacja już się w tym roku nie powtórzy. My robimy wszystko, dajemy z siebie wszystko, żeby pomóc mieszkańcom tych nadwiślańskich miejscowości nad Zalewem Włocławskim. Pracujemy dwadzieścia cztery godziny na dobę, jak widać, z pozytywnym skutkiem”. Wiceszef Wód Polskich Krzysztof Woś, podkreślił, że wpłynięcie w środę lodołamaczy do Płocka oznacza koniec bardzo ważnego, trudnego, ale pierwszego etapu lodołamania na środkowej Wiśle, podczas którego udało się pokonać rozległy na 7 km zator lodowy poniżej miasta. Dalej, oczywiście, idziemy w górę rzeki. Wiemy, że ta pokrywa lodowa jest jeszcze na długości około 40 km — powiedział Woś.  To jest jeszcze kwestia kilku, maksymalnie kilkunastu dni, kiedy będziemy w stanie na tyle wzruszyć tę całą pokrywę lodową tak, aby ona zaczęła samoczynnie płynąć wraz z nurtem rzeki w kierunku jazów we Włocławku — dodał wiceprezes Wód Polskich. Jak ocenił, przepływy wody przez jazy włocławskiej zapory „są dobre” i wynoszą obecnie około 1200 metrów sześc. na sekundę.  To jest klasyczna ilość wody, jaką potrzeba do tego, żeby skutecznie prowadzić akcję lodołamania. Oczywiście liczymy się z tym, że po kolejnym skruszeniu lodów, ten przepływ może być większy. Na to też jesteśmy przygotowani — zaznaczył Woś. Dodał, iż aby zapewnić lodołamaczom optymalne warunki do prowadzenia akcji lodołamania utrzymywane jest stałe piętrzenie wody w Zbiorniku Włocławskim. Wiceszef Wód Polskich podziękował wszystkim pracownikom zaangażowanym w akcję lodołamania w środkowym biegu Wisły, w tym załogom i kapitanom lodołamaczy.  Dla nich to też jest ogromny sukces — oświadczył. Prezes Wód Polskich dziękował z kolei strażakom, którzy wspierają działania przeciwpowodziowe. Jak informowały w środę Wody Polskie, do akcji lodołamania na Zbiorniku Włocławskim wypłynęło rano ponownie 10 lodołamaczy.  Tymi mniejszymi jednostkami będziemy starali się popłynąć jak najdalej w głąb Wisły. Dokąd nam się uda rozbić ten lód, na razie nie chcielibyśmy mówić. Nie do końca też wiemy — przyznał Daca. Szef Wód Polskich zaznaczył, że na pokładzie jednego z lodołamaczy, które podejmą próbę przebicia się w górę Wisły, znajduje się „doświadczony pracownik, który doskonale zna rzekę i będzie pilotował kapitanów”.  Myślę, że jeszcze popłyniemy, ale jak daleko, to czas pokaże — dodał Daca. Przyznał, iż na razie panują sprzyjające warunki, aby kontynuować akcję lodołamania i spróbować płynąć lodołamaczami w górę rzeki, powyżej Płocka. aw/PAP
Zmiana obostrzeń w związku z nasileniem pandemii. Które branże i gdzie zostaną zamknięte? Co ze Świętami Wielkanocnymi? SPRAWDŹ^Zespół wPolityce.pl^2021-02-24 16:36:24.138455+01:00^https://wpolityce.pl/spoleczenstwo/540591-zmiana-obostrzen-w-zwiazku-z-nasileniem-pandemii-sprawdz^„Podjęliśmy decyzję o wprowadzeniu dodatkowych ograniczeń. W wojewódzkie warmińsko-mazurskim wracamy do nauczania zdalnego w klasach 1-3, zamykamy hotele, galerie handlowe, kina teatry, muzea, galerie. Zamknięte będą również baseny i korty tenisowe” - poinformowało Ministerstwo Zdrowia. CZYTAJ RÓWNIEŻ: -Trzecia fala koronawirusa się rozpędza! Niedzielski: Z tygodnia na tydzień obserwujemy wzrost o blisko jedną trzecią -Ogromna nadzieja krajowej farmacji. Prezydent: Trzymam kciuki za badania nad polskim preparatem przeciwko koronawirusowi
Prezes PKN Orlen Daniel Obajtek odwiedził wileńskie hospicjum: "Mam satysfakcję, że dołożyliśmy cegiełkę do budowy tego miejsca"^Zespół wPolityce.pl^2021-02-24 16:15:10.346817+01:00^https://wpolityce.pl/spoleczenstwo/540590-obajtek-odwiedzil-hospicjum-w-wilnie-orlen-pomogl-w-budowie^Na Litwie, gdzie działa jedyna rafineria ropy naftowej w krajach bałtyckich - Orlen Lietuva, w środę dwudniową wizytą rozpoczyna prezes PKN Orlen Daniel Obajtek. Przewidziane jest spotkanie z premier Ingridą Szimonyte, odwiedzenie wileńskiego hospicjum i Domu Kultury Polskiej w Wilnie. CZYTAJ RÓWNIEŻ: Nie ma wolności bez narodowego kapitału. „Honorujemy człowieka, który najwięcej zrobił w sferze gospodarczej. To nie przypadek” Orlen Lietuva to kluczowa spółka, obsługująca jedyną rafinerię w regionie, co sprawia, że jest gwarantem jego bezpieczeństwa  — podkreślił Obajtek w wywiadzie dla polskiego dziennika na Litwie „Kurier Wileński”, który się ukazał w jego weekendowym wydaniu. Prezes PKN Orlen zauważył, że „inwestowanie w dalszy dynamiczny rozwój” rafinerii „przynosi także korzyści dla gospodarki Litwy” oraz, że rafineria „Orlen Lietuva to jeden z największych podatników na Litwie”. Spotkanie prezesa Obajtka z premier Szimonyte, zaplanowane na czwartek, będzie pierwszym po objęciu przez nią jesienią ubiegłego roku tego urzędu – poinformowała PAP Kristina Gendvile, rzeczniczka Orlen Lietuva. W środę prezes PKN Orlen odwiedził wileńskie Hospicjum bł. ks. Michała Sopoćko, którego założycielem i dyrektorem jest polska zakonnica Michaela Rak. Przed rokiem otwarto tu dział dziecięcy, pierwszą taką placówkę w krajach bałtyckich. Budowa działu pochłonęła ponad 1,5 mln euro, a głównym sponsorem inicjatywy był PKN Orlen i Orlen Lietuva. Placówka jednocześnie może przyjąć 12 małych pacjentów. Wzniesiony budynek jest też zapleczem dla domowego dziecięcego hospicjum. Mam satysfakcję, że dołożyliśmy cegiełkę do budowy tego miejsca i jednocześnie deklaruję, że na tym nasza pomoc się nie kończy  — oznajmił szef Orlenu.
CBOS: W lutym wzrosła pozytywna ocena sytuacji w Polsce. 32 proc. Polaków uważa, że zmierza w dobrym kierunku^Zespół wPolityce.pl^2021-02-24 15:55:54.479700+01:00^https://wpolityce.pl/spoleczenstwo/540583-cbos-wzrasta-pozytywna-ocena-sytuacji-w-polsce^W lutym nieco lepiej niż w styczniu postrzegana jest ogólna sytuacja w Polsce - wynika z sondażu CBOS. Według 32 proc. Polaków ogólna sytuacja w kraju zmierza w dobrym kierunku, 54 proc. uważa, że w złym; 14 proc. nie ma zdania. W lutym 32 proc. respondentów (wzrost o 3 punkty procentowe ciągu miesiąca) uznało, że sytuacja w kraju zmierza w dobrym kierunku, 54 proc. (tak samo, jak przed miesiącem), że w złym. 14 proc. odpowiedziało „trudno powiedzieć” (w styczniu było to 17 proc.). 21 proc. respondentów uważa, że sytuacja w Polsce poprawi się w ciągu najbliższego roku, według 30 proc. w tym czasie sytuacja się nie zmieni. 39 proc. badanych oceniło, że sytuacja się pogorszy, a 10 proc. nie miało zdania. Według 19 proc. badanych przez CBOS sytuacja polityczna w kraju jest dobra. Zdaniem 25 proc. respondentów nie jest „ani dobra, ani zła”. 51 proc. ankietowanych uznało, że sytuacja jest zła, a 6 proc. odparło, że „trudno powiedzieć”. Zdaniem 12 proc. ankietowanych w ciągu najbliższego roku sytuacja polityczna w Polsce poprawi się; 44 proc. uznało, że się nie zmieni, a według 32 proc. - sytuacja ta się pogorszy. 12 proc. nie miało zdania. 26 proc. respondentów oceniło, że sytuacja gospodarcza w kraju jest dobra; 27 proc. uznało, że jest „ani dobra, ani zła”; według 41 proc. - sytuacja w kraju jest zła, 5 proc. nie miało zdania. Jako dobre warunki swojego gospodarstwa domowego oceniło w lutym 56 proc. respondentów, 38 proc. z nich oceniło, że są one „ani dobre, ani złe”, a 6 proc. stwierdziło, że są one złe. 19 proc. ankietowanych przewiduje, że za rok będzie im się żyło lepiej, 53 proc. - że tak samo, 15 proc. przewiduje pogorszenie w swoim życiu, a 13 proc. nie ma na ten temat zdania (odpowiedzi „trudno powiedzieć”). Respondenci zostali też zapytani o poprawę warunków materialnych w ciągu najbliższego roku. 21 proc. z nich przewiduje, że te warunki się w ich przypadku poprawią, 66 proc. - że pozostaną bez zmian, a 13 proc. z nich uważa, że się pogorszą. Badanie „Aktualne problemy i wydarzenia” przeprowadzono w ramach procedury mixed-mode na reprezentatywnej imiennej próbie pełnoletnich mieszkańców Polski, wylosowanej z rejestru PESEL. Każdy respondent wybierał samodzielnie jedną z metod: wywiad bezpośredni z udziałem ankietera (metoda CAPI), wywiad telefoniczny po skontaktowaniu się z ankieterem CBOS (CATI), samodzielne wypełnienie ankiety internetowej (CAWI). We wszystkich trzech przypadkach ankieta miała taki sam zestaw pytań oraz strukturę. Badanie zrealizowano w dniach od 1 do 11 lutego 2021 r. na próbie liczącej 1179 osób (w tym: 44,3 proc. metodą CAPI, 40,1 proc. – CATI i 15,6 proc. – CAWI). mly/PAP
Trzecia fala koronawirusa się rozpędza! Niedzielski:  Z tygodnia na tydzień obserwujemy wzrost o blisko jedną trzecią^Zespół wPolityce.pl^2021-02-24 15:51:54.466153+01:00^https://wpolityce.pl/spoleczenstwo/540586-niedzielski-trzecia-fala-koronawirusa-sie-rozpedza^Trzecia fala koronawirusa się rozpędza; średnia dzienna zakażeń na poziomie 8 tys. przypadków, przed tygodniem było ich niecałe 6 tys. Przyrost obłożenia łóżek covidowych o 1200, wcześniej notowaliśmy spadki - powiedział w środę minister zdrowia Adam Niedzielski. CZYTAJ RÓWNIEŻ: -Rzecznik rządu: „Dzisiaj bariera 10 tysięcy zachorowań będzie przekroczona”. Czy to oznacza zaostrzenie obostrzeń? -Nowe obostrzenia - od soboty, a może nawet wcześniej! Będzie też regionalizacja? Minister Niedzielski: „Tutaj nie ma co czekać” Szef MZ wskazywał na środowej konferencji prasowej, że w Polsce rozpędza się trzecia fala koronawirusa.  Ta dynamika zaczyna być przedmiotem troski, bo wzrosty, z którymi mamy teraz do czynienia stają się naprawdę coraz większe i dynamika zakażeń zaczyna doganiać tę, z którą mieliśmy do czynienia na początku drugiej fali, w październiku — dodał. Jesteśmy już w sytuacji, kiedy średnia dzienna na tle ostatniego tygodnia osiągnęła poziom 8 tys. przypadków, a tydzień temu było niecałe 6 tys. przypadków. Czyli z tygodnia na tydzień obserwujemy wzrost o blisko 1/3 — mówił Niedzielski, zaznaczając, że nie jest to jedyny parametr, który wskazuje na dynamiczny rozwój sytuacji epidemicznej. Odnosząc się do systemu szpitalnictwa, minister zdrowia podkreślił, że odwróciła się tendencja, która miała miejsce w ostatnich wielu tygodniach systematycznego zmniejszenia liczby zajętych łóżek. Przekazał, że w ostatnim tygodniu obserwowany jest przyrost obłożenia łóżek covidowych o ponad 1 200.  A do tej pory z tygodnia na tydzień mieliśmy do czynienia z spadkami, nawet rzędu 1000 łóżek — zaznaczył.  W ciągu tygodnia nastąpił wzrost o 24 proc. liczby zlecanych testów na obecność koronawirusa - poinformował w środę minister zdrowia Adam Niedzielski. To - jak podkreślał - jeden z dowodów na „rozpędzanie się” trzeciej fali zachorowań epidemii. Mamy do czynienia z bardzo dynamiczną zmianą - ta zmiana to jest ponad 20 procent. W zeszłym tygodniu mieliśmy mniej więcej 73 tysiące zleceń w ciągu całego tygodnia od lekarzy rodzinnych, czyli osoby, które przychodziły na miejsce z objawami, czy identyfikujące ryzyko, otrzymywały takie zlecenia. W tym tygodniu już przekroczyliśmy liczbę 90 tysięcy — powiedział Niedzielski na środowej konferencji prasowej. Jak dodał, jest to zmiana, która wynosi dokładnie 24 procent. Trzecią falę zakażeń - według szefa resortu zdrowia - widać też po liczbie wykonanych badań.  W poprzednich tygodniach ta średnia badań oscylowała wokół 40 tysięcy. Teraz już jest wyraźnie na poziomie 45 tysięcy, a dzisiaj już przekroczyliśmy poziom 60 tysięcy badań — powiedział. Ministerstwo zdrowia poinformowało w środę, że badania laboratoryjne potwierdziły 12 146 nowych zakażeń koronawirusem. Wzrost tego rzędu ostatnio odnotowano na początku stycznia. 7 stycznia wykryto ich 12 054, a dzień wcześniej 14 151. Resort poinformował też, że z powodu COVID-19 zmarło 67 osób, a 305 zmarłych miało też inne schorzenia. Razem odnotowano 372 zgony. To więcej o 125 ofiar śmiertelnych niż we wtorek, o 355 niż poniedziałek i o 93 więcej porównując do ubiegłej środy. W środę odnotowano również o 5836 więcej nowych zakażeń niż we wtorek i o 3452 więcej niż w ubiegłą środę. Rezygnujemy z możliwości zastępowania maseczek przyłbicami, chustami i innymi zamiennikami; przyłbice mogą być stosowane dodatkowo - powiedział w środę minister zdrowia Adam Niedzielski. Minister zdrowia mówił na konferencji prasowej, że do tej pory dopuszczona była możliwość zastępowania maseczek przyłbicami, chustami i innymi zamiennikami.  W tej chwili chcemy zrezygnować z tej możliwości zastępowania — poinformował Niedzielski. Przekazał, że przyłbice wciąż mogą być stosowane, ale dodatkowo, oprócz maseczki.  Przyłbice przede wszystkim zabezpieczają oczy, zabezpieczają górną część twarzy i w tym sensie przyłbice są nadal dopuszczone, ale nie jako element zastępujący maseczkę, tylko ewentualnie jako element, który jest dodatkowy — mówił szef MZ. Niedzielski zachęcał też do stosowania aplikacji Stop Covid, która - jak mówił - pozwala w bezpieczny sposób, zapewniający anonimowość chronić się przed koronawirusem Minister zdrowia poinformował również, że od 27 lutego po przyjeździe z Czech i Słowacji - z wyłączeniem osób zaszczepionych dwoma dawkami szczepionki - będzie obowiązywać kwarantanna. Obecne restrykcje utrzymane w całym kraju, oprócz województwa warmińsko - mazurskiego. Chcemy, aby w woj. warmińsko-mazurskim nauka w klasach 1-3 wróciła do trybu zdalnego; zamknięte zostaną galerie, muzea, kina, hotele, korty, baseny i inne miejsca użyteczności publicznej — powiedział szef resortu zdrowia.  aw/PAP
Ogromna nadzieja krajowej farmacji. Prezydent: Trzymam kciuki za badania nad polskim preparatem przeciwko koronawirusowi^Zespół wPolityce.pl^2021-02-24 15:20:50.386377+01:00^https://wpolityce.pl/spoleczenstwo/540579-pad-trzymam-kciuki-za-badania-nad-polski-lek-na-covid-19^Trzymam kciuki, by prowadzone w Celon Pharma S.A. badania się powiodły i żebyśmy w 2022 r. mieli na rynku polski preparat przeciwko koronawirusowi - mówił prezydent Andrzej Duda w środę w Centrum Badawczo-Rozwojowym Celon Pharma S.A. w Kazuniu Nowym (woj. mazowieckie). CZYTAJ RÓWNIEŻ: -TYLKO U NAS. Prezes PZPPF: Krajowi producenci są gotowi do rozmów z rządem na temat możliwości produkcji szczepionek w kraju -Już nie tylko południowoafrykański i brytyjski, ale też „podlaski”. Białostoccy naukowcy wykryli nowy wariant koronawirusa Duda stwierdził, że założona w 2002 r. przez Macieja Wieczorka Celon Pharma S.A. jest jedną z najnowocześniejszych firma w Polsce, jest w awangardzie innowacyjności”. Jak dodał, Celon Pharma S.A. to firma młoda a jednocześnie mająca bardzo poważny dorobek w świecie farmaceutycznym, nie tylko jeśli chodzi o produkcję leków, ale przede wszystkim badań nad lekami. Centrum Badawczo-Rozwojowym Celon Pharma S.A. - mówił prezydent - powstało w 2006 r. a dzisiaj zatrudnia 160 naukowców.  To są chemicy, biolodzy, biolodzy molekularni, biotechnolodzy, którzy tutaj w laboratoriach codziennie prowadzą badania nad lekami — mówił Duda. Dodał, że planowane jest, by w niedługim czasie pracowało w Celon Pharma 350 naukowców. Jak zaznaczył, obecnie prowadzonych w Centrum Badawczo-Rozwojowym Celon Pharma S.A. jest 15 innowacyjnych projektów.  15 różnych preparatów lekowych, nad którymi cały czas trwają prace, a spośród których pięć jest już w tej chwili na etapie badań klinicznych. A co najważniejsze, są tu prowadzone badania nad lekami onkologicznymi, nad lekami neuropsychiatrycznymi, ale są też tutaj prowadzone badania nad lekami przeciwko koronawirusowi — mówił prezydent. Zaznaczył, że „jest to całkowicie nasz dorobek, polskiej myśli, polskich rąk a przede wszystkim ogromna nadzieja na rozwój polskie farmacji”. Trzymam kciuki, żeby te badania się powiodły, żebyśmy, tak jak pan prezes zapowiadał, w 2022 roku już na rynku mogli zobaczyć preparat przeciwko koronawirusowi. Natomiast, żebyście państwo do badań klinicznych mogli przystąpić, jak to jest planowane, w trzecim kwartale tego roku — mówił Duda. aw/PAP
Warszawa zwróci mieszkańcom miliard złotych? Miasto przegrało w sądzie. WSA uznał podwyżkę wywozu cen śmieci za nieważną^Zespół wPolityce.pl^2021-02-24 14:18:46.450850+01:00^https://wpolityce.pl/spoleczenstwo/540551-warszawa-zwroci-miliardmiasto-przegralo-w-sadzie-ws-smieci^Warszawa przegrała w sądzie z RSM „Praga”. WSA uznał wywozu cen śmieci w stolicy za nieważną. CZYTAJ RÓWNIEŻ: NASZ WYWIAD. Frąckowiak: Nowy sposób naliczania opłat za śmieci w stolicy będzie niesprawiedliwy Robotnicza Spółdzielnię Mieszkaniową „Praga” złożyła skargę ws. cen wywozu śmieci. Wyrok w tej sprawie 27 stycznia wydał Wojewódzki Sąd Administracyjny. Jak wynika z uzasadnienia wyroku, strona skarżąca za błędne i niesprawiedliwe uznał przyjęcie jednakowej stawki opłaty od każdego gospodarstwa domowego.  Takie rozwiązanie opiera się na założeniu, że wszystkie gospodarstwa niezależnie od liczby osób je tworzących produkują tyle samo śmieci, co jest oczywistą i rażąca nieprawdą – pisali w skardze przedstawiciele RSM „Praga” Sąd skargę uznał za zasadną.  Wyrok nie jest prawomocny. Jeżeli zostanie utrzymany w mocy, to miasto będzie musiało zwrócić mieszkańcom nawet miliard złotych.  Warszawa przegrała w WSA z RSM „Praga”. Podwyżka za śmieci nieważna od początku. Około miliard złotych nienależnych opłat musi zwrócić mieszkańcom. Dla mediów wyrok na priv – pisze na Twitterze Maciej Maciejowski ze Stowarzyszenia Spółdzielców Mieszkaniowych i Zarządców Nieruchomości Konfederacja Warszawska.
Sejmowa komisja obrony obala teorię o dużych wadach Grota. "Ta kampania dyskredytująca karabinek jest wielkim oszustwem"^Zespół wPolityce.pl^2021-02-24 13:16:33.549726+01:00^https://wpolityce.pl/spoleczenstwo/540542-sejmowa-komisja-obrony-obala-teorie-o-wadach-karabinka-grot^Usterki karabinka Grot, typowe dla każdej nowej konstrukcji, są wyolbrzymiane, to kampania dyskredytująca wysiłek polskiego przemysłu zbrojeniowego – powiedział w środę przewodniczący sejmowej komisji obrony Michał Jach (PiS). ZOBACZ TAKŻE:  -KTO CHCE ZNISZCZYĆ POLSKIE KARABINKI GROT? -„Łucznik” pozwał wydawcę Onetu i autorów tekstu o karabinku Grot! Fabryka domaga się przeprosin i miliona złotych zadośćuczynienia Jach zrelacjonował wtorkowe trzygodzinne posiedzenie komisji, którego tematem była informacja o wadach konstrukcyjnych tej broni.  Od kilku tygodni Polska jest alarmowana artykułami, wypowiedziami dotyczącymi rzekomo fatalnie funkcjonującego karabinka Grot - polskiej produkcji, która od trzech lat jest wprowadzana na wyposażenie naszych wojsk  — powiedział Jach dziennikarzom. Dodał, że „według tych oświadczeń, szczególnie pseudoraportu rzekomo specjalisty” Grot stwarza zagrożenie dla używających go żołnierzy. Jach powiedział, że komisja uzyskała „bardzo szeroką”, popartą liczbami informację o historii karabinka i jego eksploatacji, po której „każdy stwierdzić może, że cała ta kampania dyskredytująca karabinek Grot jest wielkim oszustwem”.  Wszyscy ci, którzy dyskredytują wielki wysiłek intelektualny naszych inżynierów, konstruktorów, a także przemysłu zbrojeniowego, działają wybitnie na szkodę polskiego przemysłu zbrojeniowego oraz naszych sił zbrojnych  — oświadczył. Dodał, że nie odnotowano żadnego przypadku zagrożenia życia lub zdrowia żołnierza posługującego się karabinkiem Grot, a „usterki, które się wyolbrzymia, są typowymi usterkami wieku dziecięcego każdego produktu”.  To, że część polskich dziennikarzy i polityków przyjęła te słowa za dobra monetę, (…) jest działaniem w złej woli, na szkodę polskiego przemysłu zbrojeniowego  — ocenił.  Według niego „ta - być może nawet zorganizowana – akcja miała zaszkodzić polskiemu przemysłowi zbrojeniowemu. Były minister obrony Antoni Macierewicz, który we wrześniu 2017 podjął decyzję o wprowadzeniu Grotów do wojska, zaznaczył, że karabinek powstał w ramach wieloletniego projektu, podobnie jak armatohaubica Krab i samobieżny moździerz Rak, które także za jego czasów w MON zaczęto dostarczać armii. Zapewnił, że karabinki – tak jak Krab i Rak - „zostały wprowadzone do wojska dopiero wtedy, gdy zostały przeprowadzone wszystkie testy kwalifikacyjne” będące warunkiem ważności umowy Według Macierewicza posiedzenie komisji „skompromitowało cały ten medialny atak”, który - jak ocenił - „w sposób oczywisty był skierowany przeciwko przemysłowi zbrojeniowemu”. Poseł ponownie nawiązał do wątku międzynarodowej konkurencji, w tym niemieckiej firmy H&K (Heckler&Koch). Przytoczył dane, według których poziom usterkowości poszczególnych mechanizmów Grota nie przekraczał jednego, a dla całego karabinka dwóch procent.  Krótko mówiąc były tożsame lub mniejsze od usterek karabinków tego samego typu innej produkcji i mniejsze niż karabinków H&K, co trzeba podkreślić, ponieważ to był główny konkurent dla tego typu uzbrojenia w polskim wojsku, ale także w innych armiach  — powiedział Macierewicz.  Także według Jacha „akcja” wokół Grota może zaszkodzić w staraniach eksportowych. W styczniu portal Onet w artykule o wadach technicznych karabinka Grot, napisał, że jest on „tak zły, że zagraża żołnierzom”. Zarzucił też, że przy dopuszczeniu broni naruszono procedury badań i akceptacji. Powołując się na próby przeprowadzone przez byłego oficera wojsk specjalnych onet.pl opisał wypadające regulatory gazowe, przegrzewanie się przy ciągłym ogniu, podatność na zacięcia po zapiaszczeniu i na korozję, łamliwą kolbę, pękający magazynek i jego gniazdo. Producent karabinka – Fabryka Broni w Radomiu – odpowiedział pozwem wobec Onetu, podkreślił, że usterki występujące w pierwszej partii zostały usunięte wraz z modyfikacjami karabinka; zapewnił, też, że dochowano procedur związanych wprowadzeniem karabinka, a wady, typowe dla każdej nowej konstrukcji, są na bieżąco usuwane w porozumieniu z wojskiem jako użytkownikiem. Na wtorkowym posiedzeniu PGZ poinformowała, ze prowadzi rozmowy z potencjalnymi klientami zagranicznymi. Karabinek Grot został opracowany jako platforma modułowego systemu broni strzeleckiej (MSBS) opracowanego w ramach programu Tytan. Broń skonstruowano w Fabryce Broni Łucznik-Radom we współpracy z WAT. Pierwsze karabinki, zamówione w 2017 r., trafiły do WOT, obecnie są zamawiane także dla wojsk operacyjnych. Dotychczas wojsko otrzymało 43.700 egzemplarzy Grota, w tym blisko 7000 w najnowszej – trzeciej - wersji A2. mm/PAP
MS chce nowelizacji przepisów procesowych dot. dzieci. Zapewnione zostanie m.in. wsparcie prawnika dla molestowanych^Zespół wPolityce.pl^2021-02-24 13:05:52.365429+01:00^https://wpolityce.pl/spoleczenstwo/540537-ms-chce-nowelizacji-przepisow-procesowych-dot-dzieci^Profesjonalny prawnik dla molestowanych dzieci, graficzne pouczenia dla najmłodszych i poszerzenie możliwości korzystania z tzw. przyjaznych pokojów przesłuchań - to najważniejsze założenia projektu nowelizacji przepisów procesowych przygotowanego przez Ministerstwo Sprawiedliwości. CZYTAJ RÓWNIEŻ: Wiceminister Romanowski w „Sieci”: Przełomowa ustawa. Ofiary przemocy domowej mogą liczyć na natychmiastową skuteczną pomoc Założenia projektu przedstawił w środę podczas konferencji prasowej wiceminister sprawiedliwości Marcin Romanowski. Jak poinformował, projekt nowelizacji m.in. Kodeksu postępowania karnego, Kodeksu karnego wykonawczego i ustawy Prawo o ustroju sądów powszechnych, zawiera 21 zmian.  Kompleksowy projekt zmian w procedurze karnej, a także innych ustaw, który ma na celu wprowadzenie kompleksowych zmian powodujących, że proces karny, w którym pokrzywdzonym lub świadkami są dzieci, będzie dla tych dzieci rzeczywiście przyjazny. Zapewni poczucie bezpieczeństwa dla dzieci oraz ich najbliższych — powiedział Romanowski. Jak podkreślił, wśród trzech najważniejszych zmian jest zapewnienie profesjonalnego prawnika dla dzieci pokrzywdzonych przestępstwami na tle seksualnym. Według wiceministra, „ważne jest to, żeby od samego początku, już na etapie postępowania przygotowawczego, niezależnie od stanu majątkowego, dziecko pokrzywdzone przestępstwami na tle seksualnym miało pełnomocnika z urzędu, opłacanego przez państwo, który będzie wsłuchiwał się w jego potrzeby i będzie reprezentował jego prawa”. Mają to być radcowie i adwokaci doświadczeni w sprawach krzywdzonych dzieci lub osoby specjalnie przeszkolone. Projekt zakłada też zmiany w przepisach dotyczących pouczeń.  Pouczenia to ciągle biało-czarna na kartka zadrukowana gęsto tekstem, trzy i pół strony. To zmieniamy. Wprowadzimy obrazkowe pouczenia dla dzieci, w formie grafik. Tak, aby dziecko wiedziało, dlaczego zeznaje, po co zeznaje i jakie prawa mu przysługują – dodał. Romanowski przekazał, że proponowane przepisy mają także poszerzyć zakres stosowania tzw. przyjaznych pokojów przesłuchań. Zwrócił uwagę, że obecnie tyko w przypadku najcięższych przestępstw istnieje podstawa do przesłuchania dziecka w bezpiecznym pokoju przesłuchań i tylko do ukończenia przez dziecka 15. roku życia.  Przedłużamy ten czas. Do 18. roku życia każde dziecko w przypadku najcięższych przestępstw będzie przesłuchiwane w bezpiecznym pokoju przesłuchań z udziałem psychologa, bez jakiegokolwiek kontaktu ze sprawcą przestępstwa — zaznaczył. W pozostałych typach przestępstw „zawsze, kiedy to miałoby służyć zdrowiu dziecka” będzie możliwość przesłuchiwania osoby małoletniej w specjalnym pokoju przesłuchań. Osoby pokrzywdzone przestępstwem na tle seksualnym i związanym w przemocą mają być – po wprowadzeniu zmian – informowane z urzędu o opuszczeniu zakładu karnego przez osobę, która je skrzywdziła.  Teraz dzieje się to na wniosek, często osoby (pokrzywdzone – PAP) są zaskakiwane tym, że sprawca pojawia się w okolicy — dodał Romanowski. Romanowski podkreślił, że resortowi zależy, żeby dzieci w procesie karnym czuły się bezpieczne, a system prawny stał się bardziej przyjazny dziecku. Wiceszef MS dodał, że postępowanie karne dotyczące przestępstw na tle seksualnym po wprowadzeniu zmian będzie zawsze prowadzone z wyłączeniem jawności, chyba, że osoba pokrzywdzona złoży wniosek o prowadzenie procesu z udziałem publiczności.  Te propozycje są efektem wsłuchiwania się Ministerstwa Sprawiedliwości w głos wielu środowisk, to rozwiązania postulowane od wielu lat – dodał wiceminister. Resort sprawiedliwości chce dążyć także do zmian w kodeksie karnym, które zwiększałyby zagrożenie karą dla przestępców, którzy dopuszczają się przemocy seksualnej wobec dzieci. Romanowski przypomniał, że MS zaproponowało rozwiązania, które podwyższenie kary za najcięższe przestępstwa do 30 lat, a nawet dożywotniego pozbawienia wolności. Ministerstwo chce by tego typu przestępstwa nie ulegały przedawnieniu. Ustawa uchwalona przez Sejm niestety została uznana za niekonstytucyjną ze względów proceduralnych. Nie została zakwestionowana od strony materialnej. Pracujemy nad tym, nadal stoimy na stanowisku, że kary dla najbardziej brutalnych przestępców, szczególnie tych dokonujących przestępstw seksualnych przeciwko dzieciom, powinny być wyższe — podkreślił.  Wiceszef MS powiedział, że przedstawione propozycje to „już gotowy projekt, który przeszedł wszystkie uzgodnienia wewnątrzresortowe” i został przekazany do KPRM.  Mam nadzieję, że projekt się spotka z dobrym przyjęciem i będzie szybko przyjęty przez parlament — dodał.  mly/PAP
Co dalej z restrykcjami? Prof. Gut: Nowe obostrzenia nie pomogą, skoro wiele osób nie przestrzega tych wprowadzonych^Ciekawa opinia^2021-02-24 12:41:23.435746+01:00^https://wpolityce.pl/spoleczenstwo/540533-prof-gut-nowe-obostrzenia-nie-pomoga^Wprowadzanie nowych obostrzeń związanych z koronawirusem nie pomoże, jeśli wiele osób nie przestrzega już tych wprowadzonych - powiedział PAP w środę wirusolog prof. Włodzimierz Gut. W jego ocenie do piątku wyjaśni się, czy zmierzamy do większego szczytu zachorowań niż kilka miesięcy temu. ZOBACZ TAKŻE: DLACZEGO WZRASTA LICZBA ZAKAŻEŃ? TYLKO U NAS. Trzecia fala pandemii? Prof. Gut: Patrząc na to, co się działo, jest to prawdopodobne. Krupówki się jeszcze odezwą Ministerstwo Zdrowia podało w środę informację o 12 146 nowych zakażeniach koronawirusem, to zbliżony poziom do tego z początku stycznia; zmarły 372 osoby. Szef resortu zdrowia Adam Niedzielski zapowiedział ograniczenia w ruchu na południowej granicy, niedopuszczenia przyłbic i chust jako zamiennika maseczek oraz zregionalizowanie obostrzeń. W ocenie wirusologa prof. Włodzimierza Guta należy przyjąć „wszelkie obostrzenia”. Było wiadomo, że tak się stanie (wzrośnie liczba zakażeń - PAP). Bawiliśmy się od molo po Krupówki, to teraz czego oczekujemy?  — zapytał retorycznie ekspert. Prof. Gut zauważył, że wiele osób nie przestrzega obecnych obostrzeń, dlatego „przykręcenie bez akceptacji społecznej niczego nie rozwiąże”.  Śmieję się, że podniesienie klasy masek niczego nie rozwiązuje  — podkreślił. Jak dodatkowy problem wskazał brak dostatecznej liczby szczepionek, zwłaszcza dla najbardziej narażonej na COVID-19 grupy - seniorów.  Jedna dawka w grupie starszych niewiele da  — ocenił. Zapytany o to, czy w kolejnych dniach sytuacja się polepszy stwierdził:  Nie widzę powodu, żeby poszło w lepszym (kierunku - PAP). Trzeba sobie przyjąć do wiadomości, że te 12 tys. wczoraj zakażało, tylko o tym nie wiedziało. Nie ma się z czego cieszyć  — powiedział. Według wirusologa do wartości 30 tys. zachorowań wystarczy miejsc w szpitalach.  Potem się jeszcze coś zorganizuje  — dodał.  Przestrzegł, że wyhamowanie epidemii przy tak dużych liczbach zajmie bardzo dużo czasu. Czekają nas niewesołe dni. W piątek wszystko się już wyjaśni, czy idziemy naprawdę w kierunku takiego +ładnego+ szczytu, który przebije poprzedni, czy jeszcze nie — powiedział. W środę resort zdrowia podał, że z powodu koronawirusa w szpitalach przebywa 13 477 osób, czyli o 127 osób więcej niż we wtorek. Pod respiratory podłączono 1321 pacjentów, o 26 mniej niż dzień wcześniej. mm/PAP
Minister Czarnek dementuje fake newsy: Nie ma planów likwidacji poradni psychologiczno-pedagogicznych i szkół specjalnych^Zespół wPolityce.pl^2021-02-24 12:41:09.967588+01:00^https://wpolityce.pl/spoleczenstwo/540534-czarnek-nie-ma-planow-likwidacji-szkol-specjalnych^Nie ma planów likwidacji poradni psychologiczno-pedagogicznych i szkół specjalnych - powiedział minister edukacji i nauki Przemysław Czarnek. Jak mówił, są to ważne placówki z imponującym dorobkiem i potencjałem. Dodał, że będą one wspieranie. Od długiego już czasu trwają prace w ministerstwie — wcześniej Ministerstwie Edukacji Narodowej, a teraz Ministerstwie Edukacji i Nauki - połączone z pracą innych resortów: Ministerstwa Zdrowia i Ministerstwa Rodziny (i Polityki Społecznej), zmierzające do tego, żeby edukacja była jak najbardziej efektywna dla wszystkich dzieci, zarówno tych, które cieszą się pełną sprawnością, jak i tych, które mają różne dolegliwości i orzeczenia o niepełnosprawności” - poinformował szef MEiN w środę na konferencji prasowej. Dodał, że przy okazji tej pracy pojawiło się ostatnio wiele fałszywych informacji, które chce zdementować. Fake news, który pojawia się w przestrzeni publicznej i niestety jest kolportowany przez rozmaite środowiska, polega na tym, że rzekomo trwają prace nad zlikwidowaniem poradni psychologiczno-pedagogicznych i nad zlikwidowaniem statusu nauczyciela, pracownika poradni psychologiczno-pedagogicznych. Otóż jest o otwarcie mówię: nie, to nieprawda, nie ma planów likwidacji poradni psychologiczno-pedagogicznych, nie ma planów likwidacji również statusu nauczyciela pracownika poradni psychologiczno-pedagogicznych — podkreślił Czarnek. Wskazał, że to na poradniach psychologiczno-pedagogicznych spoczywa teraz ogromny ciężar pomocy i wspierania dzieci z niepełnosprawnościami.  Ta funkcja zostanie utrzymana, bo mamy podmiot, który sobie doskonale z tym radzi. Chcemy wspierać działalność poradni psychologiczno-pedagogicznych — zapewnił minister edukacji i nauki. Drugi fake news, który pojawił się w ostatnich dniach i tygodniach w przestrzeni publicznej, to rzekoma informacja o planie likwidacji szkół specjalnych. Nie, nie ma takich planów. Polska cieszy się znakomitym systemem szkół specjalnych, jest ich ponad 2 tys. w Polsce. Zajmują się one edukacją dzieci z najcięższymi niepełnosprawnościami i dzięki znakomitemu funkcjonowaniu i rozwijaniu się ciągłemu szkół specjalnych, te dzieci rzeczywiście znajdują tam warunki do edukacji pomimo swoich, nieraz bardzo ciężkich niepełnosprawności — mówił Czarnek. Ocenił, że dorobek szkół specjalnych w Polsce jest imponujący.  I ten dorobek będzie wykorzystywany na większą jeszcze skalę, bo jesteśmy przekonani, że potencjał, jaki drzemie w szkołach specjalnych, w szkolnictwie specjalnym i potencjał, który drzemie we wszystkich tych, którzy zajmują się szkolnictwem specjalnym: nauczycielach, pedagogach, naukowcach, jest imponujący i może być wykorzystany jeszcze bardziej na rzecz kształcenia dzieci z niepełnosprawnościami — mówił.  Nie ma planów likwidacji szkół specjalnych. Są plany wzmocnienia szkół specjalnych i uwolnienia potencjału drzemiącego w szkołach specjalnych — podkreślił. Jak mówił, mimo to jest szereg mankamentów w zakresie kształcenia dzieci z niepełnosprawnościami i opieki nad nimi od samego początku ich życia.  Pracujemy nad tym, aby wszystkie te dzieci, które urodziły się z niepełnosprawnościami, mogły wieść szczęśliwe zżycie przez to, że państwo wychodzi na przeciw ich potrzebom, potrzebom ich rodzin, wspomaga je od samego początku, od momentu, gdy wracają ze szpitala zaraz po urodzeniu — poinformował szef MeiN. Zapowiedział też, że na jesieni 2021 r. rozpoczną działalność w formie pilotażu Specjalistyczne Centra Wspierania Edukacji Włączającej (SCWEW). Ich działalność będzie skupiała się na wsparciu szkół w lepszej organizacji edukacji włączającej. mly/PAP
Koniec z przyłbicami i szalikami! Od soboty nakaz noszenia maseczek. Rzecznik MZ: "Zakaz używania tego typu osłon będzie kategoryczny"^Zespół wPolityce.pl^2021-02-24 10:24:53.646879+01:00^https://wpolityce.pl/spoleczenstwo/540512-koniec-z-przylbicami-od-soboty-nakaz-noszenia-maseczek^Zakaz noszenia przyłbic czy szalików chcielibyśmy wprowadzić od najbliższej soboty - poinformował rzecznik MZ Wojciech Andrusiewicz. Dodał, że rząd nie chciał wprowadzić obowiązku noszenia wyłącznie profesjonalnych maseczek m.in. z obawy przed nagłym wzrostem ich cen. CZYTAJ RÓWNIEŻ: Nowe obostrzenia - od soboty, a może nawet wcześniej! Będzie też regionalizacja? Minister Niedzielski: „Tutaj nie ma co czekać” Zgodnie z obecnymi przepisami nos i usta można zasłaniać nie tylko maseczką, ale również częścią odzieży czy przyłbicą. Od soboty ma się to zmienić W internetowej rozmowie „Tłit” na stronie Wp.pl Andrusiewicz poinformował, że „nie ma odwrotu”, jeśli chodzi o rezygnację z zakrywania nosa i ust czymś innym niż maseczką.  Zakaz używania tego typu osłon będzie kategoryczny z jednoczesną rekomendacją tego, czego powinniśmy używać  — dodał, wskazując, że rekomendacja będzie „na miękko”, a zakaz - „na twardo”. Dopytywany o to, od kiedy będzie obowiązywać zakaz, rzecznik MZ odparł: „chcielibyśmy wprowadzić go od najbliższej soboty”.  Wszędzie tam, gdzie dotychczas obowiązywało zakrywanie nosa i ust, tam nadal będzie taki obowiązek i będzie kategoryczny nakaz zasłaniania ust maseczkami  — powiedział. Jak podkreślił, zakazane będzie noszenie kominów, szalików, bandan czy przyłbic. Oczywiście najlepiej by było, gdybyśmy wszyscy posługiwali się czymś od maseczek chirurgicznych w górę, przechodzili przez poziom FFP2 czy FFP3, ale pamiętajmy, że to jest towar, który kupujemy na rynku i nagły popyt będzie kształtował cenę i podaż. Nie chcielibyśmy teraz, żeby nagle społeczeństwo płaciło krocie za maseczkę chirurgiczną z uwagi na to, że wprowadzamy rozwiązania, które będą obowiązywały za kilka dni. Nie chcemy stawiać przed takim faktem całego społeczeństwa  — powiedział rzecznik ministerstwa. Pytany, czy w takim razie rząd chętnie wprowadziłby takie rozwiązanie, ale nie robi tego z powodów „czysto ekonomicznych”, Andrusiewicz potwierdził. Podkreślił przy tym, że gdy w życie wchodziły przepisy zezwalające na zakrycie nosa czy ust np. chustą, na rynku był deficyt maseczek.  Teraz jest ich o wiele więcej, ale tych najlepiej chroniących wciąż nie jest aż tyle, żebyśmy jednego dnia mogli się wszyscy rzucić i wykupić cały dostępny towar  — powiedział. Na pytanie, czy możliwe jest wprowadzenie obowiązku noszenia tylko maseczek lepszej jakości, gdy rynek „dostosuje się do sytuacji”, szef MZ odparł, że „możliwe jest stopniowe profesjonalizowanie osłon twarzy”. Jak dodał, decyzja taka zależy też od etapu epidemii, na jakim będziemy.  Jeżeli ta skala zachorowań nam niespodziewanie wybuchnie ponad tą miarę, którą określiliśmy, to zdecydowanie będą takie rekomendacje  — powiedział rzecznik MZ. xyz/PAP
Prezes Wód Polskich uspokaja: Wszystko jest pod kontrolą. Nasze lodołamacze są na horyzoncie, za chwilę będą w Płocku^Zespół wPolityce.pl^2021-02-24 09:54:37.191742+01:00^https://wpolityce.pl/spoleczenstwo/540504-prezes-wod-polskich-uspokaja-wszystko-jest-pod-kontrola^Po rozbiciu ostatnio zatoru na wiślanym Zbiorniku Włocławskim, lodołamacze dotrą w środę do Płocka. Część jednostek będzie starała się następnie przebić w górę rzeki, w kierunku Kępy Polskiej, gdzie sytuacja jest obecnie najtrudniejsza – powiedział prezes Wód Polskich Przemysław Daca. CZYTAJ TAKŻE: -Lodołamacze ruszyły do akcji na Wiśle! Daca: Zapadła decyzja. Są warunki, które umożliwią podjęcie wstępnej akcji lodołamania -Poważne ryzyko lokalnych powodzi i podtopień. Premier: Razem z MSWiA monitorujemy sytuację i będziemy podejmować niezbędne środki W okolicach Płocka nadal mamy zwały lodu. Tak naprawdę jest to krajobraz iście księżycowy. Natomiast rzeczywiście udało nam się pokruszyć te największe zatory  — powiedział szef Wód Polskich w środowej audycji Sygnały Dnia w Programie 1 Polskiego Radia. Daca wyjaśnił, że w trakcie dotychczasowej akcji lodołamania na Zbiorniku Włocławskim lodołamaczom udało się wybić w pokrywie lodowej rynnę o szerokości ok. 400 metrów.  Zdążamy z powodzeniem do Płocka. Dzisiaj na pewno tam będziemy. To największe zagrożenie w chwili obecnej już minęło, jeżeli chodzi o zalew włocławski  — zaznaczył Daca. Zastrzegł, iż w związku z aktualną sytuacją pogodową oraz prowadzoną w środkowym biegu Wisły akcja kruszenia lodu, na tym odcinku rzeki może jeszcze dochodzić do wahań wody na wodowskazach.  Lodu jest jeszcze bardzo dużo, my go spławiamy, on w niektórych miejscach na jakichś zakrętach, jakichś mniejszych głębokościach potrafi się jeszcze przytkać, woda będzie więc trochę skakać  — wyjaśnił prezes Wód Polskich. Dla mieszkańców Płocka informacja: proszę się nie denerwować, w tej chwili wszystko jest pod kontrolą, już państwo widzicie nasze lodołamacze na horyzoncie, za chwilę będą w Płocku  — dodał. Daca zapowiedział, że po dotarciu lodołamaczy do Płocka, akcja kruszenia lodu w środkowym biegu Wisły będzie kontynuowana.  My jeszcze akcji lodołamania nie skończyliśmy. Będziemy się starać się podejść tymi mniejszymi lodołamaczami aż do Kępy Polskiej, skruszyć ten czop lodowy, który jest od Płocka, Kępy Polskiej do Wyszogrodu. Będziemy jeszcze w tym obszarze działali  — dodał wiceprezes Wód Polskich. Przyznał, iż obecnie najtrudniejsza sytuacja obserwowana jest właśnie w rejonie Kępy Polskiej. mm/PAP
Gerard Depardieu oskarżony o gwałt i napaść seksualną. Do przestępstw miało dojść w 2018 roku^Zespół wPolityce.pl^2021-02-23 23:35:06.388023+01:00^https://wpolityce.pl/spoleczenstwo/540479-gerard-depardieu-oskarzony-o-gwalt-i-napasc-seksualna^Aktor Gerard Depardieu został w grudniu ubiegłego roku oskarżony o gwałt i napaść seksualną - poinformowała we wtorek prokuratura w Paryżu. Do przestępstw miało dojść w 2018 roku. Wstępne zarzuty przedstawiono aktorowi 16 grudnia; Depardieu nie został wówczas zatrzymany - poinformowała prokuratura. Prokuratura w Paryżu odniosła się do zarzutów po tym, jak sprawa została ujawniona we francuskich mediach. Podały one, że zarzuty dotyczą zawiadomienia, które złożyła w sierpniu 2018 roku 22-letnia wówczas aktorka i tancerka. Zeznała, że „została dwukrotnie wykorzystana seksualnie przez aktora w trakcie nieformalnej próby do przygotowywanego przedstawienia teatralnego”. Miało do tego dojść w paryskiej rezydencji Depardieu w VI dzielnicy Paryża 7 i 13 sierpnia 2018 roku. Prokuratura w Aix-en-Provence wszczęła śledztwo po otrzymaniu zawiadomienia, lecz przekazała ją prokuraturze w Paryżu. W czerwcu 2019 roku wstępne dochodzenie zostało umorzone. Według prokuratury działania śledcze prowadzone w ramach tego postępowania nie pozwoliły na sformułowanie zarzutów wynikających z oskarżeń kierowanych pod adresem Depardieu. Śledztwo wznowiono w październiku ub.r. Prawnik Depardieu, Herve Temime, mówił, że aktor „zdecydowanie zaprzecza”, jakoby doszło do gwałtu lub napaści seksualnej. Depardieu wystąpił w prawie 200 filmach i jest jednym z nielicznych francuskich aktorów, którzy zasłynęli w Hollywood. Zdobył Złoty Glob za rolę w „Zielonej karcie”, anglojęzycznej komedii romantycznej z 1990 roku, w której zagrał u boku Andie MacDowell. Za tytułową rolę w „Cyrano de Bergerac” otrzymał nominację do Oscara dla najlepszego aktora. kk/PAP
To już pewne. Milioner ofiarą wypadku helikoptera. Pracownicy żegnają Karola Kanię: "Szefie – dziękujemy za wszystko. Do zobaczenia"^Zespół wPolityce.pl^2021-02-23 16:38:13.809472+01:00^https://wpolityce.pl/spoleczenstwo/540419-to-juz-pewne-karol-kania-ofiara-wypadku-helikoptera^Przedsiębiorca, założyciel i przewodniczący rady nadzorczej firmy Karol Kania i Synowie był jedną z ofiar nocnego wypadku helikoptera w Pszczynie – potwierdziła we wtorek po południu spółka. Oprócz niego zginął też pilot, wieloletni pracownik firmy. CZYTAJ RÓWNIEŻ: Wypadek prywatnego śmigłowca w Pszczynie. Dwie osoby nie żyją. Media: Znany milioner jedną z ofiar katastrofy Przyszło nam się zmierzyć z niezwykle trudnym doświadczeniem, jakim jest nagła i nieoczekiwana śmierć bliskiej nam osoby. Człowieka, bez którego firma Karol Kania i Synowie nigdy by nie powstała. W rozmowach Szef Karol często podkreślał, że wszystko zaczęło się od symbolicznej, pierwszej pieczarki, która wyrosła w domowym zaciszu. Ten niewielki sukces wkrótce dał początek wielkiemu przedsięwzięciu, jakim obecnie jest stworzona przez niego i rozwijana przez rodzinę Kania firma  — napisali pracownicy przedsiębiorstwa w komunikacie na stronie internetowej. Szefie – dziękujemy za wszystko. Do zobaczenia  — dodali. Przed kilkoma laty niespodziewanie zmarł syn Karola Kani - Wojciech, również przedsiębiorca. Początki firmy Karola Kani z siedzibą w Piasku sięgają 1967 r., obecnie jest uznawana za największą w Polsce i jedną z największych w Europie wytwórni podłoża pod uprawę pieczarek. Ma 3 oddziały produkcyjne – w Piasku, Dębowej Kłodzie i Pawłowiczkach, zatrudnia blisko 500 pracowników, dysponuje własnym laboratorium. Prezesem zarządu jest obecnie drugi syn Karola Kani - Maciej. Prywatny helikopter rozbił się w nocy w pszczyńskich lasach. Karol Kania i pilot zginęli na miejscu. Dwoje rannych zdołało się wydostać z wraku. Kobietę przewieziono do Szpitala Wojewódzkiego w Bielsku-Białej, a mężczyznę do Górnośląskiego Centrum Medycznego w Katowicach-Ochojcu. Jak przekazały te placówki, mimo złamań i licznych potłuczeń stan tych osób jest stabilny. Prokuratura Rejonowa w Pszczynie bada nocny wypadek pod kątem sprowadzenia katastrofy w ruchu powietrznym – poinformował PAP prokurator rejonowy Leonard Synowiec. Przyczyny i okoliczności zdarzenia wyjaśnia też Państwowa Komisja Badania Wypadków Lotniczych. xyz/PAP
TYLKO U NAS. Prezes PZPPF: Krajowi producenci są gotowi do rozmów z rządem na temat możliwości produkcji szczepionek w kraju^Zespół wPolityce.pl^2021-02-23 16:35:00.503639+01:00^https://wpolityce.pl/spoleczenstwo/540407-polska-szczepionka-na-covid-19-prezes-pzppf-odpowiada^”Gdyby krajowi producenci mieli produkować szczepionki Moderny czy Pfizera, firmy te musiałby udzielić licencji oraz przekazać know-how, a także „matryce” DNA. Póki co, nie mamy sygnałów od tych firm, że byłby gotowe rozpocząć w Polsce produkcję szczepionek” - mówi portalowi wPolityce.pl Krzysztof Kopeć, prezes Polskiego Związku Pracodawców Przemysłu Farmaceutycznego rozważając możliwości rozpoczęcia w Polsce produkcji szczepionek na Covid-19. CZYTAJ RÓWNIEŻ: -NASZ WYWIAD. Możliwa jest produkcja polskiej szczepionki? Polfa-Tarchomin: To kapitałochłonny, długi projekt inwestycyjny -Już nie tylko południowoafrykański i brytyjski, ale też „podlaski”. Białostoccy naukowcy wykryli nowy wariant koronawirusa Krajowi producenci leków są gotowi do rozmów z rządem na temat możliwości produkcji szczepionek w kraju — zapewnia Krzysztof Kopeć. Podkreśla, że gotowość technologiczną Polski do ich wytwarzania można zbudować w przypadku uzyskania licencji na produkcję.  Uruchomienie takiej linii kosztowałoby od kilkudziesięciu kilkaset milionów zł, w zależności od skali tej produkcji — dodaje.  Na uruchomienie produkcji, nie wliczając oczywiście czasu niezbędnego do rejestracji szczepionki, niektóre firmy potrzebują 6 miesięcy, a niektóre 3 lata ze względu na wydłużony obecnie czas dostawy urządzeń produkcyjnych — informuje prezes PZPPF. Problemy z zapewnieniem dostępności szczepionek na COVID-19 pokazują, jak ważny jest krajowy przemysł farmaceutyczny i dlaczego należy go rozwijać. Sytuacja ta udowadnia, że w czasach kryzysu tylko lokalna produkcja gwarantuje bezpieczeństwo lekowe kraju. Krajowy potencjał produkcyjny trzeba jednak budować latami konsekwentnie realizowaną strategią bezpieczeństwa lekowego. Tymczasem w Polsce takiej nie mamy. Ona powinna uwzględniać możliwości produkcyjne różnych typów leków, czyli linie technologiczne do wytwarzania form stałych – tabletek i płynnych oraz szczepionek. Krajowi producenci leków od 5 lat bezskutecznie ubiegają się o narzędzia wsparcia — mówi Krzysztof Kopeć.  W jego ocenie krajowe firmy farmaceutyczne byłyby w stanie uczestniczyć w łańcuchu produkcji szczepionki na COVID-19, pod warunkiem dodatkowych niezbędnych do tego inwestycji i współpracy z właścicielem patentu w zakresie otrzymania oraz wdrożenia licencji.  Poza tym do uruchomienia nawet niektórych etapów produkcji potrzebny jest czas - minimum sześć do ośmiu miesięcy oraz środki na takie inwestycje — zauważa. Konieczne byłoby ogromne dofinansowanie na zakup specjalistycznego sprzętu, dodatkowo na którego dostawę od producenta czeka się od 6 do 9 miesięcy. Następnie ten sprzęt trzeba by zwalidować i zakwalifikować, co trwa kolejne 3 do 6 miesięcy, bo wiąże się z badaniami mikrobiologicznymi. Pozostaje też pytanie, co z badaniami klinicznymi - czy można pominąć ten etap, czy trzeba od nowa je prowadzić. Tu potrzebne jest jednoznaczne stanowisko polskiego Urzędu Rejestracji Leków i Europejskiej Agencji Leków — wylicza prezes PZPPF.  Jego zdaniem „najlepszym rozwiązaniem byłoby porozumienie z właścicielem patentu, który ze względu na to, że nie jest w stanie zapewnić odpowiedniej ilości szczepionek, zgodziłby się na produkcję licencyjną lub część etapów produkcji w zakładach farmaceutycznych w Polsce”. Zarówno polski rząd, jak i Unia Europejska mogłoby negocjować z producentami szczepionek, którzy nie są wstanie dostarczyć na rynek na europejski zakontraktowanych ilości, aby w poczuciu odpowiedzialności zdecydowały się na licencyjną produkcję szczepionki w fabrykach na terenie Polski — przekonuje. Jak informuje Krzysztof Kopeć obecnie krajowy przemysł farmaceutyczny reinwestuje ponad 50 proc. zysków.  Po spowodowanym wejściem w życie ustawy refundacyjnej spadku inwestycji nastąpił ich istotny wzrost w ostatnich latach, co w pewnym stopniu może wynikać z opublikowania Strategii Odpowiedzialnego Rozwoju Premiera Morawieckiego i zachęcenia producentów do inwestowania w kraju. Zgodnie z danymi GUS, nakłady inwestycyjne w produkcji farmaceutycznej rosną, w 2018 r. wyniosły 856 mln zł — wskazuje Kopeć. Zauważa przy tym, że wzrost kosztów wytwarzania przy równoległej obniżce urzędowych cen zbytu leków skutkują jednak spadkiem rentowności produkcji wyrobów farmaceutycznych w naszym kraju. Malejąca zyskowność wpływa na ograniczanie głównego źródła finansowania nakładów inwestycyjnych, które są podstawą do uzyskania przewag konkurencyjnych na rynku europejskim i wykorzystania potencjału branży farmaceutycznej. W związku z tym, że znaczna część rynku farmaceutycznego jest silnie regulowana, sytuację sektora może poprawić stabilna i sprzyjająca rozwojowi branży polityka lekowa państwa.  Krajowy potencjał produkcji farmaceutycznej trzeba budować konsekwentnie realizowaną Rządową strategią wzmacniania bezpieczeństwa lekowego, która powinna uwzględniać możliwość wytwarzania w wielu zakładach substancji czynnych, różnych typów leków i szczepionek. Aby taką Strategię przygotować, potrzebna jest kooperacja Rządu z wszystkimi producentami leków w Polsce oraz środowiskiem naukowym — konkluduje.  aw
Morawiecki: Depresja to nie powód do wstydu, ani do lekceważenia. Ta choroba może dotknąć każdego^Zaćwierkane na Twitterze^2021-02-23 15:46:25.094428+01:00^https://wpolityce.pl/spoleczenstwo/540411-morawiecki-depresja-to-nie-powod-do-wstydu^Depresja to nie powód do wstydu, ani do lekceważenia; proszę, byśmy zwłaszcza dziś zwrócili się do bliskich nam osób zmagających się z tą chorobą z jednym prostym pytaniem: jak mogę pomóc?. Tylko tyle i aż tyle - oświadczył we wtorek premier Mateusz Morawiecki. CZYTAJ RÓWNIEŻ: -Kanadyjscy naukowcy: Antykoncepcja zmienia strukturę oraz funkcjonowanie mózgu i powoduje depresję -Burza po wpisie Kidawy-Błońskiej! „Dzień bez hejtu dniem straconym”; „Proszę nie mieszać PiS-u do depresji”. KOMENTARZE Ogólnopolski Dzień Walki z Depresją, który przypada 23 lutego, obchodzony jest w Polsce od 2001 roku. Dziś Dzień Walki z Depresją, chorobą, która może dotknąć każdego. Depresja to nie powód do wstydu, ani do lekceważenia — zaznaczył szef rządu we wpisie na Twitterze. Proszę, byśmy zwłaszcza dziś zwrócili się do bliskich nam osób zmagających się z tą chorobą z jednym prostym pytaniem: „jak mogę pomóc?”. Tylko tyle i aż tyle — napisał Morawiecki.
CBOS: Wzrasta odsetek przeciwników szczepień. 55 proc. Polaków planuje się zaszczepić przeciw COVID 19, aż 1/3 nie chce^Zespół wPolityce.pl^2021-02-23 15:09:21.628555+01:00^https://wpolityce.pl/spoleczenstwo/540402-cbos-55-proc-polakow-planuje-sie-zaszczepic-13-nie-chce^55 proc. Polaków chciałby się zaszczepić przeciw COVID-19, 33 proc. nie zamierza się zaszczepić - wynika z przeprowadzonego na początku lutego sondażu CBOS. Pokazał on też, że 46 proc. negatywnie ocenia organizację szczepień. Pozytywnie ocenia ją 38 proc. CZYTAJ TAKŻE: -SONDAŻ. 48 proc. Polaków zamierza się zaszczepić przeciw koronawirusowi. Szczepić nie chce się 26 proc. badanych -Jakie są motywacje Polaków, którzy nie chcą się zaszczepić na koronawirusa? SPRAWDŹ wyniki badania pracowni Social Changes -Jesteś zaszczepiony? Będziesz zwolniony z kwarantanny. W Dzienniku Ustaw pojawiło się odpowiednie rozporządzenie CBOS zapytał respondentów o ocenę organizacji szczepień, stosunek do szczepień, a osoby starsze – o ich doświadczenia związane z rejestracją na szczepienia. Z badania wynika, że 55 proc. badanych chciałaby się zaszczepić przeciw COVID-19, w tym 34 proc. zdecydowanie tak, a 21 proc. raczej tak. Nie ma zamiaru zaszczepić się 33 proc., w tym 15 proc. raczej nie, a 18 proc. zdecydowanie nie. Nie ma zdania na ten temat 9 proc. Zaszczepiło się już 3 proc. badanych. W stosunku do stycznia odsetek chcących się zaszczepić zmniejszył się o 1 punkt procentowy (z 56 proc. do 55 proc.), a niezamierzających szczepić się zwiększył o 3 punkty proc. (z 30 proc. do 33 proc.). Odsetek niemających zdania zmniejszył się o 4 punkty proc. (z 13 proc. do 9 proc.). Odsetek zaszczepionych zwiększył się o 2 punkty proc. (z 1 proc. do 3 proc.). Jak podaje CBOS, stosunek do szczepień przeciw COVID-19 wyraźnie zależy od wieku badanych. Wśród respondentów do 44 roku życia mniej niż połowa chciałaby się zaszczepić, a wśród ankietowanych w wieku od 45 lat więcej niż co drugi. Począwszy od grupy wiekowej 45-54 lata odsetek deklarujących chęć zaszczepienia się rośnie. Zdecydowana większość najstarszych respondentów (65+) deklaruje pozytywne nastawienie do szczepień. CBOS podał też, że najbardziej przychylne nastawienie do szczepień deklarują mieszkańcy największych miast oraz badani z gospodarstw domowych o najwyższych dochodach per capita, wynoszących co najmniej 3000 zł. Stosunek do szczepień bardzo wyraźnie zależy też od obaw związanych z zakażeniem się koronawirusem. Badani bardziej obawiający się zakażenia częściej deklarują chęć zaszczepienia się. Z badania wynika też, że 72 proc. badanych w wieku od 70 lat chciałaby się zaszczepić przeciw COVID-19, a 8 proc. już się zaszczepiło. 86 proc. badanych seniorów 70+ deklarujących zamiar zaszczepienia się próbowało zarejestrować się na konkretny termin, w tym 39 proc. w momencie realizacji badania miało już wyznaczony termin, a 47 proc. – jeszcze nie. Wszystkich badanych w wieku 70+, którzy już próbowali zarejestrować się na szczepienie, oraz tych, którzy już się zaszczepili (z wyjątkiem grupy zerowej, która zapisywała się na szczepienia według innych zasad) CBOS zapytał, w jaki sposób zapisywali się oraz czy ktoś im w tym pomagał. 65 proc. seniorów zarejestrowało się na szczepienie kontaktując ze swoją przychodnią, 23 proc. próbowało zarejestrować się dzwoniąc na ogólnopolską infolinię 989, 14 proc. poprzez kontakt z inną przychodnią, punktem szczepień. 7 proc. badanych korzystało z formularza elektronicznego dostępnego na stronie internetowej pacjent.gov.pl, a 5 proc. z SMS-a wysyłanego na numer 664 908 556 . 46 proc. seniorów podczas rejestracji ktoś pomagał. Wśród osób w wieku 70-75 lat takich osób było 40 proc., a wśród osób w wieku 75+ odsetek takich osób wynosi 54 proc. Wśród badanych poniżej 70 roku życia deklarujących zamiar zaszczepienia, zamiar zaszczepienia się zgłosiło 36 proc. Częściej niż pozostali zamiar taki zgłaszali mieszkańcy największych miast, absolwenci wyższych uczelni oraz badani z gospodarstw domowych o dochodach wynoszących co najmniej 3000 zł per capita. 46 proc. respondentów negatywnie ocenia organizację szczepień, w tym 30 proc. raczej źle, a 16 proc. zdecydowanie źle. Pozytywnie organizację szczepień ocenia 38 proc. badanych, w tym raczej dobrze 32 proc., a zdecydowanie dobrze 6 proc. Sprecyzowanego zdania na ten temat nie ma 16 proc. Częściej zadowolenie z organizacji szczepień wyrażają starsi ankietowani, respondenci z mniejszych miejscowości, gorzej wykształceni, o niższych dochodach per capita w gospodarstwie domowym. Jak podaje CBOS, w istotny sposób opinie na ten temat różnicują poglądy polityczne i preferencje partyjne. Wyraźnie częściej pozytywnie na temat organizacji szczepień wypowiadają się badani identyfikujący się prawicą, a w potencjalnych elektoratach partyjnych – wyborcy Prawa i Sprawiedliwości (wraz z Solidarną Polską i Porozumieniem). Z kolei ponadprzeciętnie często niezadowolenie z organizacji szczepień wyrażają respondenci utożsamiający się z lewicą oraz popierający ugrupowania opozycyjne. CBOS wskazuje też, że występują bardzo duże różnice w postrzeganiu organizacji szczepień przez seniorów, którym udało się już zaszczepić bądź mają wyznaczony termin szczepienia, a tymi, którzy próbowali się zarejestrować, ale nie mają jeszcze określonego terminu. Ci pierwsi w zdecydowanej większości są zadowoleni z organizacji szczepień, a ci drudzy porównywalnie często wyrażają zadowolenie i niezadowolenie. Sondaż przeprowadzono od 1 do 11 lutego 2021 roku w ramach procedury mixed-mode na reprezentatywnej imiennej próbie 1179 pełnoletnich mieszkańców Polski, wylosowanej z rejestru PESEL. Każdy respondent wybierał samodzielnie jedną z metod badania: 44,3 proc. wybrało wywiad bezpośredni z udziałem ankietera (metoda CAPI), 40,1 proc. wybrało wywiad telefoniczny (CATI), 15,6 proc. wybrało samodzielne wypełnienie ankiety internetowej. We wszystkich trzech przypadkach ankieta miała taki sam zestaw pytań oraz strukturę. mm/PAP
Już nie tylko południowoafrykański i brytyjski, ale też "podlaski". Białostoccy naukowcy wykryli nowy wariant koronawirusa^Zespół wPolityce.pl^2021-02-23 14:41:06.341255+01:00^https://wpolityce.pl/spoleczenstwo/540366-polscy-naukowcy-odkryli-nowypodlaski-wariant-koronawirusa^Dr hab. Joanna Reszeć z Uniwersytet Medycznego w Białymstoku alarmowała w Polsat News, że obok wariantu brytyjskiego i południowoafrykańskiego koronawirusa naukowcom w Polsce udało się wyodrębnić kolejną odmianę, roboczo określoną jako „podlaska”. CZYTAJ RÓWNIEŻ: -W Warszawie został uruchomiony modułowy szpital dla chorych na COVID-19. Gen. Gielerak: Stwarza dodatkowe możliwości -Szczepienia przeciw COVID-19 dostępnymi preparatami są bezpieczne. Liczba niepożądanych objawów jest śladowa Spodziewaliśmy się, że te mutacje będą, bo wirus się zmienia. Potwierdziły się jednak obawy, że mamy zarówno wariant brytyjski, który już jest stwierdzony w naszym kraju, jak i wariant południowoafrykański  — powiedziała dr hab. Joanna Reszeć. Jak poinformowała jej macierzysta uczelnia, stwierdzono także odmianę, którą wstępnie określono jako „podlaską”. Te wszystkie warianty są związane z geolokalizacją tego wirusa. Przede wszystkim jednak te warianty nie różnią się aż tak bardzo drastycznie od tego, powiedzmy klasycznego, wyjściowego wariantu wirusa. Natomiast nasz podlaski, oczywiście my tak prześmiewczo troszkę nazwaliśmy go „podlaski”, z tego powodu, że nie do końca on pasował do tych wszystkich innych wariantów. Tych pięć przypadków tego wariantu podlaskiego, to jest taki wariant, który mało różni się od tych wariantów stwierdzonych w regionach Europy, więc myślę, że on się będzie zachowywał podobnie w stosunku do tych innych wariantów  — mówiła w rozmowie z „Radiem Białystok”.  Jak dodała, pracownicy uniwersytetu są w trakcie badań nad tym wirusem W ubiegłym tygodniu białostoccy naukowcy wykryli pierwszy w Polsce przypadek południowoafrykańskiego wariantu SARS-CoV-2. W ramach badań nad nowym, autorskim szybkim testem molekularnym SARS-HYB-45 dokonano analiz sekwencjonowania wirusa, które wykazały znaczny odsetek jego mutacji. Badania rozpoczęliśmy kilka tygodni temu i włączyliśmy do nich grupę 69 pacjentów, u których potwierdzono zakażenie koronawirusem. Pacjenci pochodzili z różnych regionów woj. podlaskiego. Przeprowadziliśmy analizę sekwencjonowania genomu i okazało się, że częstość występowania wariantu brytyjskiego jest dosyć duża, bo jest to 18 przypadków na 69 przeanalizowanych. Wykryliśmy jeden, pierwszy dotychczas zidentyfikowany wariant południowoafrykański  — poinformował na antenie Polsat News dr hab. Radosław Charkiewicz z Akademickiego Ośrodka Diagnostyki Patomorfologicznej i Genetyczno-Molekularnej Uniwersytetu Medycznego w Białymstoku. Dodał, iż wariant brytyjski stanowi zespół 17 mutacji.  aw/Polsat News
Ministerstwo Zdrowia: Nie będzie podejścia "miękkiego". To raczej koniec noszenia przyłbic, kominów i szalików zamiast maseczek^Zespół wPolityce.pl^2021-02-23 13:25:43.816271+01:00^https://wpolityce.pl/spoleczenstwo/540374-mz-informuje-koniec-z-noszeniem-przylbic-czy-szalikow^W zakresie przyłbic, kominów, szalików nie będzie podejścia „miękkiego”, tzn. raczej będzie dość kategoryczny zakaz używania takich rzeczy do zasłaniania ust i nosa - powiedział we wtorek rzecznik Ministerstwa Zdrowia Wojciech Andrusiewicz. CZYTAJ TAKŻE: Rząd planuje zmiany ws. zasad zasłaniania ust i nosa. Minister Niedzielski: „Przyłbice - nie; chusty - nie; natomiast maseczki - tak” Pytany podczas konferencji prasowej o możliwe wprowadzenie obostrzeń dotyczących używania konkretnego rodzaju maseczek Andrusiewicz wskazał, że „w zakresie przyłbic, kominów, szalików nie będzie podejścia +miękkiego+, tzn. to raczej będzie dość kategoryczny zakaz używania takich rzeczy, z jednoczesną rekomendacją, czego powinniśmy używać”. Nowe przepisy to jest zapewne kwestia jutrzejszego dnia, kiedy to minister zdrowia Adam Niedzielski będzie ogłaszał nowe podejście do obostrzeń w ramach rozporządzenia epidemicznego” — dodał. W poniedziałek zmiany zapowiadał również szef KPRM Michał Dworczyk, który tłumaczył, że przyłbice czy szaliki są „gorszym środkiem ochrony indywidualnej niż maseczka, w szczególności maseczka chirurgiczna czy FFP2 albo FFP3”.  Proszę zwrócić uwagę, że wirus mutuje, pojawiają się kolejne odmiany, coraz bardziej zaraźliwe – tak jak w przypadku odmiany brytyjskiej czy południowoafrykańskiej – i trzeba w związku z tym odpowiadać na bieżącą sytuację  — mówił szef KPRM. CZYTAJ WIĘCEJ: Koniec z noszeniem przyłbic? Szef KPRM: „Zgodnie z zapowiedziami MZ nastąpią zmiany”. „Będziemy musieli wszyscy nosić maseczki” mm/PAP
Ważna zapowiedź premiera! W środę szef MZ przedstawi szczegółowe informacje nt. obostrzeń. Będą nowe przepisy ws. maseczek^Zespół wPolityce.pl^2021-02-23 13:19:45.370385+01:00^https://wpolityce.pl/spoleczenstwo/540371-w-srode-szef-mz-przedstawi-zasady-dotyczace-obostrzen^W środę minister zdrowia Adam Niedzielski przedstawi szczegółowe zasady dotyczące obostrzeń, które zostały wypracowane na zespole zarządzania kryzysem związanym z Covid-19 - poinformował we wtorek premier Mateusz Morawiecki. CZYTAJ RÓWNIEŻ: -Co Polacy sądzą o obostrzeniach? Zwolennicy zachowania status quo nieznacznie przeważają nad zwolennikami ich poluzowywania -Koniec z noszeniem przyłbic? Szef KPRM: „Zgodnie z zapowiedziami MZ nastąpią zmiany”. „Będziemy musieli wszyscy nosić maseczki” -Jesteś zaszczepiony? Będziesz zwolniony z kwarantanny. W Dzienniku Ustaw pojawiło się odpowiednie rozporządzenie Premier pytany był na wtorkowej konferencji prasowej, czy zapadły już jakieś decyzje, jeśli chodzi o zaostrzanie lub luzowanie obostrzeń związanych z epidemią koronawirusa oraz kiedy można się spodziewać konferencji w tym temacie. Jutro pan minister zdrowia przedstawi szczegółowe zasady, które wypracowane zostały na zespole zarządzania całym kryzysem związanym z Covid-19 — powiedział Morawiecki. W poniedziałek w TVN24 minister zdrowia stwierdził, że wszyscy oczekujemy, że trzeba powoli wychodzić i akceptować pewne ryzyka, które są związane z luzowaniem obostrzeń.  Uważam, że takie odważne decyzje trzeba podejmować — podkreślił. W TVP Info minister zdrowia powiedział z kolei, że Zespół Zrządzania Kryzysowego analizował sytuację epidemiczną także w ujęciu regionalnym. Niedzielski stwierdził też, że w rozważaniach o obostrzeniach w Polsce będzie wzięta pod uwagę także sytuacja za granicami kraju.  W zakresie przyłbic, kominów, szalików nie będzie podejścia „miękkiego”, tzn. raczej będzie dość kategoryczny zakaz używania takich rzeczy do zasłaniania ust i nosa - powiedział we wtorek rzecznik Ministerstwa Zdrowia Wojciech Andrusiewicz. Pytany podczas konferencji prasowej o możliwe wprowadzenie obostrzeń dotyczących używania konkretnego rodzaju maseczek Andrusiewicz wskazał, że „w zakresie przyłbic, kominów, szalików nie będzie podejścia +miękkiego+, tzn. to raczej będzie dość kategoryczny zakaz używania takich rzeczy, z jednoczesną rekomendacją, czego powinniśmy używać”. Nowe przepisy to jest zapewne kwestia jutrzejszego dnia, kiedy to minister zdrowia Adam Niedzielski będzie ogłaszał nowe podejście do obostrzeń w ramach rozporządzenia epidemicznego” — dodał. CZYTAJ TAKŻE: Ministerstwo Zdrowia: Nie będzie podejścia „miękkiego”. To raczej koniec noszenia przyłbic, kominów i szalików zamiast maseczek Rekomendacje na temat obostrzeń minister zdrowia na bieżąco przekazuje premierowi i on podejmuje decyzje. Zapewne zostaną one jutro przez ministra ogłoszone - powiedział we wtorek w czasie konferencji prasowej rzecznik Ministerstwa Zdrowia Wojciech Andrusiewicz. W poniedziałek na antenie TVP Info minister zdrowia Adam Niedzielski powiedział, że myśląc o nowych obostrzeniach w Polsce będzie wzięta pod uwagę także sytuacja poza granicami kraju. W Czechach i na Słowacji mamy trudną sytuację. Nasi południowi sąsiedzi zwrócili się nawet do nas o pomoc dla swoich pacjentów, której w miarę naszych możliwości udzielimy — zapowiedział minister zdrowia. Pierwszym naturalnym krokiem będzie wprowadzenie ograniczeń w ruchu między naszymi południowymi sąsiadami a Polską. Chcemy, aby osoby, które wjeżdżają do Polski, musiały wykazać się negatywnym testem w kierunku koronawirusa. Jeżeli takiego testu nie mają, to będą musiały odbywać kwarantannę — powiedział szef MZ. Poinformował, że konkretne decyzje będą podjęte i ogłoszone publicznie we wtorek, najpóźniej w środę. aw/PAP
Szczepienia przeciw COVID-19 dostępnymi preparatami są bezpieczne. Liczba niepożądanych objawów jest śladowa^Zespół wPolityce.pl^2021-02-23 11:40:08.039991+01:00^https://wpolityce.pl/spoleczenstwo/540353-szczepienia-sa-bezpieczne-mala-liczba-efektow-ubocznych^Niepożądanych efektów ubocznych szczepień jest niewiele i są niegroźne. Ale widać wyraźne różnice między produktami poszczególnych firm - informuje we wtorek „Dziennik Gazeta Prawna”. CZYTAJ TAKŻE: -Jesteś zaszczepiony? Będziesz zwolniony z kwarantanny. W Dzienniku Ustaw pojawiło się odpowiednie rozporządzenie -Niedzielski: UE nie wykorzystuje swojej sił wobec firm farmaceutycznych. Organizacja dostaw pozostawia wiele od życzenia Z danych, które zebrał „DGP”, wynika, że najwięcej odczynów poszczepiennych zgłaszanych jest przez pacjentów po przyjęciu preparatu AstryZeneki. Dziennik informuje, że dane Ministerstwa Zdrowia pokazują, że liczba niepożądanych objawów jest śladowa.  Ponieważ to jeden z głównych wątków dyskusji wokół szczepionek, poprosiliśmy resort o udostępnienie ich z uwzględnieniem rodzajów dostępnych preparatów. Poinformowano nas, że do 17 lutego wykonano ponad 2,5 mln szczepień preparatem Pfizera, prawie 53 tys. Moderny i niemal 94,5 tys. AstryZeneki. Jeśli chodzi o niepożądane odczyny poszczepienne (czyli tzw. NOP-y), to odnotowano ich odpowiednio: 1820 w przypadku Pfizera (co stanowi 0,07 proc. całości), 13 przy Modernie (0,025 proc.) i 117 (0,12 proc.) przy AstrzeZenece  — podaje gazeta. Uzyskane przez „DGP” dane wskazują również, że w przypadku preparatu od AstryZeneki – wobec skuteczności którego było najwięcej dyskusji – udział NOP jest wyraźnie wyższy niż w przypadku pozostałych preparatów. mm/PAP
Wypadek prywatnego śmigłowca w Pszczynie. Dwie osoby nie żyją. Media: Znany milioner jedną z ofiar katastrofy^Zespół wPolityce.pl^2021-02-23 11:14:52.589962+01:00^https://wpolityce.pl/spoleczenstwo/540348-wypadek-smiglowca-w-pszczynie-znany-milioner-jedna-z-ofiar^Dwie osoby zginęły na miejscu, a dwie zostały ranne w wypadku prywatnego śmigłowca w Pszczynie (Śląskie) – podało Centrum Zarządzania Kryzysowego Wojewody Śląskiego. Prywatny śmigłowiec rozbił się we wtorek w nocy 300 m od lądowiska. Dwie osoby, zakleszczone w rozbitej maszynie, zginęły na miejscu. Dwoje rannych zdołało wydostać się z wraku o własnych siłach. Zostali przewiezieni do szpitala. Życiu kobiety i mężczyzny, rannych w nocnej katastrofie prywatnego helikoptera w Pszczynie (Śląskie) nie zagraża niebezpieczeństwo – ustaliła we wtorek PAP w szpitalach, do których przewieziono ich po wypadku. Oboje doznali złamań i potłuczeń. W nocy w pszczyńskich lasach rozbił się prywatny helikopter. Dwaj mężczyźni zginęli na miejscu. Dwoje rannych zdołało się wydostać z wraku. Kobietę przewieziono do Szpitala Wojewódzkiego w Bielsku-Białej, a mężczyznę do Górnośląskiego Centrum Medycznego w Katowicach-Ochojcu. Jak przekazały te placówki, mimo złamań i licznych potłuczeń stan tych osób jest stabilny, są przytomne, a ich życiu nie zagraża niebezpieczeństwo. Według dotychczasowych informacji, do wypadku miało dojść podczas podchodzenia helikoptera do lądowania. Maszyna spadła w trudno dostępnym, zalesionym i podmokłym terenie, co utrudniało akcję ratowniczą, podobnie jak gęsta mgła. Na miejscu wypadku pracuje policja, prokurator i przedstawiciel Państwowej Komisji Badania Wypadków Lotniczych. Po niezbędnych oględzinach strażacy z użyciem specjalistycznego sprzętu wydobyli ciała zmarłych z wraku — podaje portal tvp.info. Jedną z osób, która zginęła jest Karol Kania. To założyciel i właściciel jednego z największych w Europie przedsiębiorstw produkujących podłoża pod uprawę pieczarek. W 2016 r. w rankingu najbogatszych Polaków magazynu Forbes zajął 63. pozycję z majątkiem 490 mln zł. Miał 80 lat  — pisze „Gazeta Wyborcza”. mm/PAP/tvp.info/”GW”
W Warszawie został uruchomiony modułowy szpital dla chorych na COVID-19. Gen. Gielerak: Stwarza dodatkowe możliwości^Zespół wPolityce.pl^2021-02-23 10:22:09.372152+01:00^https://wpolityce.pl/spoleczenstwo/540335-w-warszawie-powstal-modulowy-szpital-dla-chorych-na-covid-19^Modułowy szpital dla chorych na COVID-19 został uruchomiany w Warszawie - poinformowało we wtorek ministerstwo obrony. Jesteśmy gotowi, żeby pomagać najciężej chorym - zapewnił szef resortu Mariusz Błaszczak podczas otwarcia szpitala, usytuowanego na terenie Wojskowego Instytutu Medycznego. CZYTAJ RÓWNIEŻ: -Jesteś zaszczepiony? Będziesz zwolniony z kwarantanny. W Dzienniku Ustaw pojawiło się odpowiednie rozporządzenie -NASZ WYWIAD. Możliwa jest produkcja polskiej szczepionki? Polfa-Tarchomin: To kapitałochłonny, długi projekt inwestycyjny Dziś na terenie Wojskowego Instytutu Medycznego (WIM) w Warszawie uruchomiony został szpital modułowy, w którym będą leczeni pacjenci zakażeni COVID-19. Dzięki czemu zostaną zwolnione miejsca na oddziałach specjalistycznych w WIM — podał we wtorek rano resort obrony na swoim profilu na Twitterze.
Jesteś zaszczepiony? Będziesz zwolniony z kwarantanny. W Dzienniku Ustaw pojawiło się odpowiednie rozporządzenie^Zespół wPolityce.pl^2021-02-23 07:32:49.567228+01:00^https://wpolityce.pl/spoleczenstwo/540310-jestes-zaszczepiony-bedziesz-zwolniony-z-kwarantanny^Zwolnienie z kwarantanny po przekroczeniu granicy będzie możliwe z zaświadczeniem o wykonaniu szczepienia przeciwko COVID-19, ale jedynie szczepionką dopuszczoną do obrotu w UE - to jedna ze zmian, które wprowadza opublikowane w Dzienniku Ustaw w poniedziałek rozporządzenie. W poniedziałek wieczorem w Dzienniku Ustaw zostało opublikowane znowelizowane rozporządzenie Rady Ministrów ws. ustanowienia określonych ograniczeń, nakazów i zakazów w związku z wystąpieniem stanu epidemii. Rozporządzenie zakłada, że z obowiązku odbycia kwarantanny po przekroczeniu granicy zwolnieni zostaną: uczniowie pobierający naukę w Polsce lub w państwie sąsiadującym i ich opiekunowie, którzy przekraczają granicę wraz z uczniami w celu umożliwienia tej nauki, dzieci objęte wychowaniem przedszkolnym w Polsce lub w państwie sąsiadującym i ich opiekunowie, którzy przekraczają granicę wraz z dziećmi w celu ich objęcia tym wychowaniem, a także studenci, uczestnicy studiów podyplomowych, kształcenia specjalistycznego i innych form kształcenia, doktoranci kształcących się w Polsce lub w państwie sąsiadującym oraz osoby prowadzące działalność naukową. Nowe przepisy doprecyzowują ponadto, że kwarantanny nie będą musiały odbywać osoby, którym wystawiono zaświadczenie o wykonaniu szczepienia ochronnego przeciwko COVID-19 szczepionką, która została dopuszczona do obrotu w Unii Europejskiej. Zgodnie z rozporządzeniem, do 28 lutego br. w kasynach oraz obiektach działalności związanej z eksploatacją automatów do gier hazardowych będzie mogła znajdować się nie więcej niż 1 osoba na 15 m2 powierzchni dostępnej dla klientów, przy zachowaniu odległości co najmniej 1,5 m, z wyłączeniem obsługi. Przed wejściem do kasyna będą musiały być zamieszczone informacje o limicie osób, zaś obsługa będzie musiała podejmować środki zapewniające jego przestrzeganie. Klienci kasyn i salonów z automatami nie będą mogli spożywać napojów lub posiłków. Ponadto, rozporządzenie uchyla ograniczenia w lecznictwie uzdrowiskowym. Warunkiem rozpoczęcia stacjonarnej rehabilitacji leczniczej w ośrodku rehabilitacyjnym czy turnusu leczniczo-profilaktycznego ma być negatywny wynik testu diagnostycznego w kierunku SARS-CoV-2, z materiału pobranego w terminie nie wcześniejszym niż 6 dni przed terminem rozpoczęcia turnusu rehabilitacyjnego. Testy te mają być bezpłatne. Zgodnie z rozporządzeniem, z zakazu zgromadzeń wyłączone będą konkursy na aplikację sędziowską i aplikację prokuratorską, w tym aplikacje prowadzone w formie aplikacji uzupełniających, zajęć i sprawdzianów w trakcie tych aplikacji, a także egzaminów sędziowskich i egzaminów prokuratorskich oraz konkursów na stanowiska referendarzy sądowych i asystentów sędziów. Osoby zatrudnione w ogrzewalniach i noclegowniach zostały włączone do grupy pierwszej szczepień przeciwko COVID-19 i mają być szczepieni po pacjentach zakładów opiekuńczo-leczniczych. Poszerzono także grupę uprawnionych do szczepione w ramach grupy pierwszej pracowników oświaty i placówek wychowawczych. Rozporządzenie wchodzi w życie z dniem następującym po dniu ogłoszenia, a więc we wtorek. kk/PAP
Co Polacy sądzą o obostrzeniach? Zwolennicy zachowania status quo nieznacznie przeważają nad zwolennikami ich poluzowywania^Zespół wPolityce.pl^2021-02-23 06:58:27.001450+01:00^https://wpolityce.pl/spoleczenstwo/540306-sondaz-polacy-nie-chca-zaostrzenia-obostrzen^Tylko 21 proc. Polaków akceptuje większe obostrzenia pandemiczne. Zdecydowana większość oczekuje zachowania albo status quo, albo wręcz dalszego poluzowania - wynika z badania United Surveys dla „Dziennika Gazety Prawnej” i RMF. W sondażu dla „DGP” i RMF zapytano Polaków, jakich decyzji rządu ws. polityki epidemicznej oczekują w najbliższych tygodniach. Za zaostrzeniem rygorów epidemicznych opowiedziało się 21 proc. ankietowanych. Z kolei 33,2 proc. badanych chce poluzowania obostrzeń, a 33,7 proc. - utrzymania obostrzeń na obecnym poziomie. Zdania w tej sprawie nie ma 12,1 proc. badanych. W sondażu zapytano również o to, jakie restrykcje powinny zostać wprowadzone w pierwszej kolejności, gdyby decyzje rządu szły w kierunku ich zaostrzania. W pierwszej kolejności ankietowani wskazali nakaz noszenia maseczek, rozumiany jako zakaz zakrywania twarzy przyłbicami, szalikami czy chustami. Na takie rozwiązanie wskazało 45,9 proc. respondentów. Na drugim miejscu jest ponowne zamknięcie centrów handlowych (20,3 proc.). Na dalszych miejscach znalazło się zamknięcie kin, teatrów i muzeów (15,6 proc.), stoków narciarskich i innych obiektów sportowych (13,2 proc.), zawieszenie stacjonarnego nauczania w klasach I-III (12,4 proc.) i zamknięcie hoteli (10 proc.). Jednocześnie 19 proc. badanych nie ma wyrobionego zdania w temacie obostrzeń, a 15 proc. wskazałoby inne rodzaje obostrzeń niż te wymienione na liście. Sondaż United Surveys dla „Dziennika Gazety Prawnej”, Dziennik.pl, RMF FM i rmf24.pl wykonany został 19 lutego 2021 r. na ogólnopolskiej próbie 1000 pełnoletnich mieszkańców Polski metodą telefonicznych wywiadów kwestionariuszowych wspomaganych komputerowo (CATI). kk/PAP
Premier z uznaniem o harcerzach: Zawsze Was podziwiam, za bezinteresowną służbę Bogu, Polsce i Bliźniemu w potrzebie^Znalezione w sieci^2021-02-22 23:37:31.325897+01:00^https://wpolityce.pl/spoleczenstwo/540302-premier-z-uznaniem-o-harcerzach-zawsze-was-podziwiam^Druhny i Druhowie, zawsze Was podziwiam za bezinteresowną służbę Bogu, Polsce i Bliźniemu w potrzebie. Za ciężką pracę na rzecz nas wszystkich, bez oglądanie się na nagrody. Nawet nie wiem jak Wam dziękować. Jesteście wielcy - podkreślił w Dniu Myśli Braterskiej premier Mateusz Morawiecki.      Dzień Myśli Braterskiej to święto przyjaźni, obchodzone co roku przez harcerzy i skautów na całym świecie w rocznicę urodzin twórcy skautingu Roberta Baden-Powella. Czuwajcie Druhny, Druhowie, Harcerki i Harcerze. Dzisiaj Wasz Dzień - Dzień Myśli Braterskiej. Zawsze Was podziwiam, za bezinteresowną służbę Bogu, Polsce i Bliźniemu w potrzebie. Za ciężką pracę na rzecz nas wszystkich, bez oglądanie się na nagrody. Zawsze o Was pamiętam, w tym dniu i nie tylko. Nawet nie wiem, jak Wam dziękować. Jesteście wielcy — napisał szef rządu na Facebooku. gah/PAP
Niedzielski: UE nie wykorzystuje swojej sił wobec firm farmaceutycznych. Organizacja dostaw pozostawia wiele od życzenia^Zespół wPolityce.pl^2021-02-22 20:23:23.963712+01:00^https://wpolityce.pl/spoleczenstwo/540286-niedzielski-ue-nie-wykorzystuje-swojej-sil-wobec-koncernow^Z moim zdrowiem wszystko w porządku, ale jak tylko dowiedziałem się, że p. minister Dworczyk ma pozytywny wynik testu od razu, nie czekając na nic, wróciłem do domu, by nie narażać współpracowników. Dokonałem samoizolacji. Czekam na decyzję sanepidu — powiedział w programie „Gość Wiadomości” (TVP Info) minister zdrowia Adam Niedzielski. Jest już przesądzone, że jakieś ograniczenie zostanie wprowadzone w ruchu z południowymi sąsiadami. Decyzja najpóźniej w środę — poinformował szef MZ. Te ograniczenia będą dotykały tych, którzy będą do Polski wracali. Trzeba wykonać test albo liczyć się z koniecznością kwarantanny. W rozmowie padło pytanie o powrót uczniów do szkół. Pewnie ten miesiąc niepewności, który mamy przed sobą nie będzie dawał odpowiedzi — przyznał minister. Jak będziemy widzieli słabnącą dynamik, to będziemy mogli myśleć o perspektywie końca marca lub początku kwietnia — zauważył. Adam Niedzielski zwrócił uwagę na problemy z dostawami szczepionek, które miały wpływ na cały proces walki z Covid-19. Niestety te dostawy, które miały swój dołek przez 2-3 tyg. odbiły się na naszej płynności szczepień, ale nie sprawności, bo ta liczba stawia nas w czołówce europejskiej, ale musieliśmy w tym czasie, gdy dostawy były obniżone, korzystać z zapasów, które konserwatywnie uczyniliśmy pod kątem drugiej dawki — zaznaczył minister. Powoli odbudowujemy te zapasy, więc ta płynność powinna się poprawić — dodał. Szef resortu zdrowia zwrócił uwagę na brak odpowiednich działań ze strony Komisji Europejskiej. Rzeczywiście jest tak, że UE nie wykorzystuje swojej siły, pozycji - również ze względu na to, że reprezentuje tak dużą wspólnotę - wobec firm farmaceutycznych — powiedział Niedzielski. Są państwa, które potrafiły wymóc taką porcję szczepień, że ten proces zmierza do końca — zaznaczył. Niestety organizacja tych dostaw pozostawia wiele od życzenia — dodał. Minister podkreślił, że gdyby ten proces był odpowiednio przeprowadzony, odsetek osób zaszczepionych byłby wyższy. Na koniec padła jednak optymistyczna deklaracja. Myślę, że do jesieni jesteśmy w stanie zaszczepić 60 -70 proc. dorosłej populacji — powiedział Adam Niedzielski. gah/PAP
Przejmujący wpis żony Lityńskiego: "Janka szuka straż, helikoptery. Straciłam wczoraj swoje życie, Serce. Wszystko"^Zespół wPolityce.pl^2021-02-22 19:25:31.009969+01:00^https://wpolityce.pl/spoleczenstwo/540277-zona-litynskiego-zabiera-glos-stracilam-wczoraj-swoje-serce^Elżbieta Bogucka, żona Jana Lityńskiego, zamieściła na swoim Facebooku przejmujący wpis, odnoszący się do śmierci jej męża. CZYTAJ TAKŻE: — Policjanci wciąż prowadzą poszukiwania Jana Lityńskiego. Działacz opozycji wszedł do rzeki, do tej pory nie odnaleziono ciała — Nie żyje Jan Lityński - były działacz opozycji w czasach PRL, poseł i doradca prezydenta Bronisława Komorowskiego. Miał 75 lat Drodzy, Janek nie wypłynął z przerębli ratując psa. W przerębli znaleźliśmy się razem bo pobiegłam go ratować. My żyjemy. Janka szuka straż, helikoptery. Straciłam wczoraj swoje życie, Serce. Wszystko. Był w znakomitej formie, acz nie na tyle by się stamtąd wydostać — napisała na Facebooku Elżbieta Bogucka, żona Jana Lityńskiego.      Poszukiwania ciała Jana Lityńskiego zostały na dzisiaj zakończone i zostaną wznowione we wtorek - powiedział PAP rzecznik prasowy komendanta mazowieckiego PSP mł. bryg. Karol Kierzkowski. Strażacy w poszukiwaniach Lityńskiego wspierają policję. Policjanci z Pułtuska (Mazowieckie) prowadzą poszukiwania ciała b. działacza opozycji w PRL Jana Lityńskiego. Mężczyzna spacerując wałem przeciwpowodziowym wszedł do rzeki chcąc uratować psa, pod którym załamał się lód. O śmierci Lityńskiego poinformował w niedzielę wieczorem dziennikarz, działacz opozycyjny w okresie PRL Eugeniusz Smolar. Rzecznik mazowieckiej PSP mł. bryg. Karol Kierzkowski w rozmowie z PAP zaznaczył, że akcję poszukiwawczą utrudnia duża pokrywa lodowa. Dodał, że poszukiwania z tego powodu koncentrują się głownie w pobliżu brzegów rzeki. Wskazał też, że w niedzielę akcję prowadzono ok. dwóch kilometrów od mostu w Pułtusku, ale każdego dnia będą się one przesuwały dalej z nurtem rzeki. Nurt mógł zepchnąć ciało nawet kilka kilometrów w stronę Warszawy. Mogło się ono schować pod lodem w meandrach rzeki, pod korzeniami — zaznaczył Kierzkowski. Wyraził przekonanie, że strażakom pomogą wiosenne temperatury, które spowodują topnienie lodu na Narwi, ale - jak zwrócił uwagę - nawet przy znacznym ociepleniu lód będzie zalegał na Narwi co najmniej kilka dni. Jak przekazała PAP pułtuska policja, wznowienie akcji poszukiwawczej planowane jest we wtorek rano. Policjanci podobnie jak w poniedziałek będą patrolować brzegi Narwi. Jan Lityński urodził się w 1946 r. Był organizatorem i uczestnikiem studenckich wystąpień w marcu 1968 r., za co został skazany na 2,5 roku więzienia. Pracował jako robotnik, następnie programista komputerowy. W 1976 r. współzałożyciel „Biuletynu Informacyjnego”, pierwszego pisma ukazującego się poza cenzurą. Wielokrotnie aresztowany. W 1977 r. współredaktor „Robotnika”, niezależnego pisma na rzecz zakładania wolnych związków zawodowych. Członek KSS „KOR”, współpracownik Biura Interwencyjnego KSS „KOR” i „Krytyki” (członek redakcji). W 1980 r. doradca władz NSZZ „Solidarność”. Autor uchwalonego przez I Zjazd „Solidarności” Posłania do Ludzi Pracy Europy Wschodniej. W 1981 r. w stanie wojennym internowany, a następnie aresztowany. Po ucieczce z przepustki z więzienia od 1984 r. w solidarnościowym podziemiu, członek Regionalnego Komitetu Wykonawczego NSZZ „S”, Region Mazowsze. W 1989 r. uczestnik obrad Okrągłego Stołu. Wybrany do Sejmu RP w 1989 z woj. wałbrzyskiego. W latach 1989-2001 poseł na Sejm, m.in. przewodniczący Komisji Polityki Społecznej i Komisji Służb Specjalnych. Od 1990 r. w ROAD, następnie w UD i UW (wiceprzewodniczący). W latach 2008-2010 doradca PLL LOT do spraw społecznych, mediator sporów. Odznaczony został Krzyżem Komandorskim Orderu Odrodzenia Polski i Krzyżem Komandorskim z Gwiazdą.  tkwl/PAP/Facebook
NASZ WYWIAD. Ulotka FOD? Loranty: Mamy do czynienia z podżeganiem do anarchizacji. To musi trafić do prokuratury^Zespół wPolityce.pl^2021-02-22 18:56:38.816978+01:00^https://wpolityce.pl/spoleczenstwo/540262-wywiad-ulotka-fod-loranty-to-musi-trafic-do-prokuratury^„Ta ulotka przede wszystkim – zarówno w formie, jak i treści – jest kierowana tylko i wyłącznie do środowiska autorów. To nie jest ulotka, która ma jakiekolwiek znaczenie dla funkcjonariuszy nawet prywatnie ją czytających” - ocenił w rozmowie z portalem wPolityce.pl Dariusz Loranty, nadkomisarz w stanie spoczynku, ekspert Środkowoeuropejskiego Instytutu Badań i Analiz Strategicznych. Odniósł się do ulotek wydanych przez Fundację Otwarty Dialog, w której nawołuje się policjantów do nieposłuszeństwa i niereagowania w sytuacji łamania prawa. CZYTAJ RÓWNIEŻ: -NASZ NEWS. Kramek i Kozlovska wzywają policję do buntu i straszą konsekwencjami: „Czy wasi koledzy gazujący posłanki będą mieli dokąd uciekać?” -UJAWNIAMY. 16 kroków, które mają sparaliżować Polskę i odsunąć PiS. Inżynierowie zbiorowej histerii mają chytry plan: „Wyłączmy rząd!” wPolityce.pl: Przy pomocy szokujących ulotek Fundacja Otwarty Dialog wzywa policjantów do nieposłuszeństwa, straszy ich konsekwencjami i chce, by nie reagowali oni na ewidentne przykłady łamania prawa. Jak Pan ocenia te wezwania? Dariusz Loranty: Ta ulotka przede wszystkim – zarówno w formie, jak i treści – jest kierowana tylko i wyłącznie do środowiska autorów. To nie jest ulotka, która ma jakiekolwiek znaczenie dla funkcjonariuszy nawet prywatnie ją czytających. Policja bowiem, ktokolwiek jest przy władzy, realizuje w ramach swoich ustawowych kompetencji ustawy, z ustaw wynikają rozporządzenia Prezesa Rady Ministrów, właściwego ministra i komendanta głównego, który nakazuje policjantom realizowanie tych swoich ustawowych zadań z ustawy o policji w jakiś określony sposób i policja te swoje zadania w przestrzeni publicznej realizuje. Bez względu, jaka jest władza polityczna w rządzie. Dla mnie ta ulotka to jest taka wesoła odezwa. Proszę państwa, czy policjanci są Trybunałem Konstytucyjnym do spraw rozstrzygania nawet nie litery, ale ducha prawa? Nie. Policjanci są organem wykonawczym realizującym to, co przepisy ustaw i rozporządzeń nakazują. Oni nie będą rozstrzygać w trakcie wykonywania prawnych czynności służbowych czy ten przepis jest zagmatwany w ujęciu konstytucyjnym, w aspekcie praw wolności, odwoływania się do jakichś przepisów niewykonawczych czy zaleceń UE. To jest zwykły dowcip. Policjanci na nią absolutnie nie zwracają uwagi. Jeżeli kierownictwo Policji, to widocznie nie mają nic innego do roboty, żeby na to zwracać uwagę. Ale z punktu widzenia przeciętnego obywatela jest to przykład próby anarchizacji państwa polskiego. W tej sytuacji jako obywatel oczekiwałabym, żeby jednak konsekwencje prawne wobec tych osób, które wyprodukowały taką ulotkę, zostały wyciągnięte. Jak mnie pamięć nie myli ta ulotka jest związana z ludźmi z organizacji, której lider kiedyś nawoływał do zrobienia w Polsce „Majdanu”. Dokładnie tak. Nie uważam, żeby to było szczególnie niebezpieczne. Dla mnie jako dla byłego policjanta i człowieka znającego środowisko policyjne jest to raczej wesoły dowcip niż coś, co jest poważne, ale ma pani rację. Obywatel to czytający, który nigdy dotąd nie miał kontaktu z policją być może się zastanawia: „Jak to?”. Ale podkreślam proszę państwa, ja sobie też założę organizację pod nazwą „Niebieski księżyc” i też będę pisał wytyczne. Mniej więcej w tej kategorii należy to traktować. Natomiast, czy ich ścigać? Jeżeli oni formalnie naruszyli prawo – ducha prawa na pewno naruszyli, bo jest to anarchizacja, wezwanie do anarchizacji, to niewątpliwie. Natomiast czy to odniosło skutek prawny? Dla mnie mało prawdopodobne. Tak, ale jeżeli mamy na przykład osobę nawołującą do morderstwa, to raczej nikt nie będzie patrzył na skutki. Jest to delikt prawny. Podobnie i tutaj… Ma pani rację. To jest podżeganie, absolutnie. To mieści się w kategorii podżegania, czyli policjanci mają zaniechać swoje prawne obowiązki służbowe, ale to oceni prokurator. To musi trafić do prokuratury. To tak, jakbym ja wzywał sądy powszechne: „Proszę nie orzekać, nie orzekajcie”. To też byłyby moje, być może nieudolne, ale próby wpływania na organy publiczne. Co do tego nie mam wątpliwości. Natomiast jako sam skutek, nie podejrzewam, żeby to się wiązało, natomiast jest to forma podżegania, dosyć dobrze udokumentowana, bo jest w formie ulotki. Dziękuję za rozmowę. Rozmawiała Anna Wiejak
Niejednoznaczne stanowisko "zwykłych księży” ws. aborcji. Zabrakło jasnego opowiedzenia się po stronie obrony życia^Notujemy ...^2021-02-22 18:30:52.701607+01:00^https://wpolityce.pl/spoleczenstwo/540259-niejednoznaczne-stanowisko-zwyklych-ksiezy-ws-aborcji^Na stronie internetowej ruchu Zwykłych Księży i Zwykłych Sióstr, opublikowano stanowisko sygnatariuszy „Apelu zwykłych księży” w sprawie aborcji. Nie jest ono ukierunkowane jednoznacznie na obronę życia nienarodzonych dzieci. CZYTAJ TAKŻE: — Stracili miarę? Po „Liście zwykłych księży” jest film „Tylko powiedz każdemu”. O. Gużyński: słucham Jezusa, nie Tadeusza — „Zwykły ksiądz” odpowiada na list „zwykłych księży”: „Oburzam się słuchając księży raz po raz publicznie krytykujących Kościół” Pierwsza część stanowiska zakłada ochronę życia nienarodzonych dzieci i zawiera potwierdzenie, że poczęte dzieci to odrębne istoty i nie wolno ich zabijać - w tym miejscy przywołany jest fragment jednej z encyklik papieża św. Jana Pawła II. Poczęte dzieci to odrębne ludzkie istoty, a nie organy ciała kobiety. Wprawdzie trwają dyskusje na temat tego, kiedy płód staje się człowiekiem, ale nie można rozstrzygnięcia w tej sprawie uzależniać od decyzji kobiety, ani od jakiejkolwiek opcji politycznej. Istnieje co najmniej poważne prawdopodobieństwo, że ludzki płód jest osobą, a – jak pisze św. Jan Paweł II – „nawet samo prawdopodobieństwo istnienia osoby ludzkiej wystarczyłoby dla usprawiedliwienia najbardziej kategorycznego zakazu wszelkich interwencji zmierzających do zabicia embrionu ludzkiego” (Evangelium vitae, p. 60) — podkreślono w stanowisku. Dalej już jednak stanowisko „zwykłych księży” nie jest tak jednoznaczne - pojawia się znana narracja zwolenników aborcji o tym, czy można „zmuszać kobietę do heroizmu”. Z drugiej strony sprawa dlatego jest tak bolesna, że dotyczy matki, ojca i ich dziecka obciążonego ciężką chorobą, która wedle najlepszej wiedzy lekarskiej przyniesie im ciężki los, pełen ogromnego, po ludzku nieznośnego, niekiedy długotrwałego cierpienia. Czy można w tej sytuacji nakazać kobiecie urodzić dziecko, skazane na bezmierny ból, a matkę, bo niestety często kobiety zostają w tej sytuacji same, obarczyć obowiązkiem opieki nad tym dzieckiem, co ją może do głębi unieszczęśliwić? Czy prawo może wymagać od kobiety takiego heroizmu? Czy troska o poczęte dziecko, nawet ciężko chore, nie przesłania tu troski o jego matkę, której odbiera się elementarne prawo do własnego planowania godnego życia?  — napisano. Dotychczasowa pomoc, choć może większa, niż w latach ubiegłych, jest zdecydowanie niewystarczająca. Potrzeba nie jednorazowej zapomogi, ale stałego, wystarczająco hojnego wsparcia finansowego, medycznego i psychologicznego, świadczonego także tym kobietom (a kiedy trzeba całym rodzinom), które po śmierci swego chorego dziecka muszą znaleźć pracę i jakieś miejsce w społeczeństwie. Wsparcia tego potrzeba także tym chorym, którzy swą matkę lub rodziców przeżyli – i nie ma się kto nimi zająć, a nadal pilnej opieki potrzebują. Jest to nade wszystko obowiązek państwa, ale i Kościoła, dla którego sprawa ochrony życia dzieci poczętych jest w centrum uwagi — zaznaczono. Dopiero wtedy możemy zachęcać – ale nie zmuszać prawem – kobiety do urodzenia chorych dzieci. Nie chcemy śpieszyć się z potępianiem czynów tych kobiet, które – przeżywając ogromny dramat związany ze świadomością, iż noszą w swym łonie dziecko głęboko upośledzone i skazane na ciężki los po urodzeniu – decydują się na przewidzianą prawem aborcję  — napisano. Stanowisko podpisali m.in. ks. Adam Boniecki, ks. Alfred Wierzbicki oraz o. Paweł Gużyński OP. Jak widać, w stanowisku sygnatariuszy „Apelu zwykłych księży” w sprawie aborcji zabrakło jednoznacznego postawienia na obronę nienarodzonych dzieci. Jest zaznaczone, że poczęte dzieci to istoty, którym należy się ochrona, jednak księża w swoim stanowisku zamieścili pewne „ale”. tkwl/zwykli.pl
Niepokojące! Michał Dworczyk jest zakażony koronawirusem. "W najbliższym czasie będę pracował w trybie zdalnym"^Zaćwierkane na Twitterze^2021-02-22 17:21:56.777906+01:00^https://wpolityce.pl/spoleczenstwo/540261-niepokojace-michal-dworczyk-jest-zakazony-koronawirusem^Szef KPRM Michał Dworczyk poinformował na Twitterze, że jest zakażony koronawirusem. CZYTAJ TAKŻE: — RAPORT. Polska walczy z II falą koronawirusa. 3890 nowych zakażeń Covid-19, najwięcej na Mazowszu. Zmarło 17 osób — Wysokie poparcie Polaków dla prac nad polską szczepionką przeciw COVID-19. „To także sprawa bezpieczeństwa farmaceutycznego” W związku z pozytywnym wynikiem testu na obecność COVID-19 w najbliższym czasie będę pracował w trybie zdalnym. Przestrzegajmy zasad sanitarnych i szczepmy się! #SzczepimySię — napisał na Twitterze Michał Dworczyk, szef Kancelarii Premiera, pełnomocnik rządu ds. narodowego programu szczepień.
Polska szczepionka na Covid? Prof. Flisiak: Temu nasz przemysł farmaceutyczny niestety na tą chwilę nie jest w stanie podołać^Zespół wPolityce.pl^2021-02-22 16:15:22.853434+01:00^https://wpolityce.pl/spoleczenstwo/540234-polska-szczepionka-na-covid-prof-flisiak-nie-ma-warunkow^” Naukowo jesteśmy w stanie wyprodukować, przygotować taką szczepionkę, natomiast chodzi o jej masową produkcję i tutaj zaczynają się problemy. Na skalę laboratoryjną można stworzyć warunki do wytworzenia szczepionki, ale do masowej jej produkcji… to jest już wyższa szkoła jazdy. I temu polski przemysł farmaceutyczny niestety na tą chwilę nie jest w stanie podołać” - powiedział na antenie RMF FM prof. Robert Flisiak, członek Rady Medycznej przy premierze i lekarz chorób zakaźnych.  CZYTAJ RÓWNIEŻ: -Niedzielski: Wszyscy oczekujemy, że trzeba powoli wychodzić i akceptować pewne ryzyka, które są związane z luzowaniem -Koniec z noszeniem przyłbic? Szef KPRM: „Zgodnie z zapowiedziami MZ nastąpią zmiany”. „Będziemy musieli wszyscy nosić maseczki” Pytany – w związku z niedoborem szczepionek na koronawirusa na rynku - dlaczego Polska nie miałaby kupić rosyjskiej szczepionki na Covid-19 prof. Robert Flisiak odpowiedział nie bez ironii: Na pewno po pierwsze Rosjanie mają gigantyczne doświadczenie jeżeli chodzi o broń biologiczną i sposoby zapobiegania jej działaniom. Co do tego nie mamy wątpliwości. Wątpię, żeby ta szczepionka była lepsza od szczepionek mRNA, bo to jest zupełnie inna technologia, natomiast jeżeli chodzi o publikację, mają doskonałe wyniki opublikowane. Czasem się zastanawiałem tylko, czy nie zbyt doskonałe. Zauważył, że w tej kwestii powinna się najpierw wypowiedzieć Europejska Agencja Medyczna. Na uwagę, że Węgrzy nie czekali, tylko kupili Sputnik V stwierdził: Przepraszam bardzo, ale to nie jest wzorzec do naśladowania. Mamy parę krajów, które zrobiły różne głupie rzeczy i nie musimy iść w ich ślady. Pytany, dlaczego Polska nie może produkować szczepionki na Covid-19, prof. Flisiak przyznał: To nie jest kwestia nauki, tylko technologii. Naukowo jesteśmy w stanie wyprodukować, przygotować taką szczepionkę, natomiast chodzi o jej masową produkcję i tutaj zaczynają się problemy. Na skalę laboratoryjną można stworzyć warunki do wytworzenia szczepionki, ale do masowej jej produkcji… to jest już wyższa szkoła jazdy. I temu polski przemysł farmaceutyczny niestety na tą chwilę nie jest w stanie podołać. Być może było tak, że wiele lat temu ten przemysł był na ówczesne czasy sprawny wystarczająco. W międzyczasie niestety nie poczyniono inwestycji w tym kierunku. Zakłady, które były zakładami produkcyjnymi, farmaceutycznymi, zostały wykupione lub po prostu padły i służą innym celom – produkcji leków, zwykle leków generycznych — dodał. Prof. Flisiak powiedział, że jego zdaniem moglibyśmy zrezygnować z osłony twarzy na ulicy, jeżeli będzie zachowany dwumetrowy dystansu. Dopytywany o kwestię rezygnacji z noszenia przyłbic powiedział: Padło faktycznie pytanie ze strony pana ministra wynikające z tego, co robią inne rządy w innych krajach europejskich i nie tylko, czy jest celowe utrzymywanie takiego szerokiego pozwolenia na różnego rodzaju, różnej maści osłony, zasłanianie ust i nosa. Przypomnijmy, że te zalecenia powstały w momencie, kiedy niewiele wiedzieliśmy jeszcze o wirusie, o jego transmisji. Przypomnijmy o tym, że przysłony pierwotnie służyły personelowi medycznemu, który dodatkowo miał maski chirurgiczne lub maski wyższego poziomu zabezpieczenia, natomiast nagle one stały się jedynym zabezpieczeniem. Przyłbice powinny pełnić funkcję ochrony śluzówek oczu.  Powiedziałem: owszem, powinniśmy ograniczyć rodzaj przysłon do tych, które mają uzasadnienie pod względem epidemiologicznym, medycznym, natomiast musimy znieść obowiązek noszenia masek i wszelakich przysłon w miejscach, gdzie ryzyka transmisji nie ma. Czyli przykładowo w lesie, parku, czy nawet na ulicy, gdy nie ma dużej liczby ludzi — podkreślał prof. Flisiak dodając, iż rolą Rady Medycznej jest racjonalizowanie obostrzeń i rozluźnień.  Dopytywany, czy jeżeli będziemy zachowywać dystans, to moglibyśmy zrezygnować z noszenia maseczek w przestrzeni otwartej, czyli na ulicach, doradca premiera powiedział: Tak. Ja wierzę w to, że w tym momencie zadziała coś, w co może trudno uwierzyć, ale rozsądek. Dla mnie nie ulega wątpliwości, że przyczyną listopadowego wzrostu było niefrasobliwe, dosyć luźne puszczenie dzieci do szkoły — ocenił lekarz odnosząc się w ten sposób do kwestii, czy starsze dzieci mogłyby powrócić do szkoły.  Restauracje można byłoby otworzyć, bo łatwo je kontrolować, co do siłowni - nie wiem — stwierdził. W jego ocenie nie ma potrzeby zamykania granic. Zamykanie granic nie ma sensu, bo przecież widzimy, co się dzieje naokoło. To, że u nas jest trochę mniej w tej chwili niż w Czechach czy na Słowacji, to nie znaczy, że za tydzień, dwa, nie będzie odwrotnie, więc takie huśtawki z zamykaniem granic, to jest przesada. Europa jest otwarta i w obecnej sytuacji nie mamy warunków do tego, żeby uszczelnić granice. Nie oszukujmy się — ocenił prof. Flisiak. aw/RMF FM
Co potrzebujemy do szerszego otwarcia gospodarki? Premier: "Kolejne dawki szczepionek i dyscyplina, odpowiedzialność oraz solidarność Polaków"^Zespół wPolityce.pl^2021-02-22 11:57:09.268692+01:00^https://wpolityce.pl/spoleczenstwo/540192-premier-o-najlepszej-drodze-do-otwarcia-gospodarki^Mam nadzieję, że odporność zbiorowa, którą stopniowo nabywamy dzięki szczepieniom, doprowadzi do przygaszenia pandemii na tyle, że będziemy mogli otworzyć gospodarkę jak najszerzej; szczepienia i nasza odpowiedzialność to najlepsza droga do jak najszybszego otwarcia gospodarki - oświadczył premier Mateusz Morawiecki. CZYTAJ TAKŻE: -Prawie 400 tys. szczepionek Pfizera przyleciało do Polski. Prezes ARM: Większość preparatów trafi do 6 tys. punktów we wtorek i w środę -Koniec z noszeniem przyłbic? Szef KPRM: „Zgodnie z zapowiedziami MZ nastąpią zmiany”. „Będziemy musieli wszyscy nosić maseczki” Szef rządu w poniedziałkowym wpisie na Facebooku wyraził nadzieję że „odporność zbiorowa, którą stopniowo nabywamy, dzięki szczepieniom, doprowadzi do przygaszenia pandemii na tyle, że będziemy mogli otworzyć gospodarkę jak najszerzej”.  Nasza logistyka jest stale rozbudowywana i usprawniana  — zapewnił. Teraz jedyne, czego potrzebujemy, to kolejne dawki szczepionek i dyscyplina, odpowiedzialność oraz solidarność Polaków  — podkreślił Morawiecki. W Polsce wykonano dotąd 2 715 159 szczepień przeciwko COVID-19, a 929 965 osoby otrzymały obie dawki - poinformowano w poniedziałek w rządowym raporcie dotyczącym szczepień. mm/PAP
Prawie 400 tys. szczepionek Pfizera przyleciało do Polski. Prezes ARM: Większość preparatów trafi do 6 tys. punktów we wtorek i w środę^Zespół wPolityce.pl^2021-02-22 11:00:24.788146+01:00^https://wpolityce.pl/spoleczenstwo/540176-prawie-400-tys-szczepionek-pfizera-przylecialo-do-polski^W poniedziałek rano do Polski dotarło drogą lotniczą ok. 390 tys. dawek szczepionki firmy Pfizer – poinformował PAP prezes Agencji Rezerw Materiałowych (ARM) Michał Kuczmierowski. Pod koniec tygodnia spodziewana jest dostawa 150 tys. dawek preparatu Moderny. Kuczmierowski podkreślił, że Moderna zapowiadała wcześniej, że dostarczy 300 tys. dawek, ale zredukowała tę liczbę o połowę. Prezes ARM przypomniał, że w ubiegłym tygodniu do Polski trafiło 250 tys. dawek szczepionki AstryZeneki, a kolejna dostawa planowana jest w przyszłym tygodniu. Nie jest jeszcze znana dokładna liczba preparatów. Poinformował, że pierwsze dostawy szczepionki Pfizera z dzisiejszego transportu zostaną wysłane jeszcze dzisiaj z magazynu centralnego. Większość trafi jednak do 6 tys. punktów we wtorek i w środę. Szef ARM poinformował jednocześnie, że Z 6 tys. punktów szczepień, ponad 5,3 tys. z nich złożyło zamówienia poprawnie, zgodnie z limitami. Zwrócił jednocześnie uwagę, że około 750 punktów szczepień przekroczyło limit zamówienia, więc będą musiały wyznaczyć pacjentom inne terminy iniekcji. Komunikujemy, jakie są limity, bo one wynikają z liczby szczepionek, które trafią do Polski. Prosimy wszystkich, żeby ich się trzymali  -zaapelował. Dzisiaj do punktów szczepień wyjeżdża 420-430 tys. szczepionek, punkty wnioskowały o prawie 500 tys.  — poinformował. Na rynku unijnym dopuszczone są trzy szczepionki. Dwa preparaty opierają się na technologii mRNA – firm Pfizer i BioNTech (o nazwie Comirnaty) i firmy Moderna. Mają one zbliżoną skuteczność sięgającą 95 proc. Comirnaty musi być przechowywana i transportowana w temperaturze minus 70 stopni Celsjusza, substancja Moderny – minus 25-15 stopni. Po wyjęciu z zamrażarki można je przechowywać przez miesiąc (Moderna) lub pięć dni (Comirnaty) w temperaturze plus 2-8 stopni. Trzeci preparat produkuje AstraZeneca. Jest to szczepionka wektorowa. Dopuszczono ją na rynek UE pod koniec stycznia. Nieotwarta fiolka może być przechowywana przez 6 miesięcy w temperaturze 2-8 stopni Celsjusza. mm/PAP
Koniec z noszeniem przyłbic? Szef KPRM: "Zgodnie z zapowiedziami MZ nastąpią zmiany". "Będziemy musieli wszyscy nosić maseczki"^Zespół wPolityce.pl^2021-02-22 10:28:44.654442+01:00^https://wpolityce.pl/spoleczenstwo/540172-koniec-z-noszeniem-przylbic-szef-kprm-odpowiada^Nastąpią zmiany w sprawie noszenia przyłbic i zakrywania twarzy szalikiem czy arafatką – zapowiedział w poniedziałek szef KPRM. Przyznał, że przyłbice są gorszym środkiem ochronnym niż maseczka. CZYTAJ TAKŻE: -Rząd planuje zmiany ws. zasad zasłaniania ust i nosa. Minister Niedzielski: „Przyłbice - nie; chusty - nie; natomiast maseczki - tak” -Koronarestrykcje: Część krajów UE wprowadziła obowiązek noszenia maseczek FFP2. W niektórych regionach lokalne lockdowny Dworczyka zapytano w poniedziałek w Radiu Zet, czy będzie wprowadzony w Polsce obowiązek noszenia maseczek chirurgicznych. Według mojej wiedzy to będzie funkcjonowało na zasadzie pewnego zalecenia, a nie obowiązującego prawa  — powiedział.  Jeśli chodzi o typ maseczki, to nie będzie tutaj obowiązku noszenia określonego typu maseczki, będą raczej zalecenia  — dodał. Jeżeli chodzi o przyłbice czy zakrywanie twarzy szalikiem lub arafatką, to zgodnie z zapowiedziami ministra zdrowia nastąpią zmiany — odpowiedział zapytany, czy będzie kategoryczny zakaz noszenia przyłbic. Będziemy musieli wszyscy nosić maseczki  — podkreślił. Odniósł się również do pytania internauty, dlaczego tyle czasu rząd potrzebował, aby ocenić, że zakrywanie ust i nosa szalikiem nic nie daje. To raczej nie jest kwestia tego, że nic nie dają, tylko, że są gorszym środkiem ochrony indywidualnej niż maseczka, w szczególności maseczka chirurgiczna czy FFP2 albo FFP3. Proszę zwrócić uwagę, że wirus mutuje, pojawiają się kolejne odmiany, coraz bardziej zaraźliwe – tak jak w przypadku odmiany brytyjskiej czy południowoafrykańskiej – i trzeba w związku z tym odpowiadać na bieżącą sytuację  — podkreślał Dworczyk. mm/PAP
Negatywny wynik testu niezbędny do przekroczenia granicy? Wiceszef MZ: Taki wymóg jest rozważany. Decyzja może zapaść w tym tygodniu^Zespół wPolityce.pl^2021-02-22 09:22:39.037788+01:00^https://wpolityce.pl/spoleczenstwo/540162-negatywny-wynik-testu-niezbedny-do-przekroczenia-granicy^Rozważamy wprowadzenie systemu, według którego przekroczenie naszej granicy - szczególnie południowej - możliwe byłoby w przypadku posiadania ujemnego wyniku testu na koronawirusa - powiedział w poniedziałek wiceminister zdrowia Waldemar Kraska. CZYTAJ TAKŻE: — Niedzielski: Wszyscy oczekujemy, że trzeba powoli wychodzić i akceptować pewne ryzyka, które są związane z luzowaniem — Znów restrykcje? Piecha: Wygląda na to, że być może nie obejdzie się - niestety - bez powrotu do tych obostrzeń, które miały miejsce — Pozytywne dane z badań! „Der Spiegel”: Szczepionka firm Pfizer & BioNTech ogranicza przekazywanie koronawirusa Kraska mówił w Polskim Radiu 24, że wiele krajów wprowadziło system, według którego przekroczenie granicy możliwe jest w przypadku posiadania ujemnego wyniku testu na koronawirusa. My też rozważamy taki wariant, takie rozwiązanie, szczególnie na granicy południowej. Myślę, że w tym tygodniu będzie podjęta też w tym kierunku decyzja — powiedział wiceszef resortu zdrowia. Kraska zaapelował o przestrzeganie zaleceń związanych z koronawirusem - o noszenie maseczek, zachowanie dystansu. Szczególnie teraz, kiedy te nowe mutacje są bardziej zaraźliwe od tego wirusa klasycznego. Mutacja brytyjska - naukowcy mówią, że jest od 30 do 35 proc. bardziej zaraźliwa, a mutacja południowoafrykańska nawet 50 proc., czyli dość łatwo niestety możemy się zarazić koronawirusem, a wiemy, jakie tego mogą być skutki — zaznaczył. Kraska dodał, że widoczna jest też zwiększona liczba osób trafiających w ostatnim czasie do szpitali w związku z zakażeniem koronawirusem. wkt/PAP
Niedzielski: Wszyscy oczekujemy, że trzeba powoli wychodzić i akceptować pewne ryzyka, które są związane z luzowaniem^Zespół wPolityce.pl^2021-02-22 08:45:44.222519+01:00^https://wpolityce.pl/spoleczenstwo/540156-minister-niedzielski-oczekujemy-ze-trzeba-powoli-wychodzic^Wszyscy oczekujemy, że trzeba powoli wychodzić i akceptować pewne ryzyka, które są związane z luzowaniem; uważam, że takie odważne decyzje trzeba podejmować - przyznał minister zdrowia Adam Niedzielski. Wskazał jednocześnie na Warmię i Mazury, gdzie poziom zakażeń jest wysoki i decyzje mogą być tam inne. Pytany poniedziałek w TVN24, czy „wyobraża sobie utrzymanie dzisiejszych zasad lockdownu, dzisiejszych obostrzeń i dzisiejszych rozluźnień”, czy jest „przekonany i zdeterminowany do tego, żeby zacząć jednak znowu robić kroki w tył, a nie naprzód” Niedzielski odparł, że to jest „bardzo trudne pytanie”. Wszyscy mamy oczekiwanie, że trzeba po prostu powoli wychodzić i akceptować pewne ryzyka, które są związane z luzowaniem — przyznał. Zwrócił uwagę, że „z jednej strony mamy też system opieki zdrowotnej dobrze, czy lepiej przygotowany”.  Mówię tu też pod kątem zaszczepienia, a szczepienia w ogóle w kraju idą nam dosyć sprawnie, i w tym sensie to też jest coś, co łagodzi potencjalne skutki pandemii — powiedział. Wskazał ponadto na „już pewnego rodzaju umiejętność zarządzania infrastrukturą medyczną, tak, żeby przesuwać łóżka, tak żeby te zasoby były dostosowywane do potrzeb wynikających właśnie z bieżącego tempa pandemii”. Minister podkreślił, że rząd już w zasadzie podejmował „te decyzje odważne, bo robiliśmy to, jako jedyni w Europie”.  Proszę zobaczyć dookoła, że wszyscy przedłużali lockdowny, a my otworzyliśmy hotele, otworzyliśmy galerie, otworzyliśmy też stoki (narciarskie). To spowodowało też duży wzrost mobilności — zauważył. Pytany, czy uważa teraz, że „te decyzje były zbyt odważne, a zatem nie ma wyjścia i trzeba się niektórych z tych decyzji wycofać”, odparł:  Tutaj absolutnie uważam, że takie odważne decyzje trzeba podejmować. Niedzielski przytoczył przy tym stosowaną w Europie strategię „dance and hammer” (dokładnie: „The hammer and the dance”), czyli „taniec i młotek”, która polega - jak wyjaśnił - „właśnie na takiej walce z pandemią, że jak tylko można, to chyba luzować, a potem oczywiście trzeba - w przypadku jakichś przyspieszeń - podejmować odpowiednie kroki. Czyli to jest cały czas takie balansowanie”. Dopytywany, czy chciałby utrzymywać „tę fazę tańca raczej, niż fazę młotka”, odpowiedział:  To znaczy, myślę, że tutaj region warmińsko-mazurski rzeczywiście wygląda źle na poziomie statystyki. Jeżeli byśmy coś chcieli robić, to ze względu na to, że chcemy raczej tę fazę tańca utrzymywać, to ten młotek raczej zastosujemy tylko miejscowo. Dopytywany, „czy ten młotek to będzie zamknięcie szkół w województwie warmińsko-mazurskim”, odparł:  Nie chciałbym tego przesądzać, bo dzisiaj od godziny 10 mamy posiedzenie Rządowego Zespołu Zarządzania Kryzysowego i tam będziemy o tym rozmawiali. Minister zdrowia przyznał, że zdaje też sobie sprawę z tego, że „szkoły i zamknięcie szkół, czyli powrót do nauczania zdalnego, to też ogromny koszt dla psychiki dzieciaków”.  Dzieciaki też potrzebują grupy rówieśniczej do normalnego rozwoju, a szczególnie w grupach właśnie tych najmłodszych ma to największe znaczenie. Więc to nie jest decyzja zero-jedynkowa i prosta — powiedział Adam Niedzielski.  gah/PAP
Znów restrykcje? Piecha: Wygląda na to, że być może nie obejdzie się - niestety - bez powrotu do tych obostrzeń, które miały miejsce^Zespół wPolityce.pl^2021-02-22 08:00:15.535646+01:00^https://wpolityce.pl/spoleczenstwo/540152-piecha-byc-moze-nie-obejdzie-sie-bez-powrotu-do-obostrzen^Epidemia w jakimś sensie jest pod kontrolą, ale ta kontrola polega na tym, że obserwujemy ile mamy łózek dla chorych, ile respiratorów. Tu jest mniej więcej 50:50, tzn. połowa łózek i respiratorów jest do dyspozycji — powiedział w „Sygnałach dnia” (Program I Polskiego Radia) Bolesław Piecha, poseł PiS, były wiceminister zdrowia. Wygląda na to, że być może nie obejdzie się - niestety - bez powrotu do tych obostrzeń, które miały miejsce. Pewnie będą one zmodyfikowane, ale możemy się spodziewać ich powrotu — dodał. Maseczki chirurgiczne (atestowane - przyp. red.), nawet te podstawowe, są skuteczne. My naszyliśmy sobie maseczek z nieatestowanych materiałów, ale to miało znaczenie — zauważył polityk. Dzisiaj wiemy, że najlepszą ochroną są maseczki z atestowanych materiałów, ale te szyte w domu i przyłbice też spełniły swoje zadania — dodał. Były wiceminister zdrowia podkreślił jednocześnie, że szczepionki Pfizer, Moderna i AstraZeneca, które trafiły do dystrybucji zostały dokładnie przebadane. Wszystkie trzy szczepionki zostały zatwierdzone po wnikliwych badaniach medycznych przez najlepsze agencje na świecie. Wszystkie one dostały casus szczepionek dobrych — zaznaczył. Różnice polegają trochę na składzie i trochę na tym, jakie były próby, na których szczepionkę klinicznie badano. Jestem przekonany, że wszystkie są skuteczne i bezpieczne — wyjaśnił Piecha. To, czy któraś jest bardziej skuteczna, czy mniej, to pewnie będą ułamki procenta, bez znaczenia dla uzyskania odporności populacyjnej — dodał. Odnosząc się do wątpliwości i obaw ws. jednego z preparatów, poseł PiS podkreślił: Nie ma informacji, które budzą mój niepokój w kontekście szczepionki AstraZeneka. Naukowcy mówią, że zakaźność zaszczepionych spada o 2/3. To duży postęp. Ja się jej nie boję, gdybym mógł - też bym się nią zaszczepił. gah/Polskie Radio
Lewica ws. mieszkań jak zwykle błądzi, ale w jednym ma rację. "Potrzeba rozwiązań, które skokowo poszerzą możliwości aglomeracji"^Jacek Karnowski^2021-02-21 22:02:01.952155+01:00^https://wpolityce.pl/spoleczenstwo/540140-lewica-ws-mieszkan-jak-zwykle-bladzi-ale-w-jednym-ma-racje^Lewica w Polsce coraz śmielej głosi hasło „mieszkanie prawem człowieka”. Ogólnie trudno się z tym postulatem nie zgodzić; każdy powinien mieć dach nad głową. Problem w tym, że lewica rozumie ten postulat skrajnie radykalnie, w istocie rewolucyjnie. Chce każdemu zapewnić nie tyle warunki gwarantujące np. miejsce do spania, czy też wejście na tzw. drabinę własnościową, ale mieszkanie, które będzie spełnieniem życiowych aspiracji, i to bez postawienia jakichkolwiek wymagań, choćby kredytowych. To musi się skończyć katastrofą - czyli zniszczeniem mechanizmów ekonomicznych w tej branży i załamaniem się podaży. Fizyki nie da się oszukać.  Nie znaczy to, że państwo nie powinno w sferze mieszkaniowej nic robić. Program Mieszkanie + - który na razie nie spełnił pokładanych w nim nadziei w kwestii skali- miał na celu punktową interwencję. Chodziło o zbicie cen poprzez presję na deweloperów, pomoc osobom z mniejszymi dochodami, rozładowanie głodu mieszkaniowego, pokazanie, że państwo potrafi być skuteczne nawet w obszarach tak szczególnych. Słychać, że program ma być poprawiany, ulepszany.  Ale dziś polskich problemów mieszkaniowych nie rozwiąże się bez ingerencji państwa w jedną, szczególnie trudną sferę. Mam na myśli planowanie przestrzenne i komunikacyjne, niemal całkowicie leżące odłogiem. W Polsce, zwłaszcza wokół wielkich miast, buduje się byle gdzie i byle jak. Kolejne inwestycje zwiększają problemy z dojazdami, przeciążają wszelką - także szkolną - infrastrukturę, niszczą charakter poszczególnych podmiejskich miejscowości poprzez budowanie wielkich osiedli wśród domków jednorodzinnych. Samorządy na żadnym poziomie nie radzą sobie z wyzwaniami, zwłaszcza, że najwięcej mają do powiedzenia mają tu powiaty, czyli ten szczebel samorządności, który jest w najmniejszym stopniu kontrolowany przez opinię publiczną. W rezultacie horror goni horror, ludzie mieszkają albo na pustyni, albo w miejscach, skąd nie sposób dojechać do pracy, szkoły ani samochodem, ani komunikacją publiczną.  Nie ruszymy do przodu, jeśli w sferze planowania przestrzennego nie zaczniemy działać w sposób sensowny, przemyślany. Jeśli nie pojawi się więcej planowania. Jeśli inwestycje mieszkaniowe nie będą poprzedzone przemyśleniem i rozbudową infrastruktury. Wreszcie, jeśli nie będziemy w stanie kreować rozwiązań, które skokowo poszerzą możliwości mieszkaniowe całych aglomeracji, np. poprzez rozbudowę komunikacji kolejowej z miejscowościami satelickimi, choćby w stylu przedwojennej Elektrycznej Kolei Dojazdowej, obecnie WKD. Jedna taka linia skokowo zwiększa możliwości budowy domów i mieszkań, do tego w otoczeniu wysoko jakościowym.  Jedno jest pewne: kwestia mieszkaniowa będzie zyskiwała na politycznym znaczeniu, przynajmniej przez jakiś czas. Później, w związku z kryzysem demograficznym, może być różnie. Oczywiście, zapewne napłyną imigranci, ale to już inna spraw.  CZYTAJ: Zandberg i Mentzen poznają rzeczywistość. Politycy wymądrzali się nt. sytuacji w Polsce. Dostali odpowiedź od internautów
Politycy i dziennikarze żegnają Jana Lityńskiego. ""Jeden z tych wielkich"; "Wspaniały, ciepły człowiek"; "Nigdy nie kalkulował"^Pożegnanie ...^2021-02-21 22:00:15.581938+01:00^https://wpolityce.pl/spoleczenstwo/540141-politycy-i-dziennikarze-zegnaja-jana-litynskiego-komentarze^Wspaniały, ciepły człowiek, a dla mnie mentor z czasów młodości - napisał po śmierci Jan Lityńskiego prezydent Warszawy Rafał Trzaskowski. Z kolei były premier Donald Tusk w swoim wspomnieniu podkreślił, że Lityński nigdy nie kalkulował i zawsze pomagał. Byłego działacza opozycji w czasach PRL żegnają politycy i dziennikarze. CZYTAJ WIĘCEJ: Nie żyje Jan Lityński - były działacz opozycji w czasach PRL, poseł i doradca prezydenta Bronisława Komorowskiego. Miał 75 lat Zmarł Jan Lityński – działacz opozycji demokratycznej w PRL, więzień polityczny. Uczestnik protestów w marcu 1968 roku, członek KSS „KOR”, działacz „Solidarności”. Po 1989 roku poseł, minister i doradca Prezydenta RP. Cześć Jego pamięci!
Wysokie poparcie Polaków dla prac nad polską szczepionką przeciw COVID-19. "To także sprawa bezpieczeństwa farmaceutycznego"^Nasz Sondaż^2021-02-21 19:55:48.378449+01:00^https://wpolityce.pl/spoleczenstwo/540126-bardzo-duze-poparcie-polakow-dla-prac-nad-polska-szczepionka^Ponad połowa Polaków opowiada się za tym, by Polska podjęła próbę opracowania i wyprodukowania własnej szczepionki przeciwko COVID-19. Tak wynika z badania pracowni Social Changes na zlecenie portalu wPolityce.pl.  W naszym badaniu zadaliśmy respondentom następujące pytanie:  Czy według Pani/Pana Polska powinna zainwestować w opracowanie własnej szczepionki przeciwko COVID-19? Na tak zadane pytanie twierdzącą odpowiedziało aż 58 proc. badanych.  Przeciw było 23 proc. respondentów.  19 proc. nie ma zdania.  Najbardziej zainteresowani polską szczepionką są wyborcy Zjednoczonej Prawicy, a najmniej - Szymona Hołowni. Wyborcy Koalicji Obywatelskiej sytuują się pośrodku.       Pracami zespołu zajmującego się polską szczepionką przeciw COVID-19 kieruje prof. dr hab. Tomasz Ciach, biotechnolog z Wydziału Inżynierii Chemicznej Politechniki Warszawskiej. Jak podkreśla, kwestia dysponowania tego typu patentami to także sprawa bezpieczeństwa farmaceutycznego.  CZYTAJ: NASZ WYWIAD. Polska szczepionka za rok? Prof. Ciach, biotechnolog: Jest też coś takiego jak bezpieczeństwo farmaceutyczne Kolejnym argumentem przemawiającym za własną technologią produkcji szczepionek, jest według prof. Ciacha to, że nie wiadomo, na jak długo będą dawały odporność obecne szczepionki przeciw COVID-19. Może się okazać, że szczepienia - podobnie jak choćby w przypadku grypy - trzeba będzie co jaki czas ponawiać. A stały dostęp do własnej szczepionki będzie wtedy ogromnym zabezpieczeniem i oszczędnością. CZYTAJ TAKŻE: Kolejny sygnał o rosnącej sile Hołowni. Wygrywa ważne starcie z Platformą. „Pytanie, czy wysokie notowania nie przyszły zbyt wcześnie”. NASZ SONDAŻ Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1095 osób w dniach od 12 do 15 lutego 2021 roku. Prej
Dr Sutkowski alarmuje: Musimy się liczyć ze zwiększoną falą zakażeń Covid-19. Jesteśmy w przedbiegu trzeciej fali^Zespół wPolityce.pl^2021-02-21 19:32:37.419291+01:00^https://wpolityce.pl/spoleczenstwo/540131-lekarz-musimy-sie-liczyc-ze-zwiekszona-fala-zakazen-covid19^Musimy się liczyć ze zwiększoną falą zakażeń Covid-19 - powiedział w niedzielę PAP prezes Warszawskich Lekarzy Rodzinnych Michał Sutkowski. Dodał, że ma nadzieję, że trzecia fala będzie niższa niż jesienią. CZYTAJ RÓWNIEŻ: RAPORT. Polska walczy z II falą koronawirusa. 7038 nowych zakażeń Covid-19, zmarły 94 osoby. Dzienna liczba szczepień - 33 tys. CZYTAJ TAKŻE: Nie ma wątpliwości! Do Polski dotarła trzecia fala Covid-19. Szef MZ: „To nie jest jakieś zjawisko, które nas czeka w przyszłości” Jak podało w niedzielę Ministerstwo Zdrowia, badania laboratoryjne potwierdziły 7038 nowych zakażeń koronawirusem, najwięcej na Mazowszu, gdzie odnotowano ich 1339. Zmarły 94 osoby. Ostatniej doby wykonano 37,4 tys. testów na obecność SARS-CoV-2, w tym 9736 testów antygenowych. W ocenie Sutkowskiego to duża liczba zakażeń jak na weekendowe dane i średnia liczba wykonanych testów. Jego zdaniem weekendowa liczba zgonów jest nieadekwatna do obecnej sytuacji.  Po liczbie osób hospitalizowanych, po zwiększonej liczbie osób pod respiratorami oraz zwiększonej liczbie wykonanych testów wnioskuję, że pandemia przyrasta — dodał. Według prezesa Warszawskich Lekarzy Rodzinnych dalszy rozwój pandemii zależy „w największym stopniu od nas samych, od naszej dyscypliny, solidarności, odpowiedzialności”. Musimy się liczyć ze zwiększoną falą zakażeń. Jesteśmy w przedbiegu trzeciej fali, miejmy tylko nadzieję, że będzie ona niższa niż jesienią — powiedział. kpc/PAP
Łapiąc w ryj. "W telewizji powiedzieli i na grupie w social mediach napisali. Nie da się wątpić w tę objawioną prawdę"^Wiktor Świetlik^2021-02-21 19:14:54.557123+01:00^https://wpolityce.pl/spoleczenstwo/540035-lapiac-w-ryj-nie-da-sie-watpic-w-te-objawiona-prawde^W którymś momencie, dość wczesnym, mojego niezbyt sportowego życia zetknąłem się z boksem. Kilka lat to trwało, efekt jest taki, że jestem królem „pierwszego kroku bokserskiego”, a także pamiętam rozmaite przysłowia pana trenera. Wśród nich takie, że „Podczas walki myśleć trzeba swoją głową, bo inaczej się w ryj wyłapie”. Święta prawda. Zawsze mi te słowa chodzą po głowie. Wracają w różnych momentach życia, kiedy próbując myśleć, i tak w ryj łapię albo patrzę, jak inni łapią. Przy czym w polityce i mediach – w przeciwieństwie do boksu, nawet czasem się nie wie, kiedy się łapie, a łapie się zbiorowo. Spójrzmy dookoła. W zeszłym tygodniu od napisania tych słów ogłoszono, że zostaną otwarte korty i baseny. Świetnie – ucieszyłem się. Równocześnie mając kontakt z wieloma znajomymi, klasycznymi zjadaczami… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Niewiarygodni obrońcy wolności nauki. "Panowie Profesorowie, wszystkie Wasze argumenty są dla mnie funta kłaków warte"^Andrzej Zybertowicz^2021-02-21 16:41:01.801508+01:00^https://wpolityce.pl/spoleczenstwo/540044-niewiarygodni-obroncy-wolnosci-nauki^Kiedy odwaga tanieje? Przecież nie w warunkach dyktatury, ale gdy przestrzeń wolności się poszerza. Kogo dziś stać na luksus obiektywizmu? Plemienność, towarzyskość, lojalność środowiskowa i ideologiczna towarzyszą całej ludzkiej historii. Ale przecież dopracowała się ludzkość procedur umożliwiających tzw. intersubiektywne sprawdzanie twierdzeń, czyli ustalanie obiektywnych faktów. Zajmuje się tym nauka. Albo się nie zajmuje… Jest rok 2009. Ukazuje się drukiem napisana pod opieką prof. Andrzeja Nowaka z UJ praca magisterska Pawła Zyzaka. Tytuł książki: „Lech Wałęsa: Idea i historia”. To kolejny głos w sporze o agenturalność i historyczną rolę Wałęsy po wydanej w roku 2008 przez IPN książce Sławomira Cenckiewicza i Piotra Gontarczyka „SB a Lech Wałęsa. Przyczynek do biografii”.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
40. rocznica podpisania porozumień Rzeszowsko-Ustrzyckich. Prezydent: "Solidarny opór doprowadził do upadku reżimu"^Zespół wPolityce.pl^2021-02-21 16:08:37.735670+01:00^https://wpolityce.pl/spoleczenstwo/540097-40-rocznica-podpisania-porozumien-rzeszowsko-ustrzyckich^40. rocznica podpisania porozumień Rzeszowsko-Ustrzyckich „przypomina o jednym z najważniejszych wydarzeń w całej pokojowej rewolucji +Solidarności+” – napisał w liście do uczestników obchodów Prezydent RP Andrzej Duda. Premier Mateusz Morawiecki w swoim liście podkreślił, że chyli „czoła przed bohaterami, którzy przed 40 laty walczyli o naszą wolność i niezbywalne prawa żywiciela naszego narodu”. 19 lutego 1981 r. w Rzeszowie podpisano porozumienie między strajkującymi rolnikami a władzami PRL; dzień później podobne podpisano w Ustrzykach Dolnych. List prezydenta Polski odczytano w niedzielę podczas uroczystości rocznicowych w Rzeszowie. Do uczestników uroczystości list skierował także premier Mateusz Morawiecki. Prezydent przypomniał, że „rolnicy, którzy zaraz po wojnie skutecznie przeciwstawili się kolektywizacji”, a przez kolejne dekady byli ostoja tradycji narodowej 40 lat temu „znów wystąpili w obronie praw i swobód obywatelskich”. Stanowcze i konsekwentne stwierdzenie żądań poparte strajkami okupacyjnymi w Ustrzykach Dolnych i Rzeszowie oraz manifestacjami poparcia w wielu innych miejscowościach zmusiło reżim do ustępstw — podkreślił Andrzej Duda. Zwrócił uwagę, że podpisując porozumienia „w istocie władza przyznała, że Polacy kategorycznie odrzucają nakazany z Moskwy”. Ostatecznie solidarny opór doprowadził do upadku reżimu. A działacze NSZZ Rolników Indywidualnych „Solidarność” i szerzej mieszkańcy wsi polskiej mieli w tym ogromny i bezceny udział. Za to wszystko chcę dzisiaj pokłonić się z szacunkiem przed polskimi rolnikami — napisał prezydent Duda. Jak zaznaczył, jest „przekonany, że nasza narodowa tożsamość i kultura, gospodarka i bezpieczeństwo zawsze będą mieć mocne oparcie w społeczności wiejskiej”. Pełnej miłości ojczyzny i wiernej wartościom, które jednoczą nasza wspólnotę — dodał. Z kolei premier Mateusz Morawiecki w swoim liście podkreślił, że chyli „czoła przed bohaterami, którzy przed 40 laty walczyli o naszą wolność i niezbywalne prawa żywiciela naszego narodu”. Jako spadkobiercy tego dziedzictwa jesteśmy zobowiązani by strzec bogactwa polskiej wsi, by bronić polskiej ziemi i skutecznie dbać o interesy polskich rolników w Unii Europejskiej — stwierdził Morawiecki. Obchody 40. rocznicy podpisania porozumień rozpoczęła msza św. w rzeszowskiej katedrze. Nabożeństwu przewodniczył biskup rzeszowski Jan Wątroba, a homilię wygłosił metropolita przemyski abp Adam Szal. Potem wiązanki kwiatów złożono pod tablicą poświęcą strajkom rzeszowsko - ustrzyckim na budynku dawnego Domu Kolejarza, gdzie odbywał się strajk okupacyjny. Wzięli w nich udział m.in. przewodnicząca NSZZ RI „S” Teresa Hałas, wojewoda podkarpacki Ewa Leniart, marszałek woj. podkarpackiego Władysław Ortyl oraz prezes Instytutu Pamięci Narodowej Jarosław Szarek. W ocenie historyków, porozumienia rzeszowsko-ustrzyckie były czwartym i ostatnim - po Gdańsku, Szczecinie i Jastrzębiu Zdroju - porozumieniem społecznym zawartym w latach 1980-81. W konsekwencji strajków rolnicy wywalczyli m.in. gwarancje nienaruszalności chłopskiej własności wraz z prawem do dziedziczenia, zrównanie w prawach rolników indywidualnych z rolnictwem państwowym i spółdzielczym, zniesienie ograniczeń w obrocie gruntami rolnymi. Władze PRL zgodziły się również na postulaty światopoglądowe, które dotyczyły swobody w budownictwie sakralnym oraz dostępu do praktyk religijnych na koloniach dla dzieci, w więzieniach i wojsku. Strajkujący uzyskali także zapewnienie zwiększania nakładu prasy katolickiej. W porozumieniach mówiono też o rozbudowie sieci szkół i przedszkoli oraz zmniejszeniu sprzedaży alkoholu na wsi. Strajki rozpoczęła 29 grudnia 1980 r. okupacja budynku Urzędu Miasta i Gminy w Ustrzykach Dolnych w Bieszczadach. Kilka dni później rolnicy wraz przedstawicielami regionu rzeszowskiego NSZZ Solidarność zajęli także Dom Kolejarza, byłą siedzibę Wojewódzkiej Rady Związków Zawodowych w Rzeszowie. 12 stycznia 1981 r. protestujących w Ustrzykach Dolnych milicja usunęła siłą. Natomiast 15 stycznia komendant wojewódzki Milicji Obywatelskiej w Rzeszowie zatwierdził plan rozbicia strajku okupacyjnego w tym mieście; nosił on kryptonim „Kret”. Przewidywał użycie plutonu specjalnego, którego zadaniem było obezwładnienie straży strajkowej i wejście do budynku. Uczestnicy strajku mieli zostać przewiezieni do więzienia w Załężu. Zakładano, że do opanowania budynku potrzeba będzie 420 milicjantów. Ostatecznie operacja nie została wykonana. Porozumienia rzeszowsko-ustrzyckie nie dawały jeszcze rolnikom indywidualnym prawa do tworzenia związku zawodowego, a to było główne żądanie strajkujących. Jednak formuła porozumienia, gdzie komitet strajkowy działający w imieniu Ogólnopolskiego Komitetu Założycielskiego Związku Zawodowego Rolników Indywidualnych był stroną dla komisji rządowej, oznaczała zapowiedź uznania związku rolników. „Solidarność” RI zalegalizowano w maju 1981 roku. Protest rolników wspierała Solidarność oraz duchowieństwo diecezji przemyskiej z ówczesnym jej ordynariuszem abp. Ignacym Tokarczukiem. W strajkach okupacyjnych w Rzeszowie i Ustrzykach Dolnych posługę duszpasterską pełniło 38 duchownych diecezji przemyskiej; wśród nich był ówczesny biskup pomocniczy diecezji przemyskiej Tadeusz Błaszkiewicz. Sygnatariuszami porozumienia byli liderzy strajku, m.in. Jan Kułaj i Józef Ślisz, stronie rządowej przewodniczył wiceminister rolnictwa Andrzej Kacała. Dokument podpisali również reprezentanci NSZZ „S” Lech Wałęsa, Bogdan Lis i przewodniczący regionu rzeszowskiego Antoni Kopaczewski. Wśród doradców strajkujących znaleźli się: prof. Andrzej Stelmachowski i prof. Walerian Pańko. Rolnikom doradzał także ówczesny wiceprzewodniczący „S” Andrzej Gwiazda. Oryginalny egzemplarz Porozumień Rzeszowsko-Ustrzyckich, który należał do rzeszowskiej „S”, w 2006 r. związkowcy przekazali jasnogórskiej fundacji Pro Patria Bastion św. Rocha. Ostatecznie NSZZ „Solidarność” Rolników Indywidualnych zarejestrowano 12 maja 1981 r., m.in. dzięki zabiegom ówczesnego prymasa Polski kardynała Stefana Wyszyńskiego. wkt/PAP
Unijny projekt edukacji włączającej. Co to oznacza w praktyce i jak należy rozumieć równość szans?^Barbara Nowak^2021-02-21 13:36:31.966140+01:00^https://wpolityce.pl/spoleczenstwo/540078-unijny-projekt-edukacji-wlaczajacej-co-oznacza-w-praktyce^Edukacja włączająca jest projektem unijnym, który według oficjalnych założeń ma spowodować, że wszystkie dzieci będą miały równe szanse w dostępie do edukacji. Brzmi dobrze, prawda? Cóż to oznacza w praktyce i jak należy rozumieć równość szans? Dziś w Polsce ścierają się dwa spojrzenia na to zagadnienie. Jedno – polskie, już funkcjonujące i drugie narzucane projektem unijnym. W prawodawstwie polskim, w Ustawie o systemie oświaty z dn. 7 września 1991 roku znalazł się zapis o kształceniu integracyjnym, jako gwarancji uczestnictwa dzieci z niepełnosprawnościami we wszystkich typach szkół. Mamy więc w Polsce szkoły integracyjne i szkoły masowe, gdzie także funkcjonują dzieci ze specjalnymi potrzebami. Mamy też szkoły specjalne z fachową kadrą przygotowaną do pracy z dziećmi ze wszystkimi specjalnymi potrzebami.  To tam są specjaliści najwyższej klasy, tam też są odpowiednie pracownie i pomoce szkolne, które potrzebują dzieci o różnym stopniu niepełnosprawności. Nauczyciele ci spotykają się codziennie ze swoimi podopiecznymi, a co najważniejsze wiedzą jak ich uczyć, jak im pomóc, a także wspierają fachowo rodziców w opiece nad dziećmi. Pośrednim etapem między szkołami specjalnymi i masowych są szkoły integracyjne. Tam w mniejszych grupach uczniowskich funkcjonują razem dzieci zdrowe i te z różnymi niepełnosprawnościami, które mają do pomocy nauczyciela wspomagającego. On pomaga im w opanowaniu materiału lekcyjnego. Dziś w Polsce rodzice mają prawo każde dziecko zapisać do szkoły masowej. Nikt nie wymaga od nich orzeczenia, ani opinii Poradni Psychologiczno-Pedagogicznej, że dziecko da sobie radę w zwykłej szkole. To tylko ich wybór. Oczywistą sprawą jest, że wszystkie dzieci z problemami narządu ruchu powinny tu się znaleźć i nie podlega to dyskusji. O tyle jednak problematyczne staje się przyjęcie do zwykłej klasy ucznia, który nie potrafi skupić swojej uwagi na lekcji, swoim zachowaniem absorbuje kolegów i nauczyciela. Nauczyciele wiedzą, że w takiej sytuacji poszkodowani są wszyscy uczniowie.  Ten, który nie potrafi się skupić, nie korzysta z lekcji, a pozostali nie mają szansy rozwoju na poziomie swoich możliwości. Najlepiej wykształcony nauczyciel nie jest w stanie sprostać wyzwaniu uczenia na dwóch różnych poziomach podczas lekcji. Ktoś musi ucierpieć. Nie do pominięcia jest też fakt, że nauczyciel szkoły masowej, to przede wszystkim nauczyciel przedmiotu. Jego zadaniem jest jak najlepiej nauczyć historii, polskiego, matematyki. Wymaganie od niego skupienia się głównie na dziecku ze szczególnymi potrzebami jest bezsensowne. I nierealne. W jego przypadku jest ważny poziom merytoryczny w nauczanej dziedzinie. Tymczasem w projektach Unii Europejskiej jest powszechne szkolenie nauczycieli, tak aby każdy z nich był przygotowany w szkole masowej do pracy z dziećmi o szczególnych potrzebach.  Nauczyciele szkół masowych nawet gdy podejmują szkolenia specjalistyczne, to rzadko są dobrze przygotowani do pracy z uczniami, których dostają pod opiekę, ponieważ wachlarz niepełnosprawności, schorzeń jest ogromny. Pedagodzy w szkołach masowych nie gromadzą doświadczeń, nie konfrontują swojej wiedzy w codziennej pracy, a ich szkoły nie dysponują specjalistycznym sprzętem. Obrazowo podsumowując, to ideałem wg zamysłów unijnych jest stworzenie z każdej szkoły masowej, szkoły specjalnej. Utopijny pomysł harmonijnej egzystencji różnorodnego społeczeństwa, gdzie wszyscy razem będą funkcjonować w atmosferze wzajemnego zrozumienia.  O tym, że jest to nierealne i szkodliwe przekonują się kolejne kraje, gdy podsumowują efekty edukacji włączającej. W Danii dzieci o różnych niepełnosprawnościach po nauce w szkole masowej muszą korzystać z terapii psychologiczno - psychiatrycznej, bo czują się gorsze, bo wiedzą na pewno, że nie są w stanie osiągnąć tego co przychodzi z łatwością ich zdrowym kolegom. W masowej szkole nigdy, bądź rzadko osiągają sukces. Są tego świadomi. Sama akceptacja społeczna, nawet życzliwość środowiska nie wystarczy, aby dziecko o słabszych możliwościach intelektualnych czuło się komfortowo. Są też i takie obrazki, kiedy dzieci o specjalnych potrzebach doznają wyśmiewania, krytykowania. Środowisko młodych ludzi często jest okrutne i wyrafinowane w swoich działaniach. Naprawdę dla dobrego samopoczucia dorosłych, którzy ze względów ideologicznych wymyślają równościowe szkoły dla wszystkich dzieci, nie można powodować faktycznych problemów w funkcjonowaniu dzieci w szkołach. Krzywdzą te siłowe rozwiązania wszystkie dzieci, te które potrzebują specjalistycznej opieki i te, które po prostu powinny uczyć się i poznawać świat z dostosowaniem do ich zdolności.  Np. we Francji, w Niemczech, ogromny napływ imigrantów spowodował znaczące obniżenie poziomu nauczania, bo te dzieci często słabo znają język, mają problemy z asymilacją z powodów różnic kulturowych. Ideolodzy mówią, że ta różnorodność ubogaca, a prawda jest taka, że często opóźnia procesy dydaktyczne, poznawcze, stwarza poważne problemy wychowawcze.  Pouczający jest przykład niewielkiej Holandii, gdzie nacisk na wprowadzanie powszechności edukacji włączającej przyniósł efekt w postaci wyrzucenia z systemu nauczania grupy kilkunastu tysięcy uczniów. Te dzieci i młodzież nie odnalazły się w szkołach masowych i ich rodzice zrezygnowali z posyłania dzieci w ogóle do szkół.  W Polsce dopracowaliśmy się wyjątkowo sprawnego systemu edukacyjnego dla dzieci ze szczególnymi potrzebami. Perełką w tym systemie są szkoły specjalne. Świetnie wyszkolona kadra opiekuje się dziećmi w dobrze wyposażonych szkołach. Specjalistyczne sale do nauki, pomoce naukowe, sprzęt do rehabilitacji, pokoje gdzie dzieci mogą odpocząć, wyciszyć emocje i wiele innych. Do tego zawody sportowe, imprezy integrujące we własnym gronie, ale i ze społeczeństwem. Tam nie tylko przygotowuje się osoby niepełnosprawne do życia, ale także uczy się zawodu, pomaga znaleźć zainteresowania, hobby. Podczas konferencji na temat edukacji włączającej w ubiegłym roku w Krakowie z udziałem przedstawicieli Europejskiej Agencji ds. Specjalnych Potrzeb i Edukacji Włączającej, relacje małopolskich specjalistów pracujących z dziećmi z niepełnosprawnościami oraz moje rekomendacje polskiego wzorca, wzbudziły złość i usłyszeliśmy od ekspertki unijnej, że szkoły specjalne muszą zostać zlikwidowane, bo Unia Europejska uznaje jedynie edukację włączającą dzieci o specjalnych potrzebach w szkołach masowych. Małopolscy specjaliści - nauczyciele, dyrektorzy i eksperci uznają, że pewnie wiele jeszcze można by poprawić, ale szkoły specjalne są dla sporej grupy dzieci optymalnym rozwiązaniem. Ostatnio temat edukacji włączającej pojawił się ponownie w związku z realizacją kolejnego etapu programu unijnego w Polsce. Pilotażowo będą wprowadzone Specjalistyczne Centra Wspierające Edukację Włączającą. Szkoły specjalne mają być dociążone organizacją pomocy szkołom masowym w ich problemach z dziećmi z niepełnosprawnościami. Skupienie się pedagogów specjalnych na pracy w szkołach masowych zostało odebrane przez sporą część środowiska nauczycielskiego jako zapowiedź likwidacji szkół specjalnych. Przerazili się taką możliwością także rodzice. Trudno się dziwić, pomysły Europejskiej Agencji ds. Specjalnych Potrzeb i Edukacji Włączającej oraz analiza efektów ich działalności w wielu krajach uczy, że nie spowodowała wyrównania szans, ale pogorszenie poziomu nauczania dla większości.  Niepokoje uspokoiło dopiero oświadczenie wydane przez Pana ministra Przemysława Czarnka, że nie przewiduje likwidacji szkół specjalnych. To ważne zapewnienie i mocny głos w nerwowej debacie o edukacji włączającej. Zatem, rozpisywany grantami projekt, w którym aplikują samorządy to jedynie próba poznania metod wprowadzania edukacji włączającej w Unii Europejskiej. Są pieniądze do wydania, są i chętni do ich skonsumowania. Jeszcze jedna uwaga, tak zupełnie na marginesie, ale w nawiązaniu do realiów – szkoły specjalne podczas pandemii nie zamknęły się przed uczniami. Pedagodzy specjalni byli cały czas przy dzieciach. O takiej opiece dzieci w szkołach masowych mogły tylko pomarzyć.
Mamy do czynienia z radykalnym atakiem na normalność każdego z nas! Czas powołać BON - Blok Obrony Normalności^Michał Karnowski^2021-02-20 22:11:13.769923+01:00^https://wpolityce.pl/spoleczenstwo/540039-czas-powolac-bon-blok-obrony-normalnosci^Czy umiemy dostrzec, że polska polityka wchodzi być może w zupełnie nowy etap?  Oto wpływowa na lewicy posłanka do Parlamentu Europejskiego rozpoczyna krucjatę przeciw promowaniu (ale to przecież tylko pierwszy krok) mięsa i nabiału.  CZYTAJ: Sylwia Spurek kontra hodowcy zwierząt. Europosłanka chce całkowitego zakazu reklamy mięsa, mleka i nabiału Lewica wystawia na konwencji komsomolskie zastępy, a czołowy pionier-przewodnik krzyczy iż „kończy się czas potulnych gejów”, wezmą co chcą, a ten, kto nie z nimi, będzie uznawany za wroga. CZYTAJ: Skrajne postulaty Lewicy! Główna wciąż opozycyjna partia, chadeckość mająca na sztandarach, proponuje zaś Polakom „prawo” powszechnego uśmiercania nawet trzymiesięcznych nienarodzonych dzieci (przypomnę, że serce zaczyna bić w piątym tygodniu).  CZYTAJ: Skręt PO w lewo potwierdzony! Partia poparła aborcję na życzeniehttps://wpolityce.pl/polityka/539714-i-wszystko-jasne-po-poparla-aborcje-na-zyczenie To formalnie różne partie, ale dla każdego jest oczywiste, że tworzą jeden polityczny „antypisowski” blok. Wspólnie szli (niemal wszyscy) do Parlamentu Europejskiego, a wspomniana europosłanka od walki z nabiałem znalazła się tam przecież pośrednio także dzięki tak oburzonemu dzisiaj liderowi PSL. Wspólnie wszyscy chcą rządzić. Czy te szaleństwa to objaw widzenia niewątpliwej zmiany postaw części społeczeństwa aż tak ostro? Jeśli tak, to błąd - te zmiany nie są tak szerokie. A może to pogubienie, wynik zwariowanej rywalizacji o miano „lidera opozycji”, wymuszającej radykalizację? Możliwe - ale to tym większy błąd. Bez względu na polityczne tło mamy do czynienia z radykalnym atakiem na normalność każdego z nas, na fundamenty naszego życia. Ta rewolucja nie chce już tylko zaglądać nam pod kołdrę i kazać wywieszać orientację seksualną na sztandary - co powinno być prywatną sprawą każdego człowieka. Idzie dalej w tej sferze, ale także czujnie wpatruje się w nasze talerze. Co jesz? Dlaczego to, a nie tamto?  Planują nakazy, zakazy, ograniczenia. Już szykują produkcję syntetycznej wołowiny. Czyste szaleństwo. Zanurzeni w politycznych grach i gierkach politycy tego nie dostrzegą, ale to jest atak w oczach wielu ludzi groźny, niebezpieczny i co najważniejsze, nie pozostawiający nikogo obojętnym. Być może za chwilę stare osie podziału będą nieaktualne. Bo na naszych oczach wykuwa się nowa: szaleńcy kontra obrońcy normalności. Czas to nazwać. Czas powołać BON - Blok Obrony Normalności. Musimy bronić prawa do prywatności w sferze seksualnej oraz nie czynienia ze spraw intymnych kwestii wyborczej. Mamy prawo do normalnego, zdrowego jedzenia. Kochamy dzieci - narodzone i nie narodzone! Dbamy o seniorów. Kochamy Polskę! To są fundamenty. Po tej stronie jest zdecydowana większość Polaków i długo jeszcze będzie. To tylko kwestia organizacji. Do tematu wrócimy.
Zmarł prof. Mieczysław Chorąży, wybitny onkolog, powstaniec warszawski. Premier: "Współpraca z profesorem była zaszczytem"^Pożegnanie ...^2021-02-20 18:57:10.343056+01:00^https://wpolityce.pl/spoleczenstwo/540021-zmarl-prof-mieczyslaw-chorazy-mial-95-lat^Zmarł prof. Mieczysław Chorąży - nestor krajowej onkologii, wybitny uczony, a także powstaniec warszawski, społecznik, nauczyciel i autorytet dla kilku pokoleń lekarzy; kawaler Orderu Orła Białego. W sierpniu skończyłby 96 lat. Informację o śmierci naukowca przekazał w sobotę Narodowy Instytut Onkologii w Gliwicach, z którym profesor związał swą wieloletnią karierę. Zmarł dzisiaj prof. Mieczysław Chorąży, wybitny naukowiec, specjalizujący się w biologii nowotworów, powstaniec warszawski, społecznik, nauczyciel i autorytet dla kilku pokoleń lekarzy. Chluba naszego Instytutu, w którym pracował do końca, mimo zaawansowanego wieku —napisali przedstawiciele Instytutu na Facebooku. Będzie nam Go bardzo brakowało. Jego ciepła, dobroci, mądrości i otwartości. Rodzinie i najbliższym Pana Profesora składamy wyrazy głębokiego współczucia —dodali. Urodzony w 1925 r. w Janówce niedaleko Białej Podlaskiej Mieczysław Chorąży należał do współtwórców renomy gliwickiego Instytutu, gdzie pracował od 1951 roku. Przez 32 lata (1963-1995) kierował tam Zakładem Biologii Nowotworów. By autorem ponad 140 publikacji naukowych, promotorem wielu doktoratów, doktorem honoris causa uczelni medycznych w Katowicach i w Białymstoku. Prof. Chorąży był jednym z pionierów badań nad mutagenezą środowiskową oraz epidemiologią molekularną i autorem wydanej w 1973 r., napisanej wspólnie z Kazimierzem Duxem, książki „Wstęp do biologii nowotworów”. Przez długi czas była ona najważniejszą pozycją polskiej literatury naukowej na ten temat. Wniósł znaczący wkład w badania nad uszkodzeniami DNA i chromosomów u mieszkańców skupisk przemysłowych i komunalnych na Śląsku. Rozwinął współpracę z ośrodkami badawczymi w Europie i w Stanach Zjednoczonych, gdzie na przełomie lat 50. i 60. ubiegłego wieku odbył staże naukowe. Miał w dorobku bardzo wiele anglojęzycznych publikacji - artykułów i monografii. Był członkiem Polskiej Akademii Nauk. Należał do wielu organizacji i towarzystw naukowych. W młodości walczył w powstaniu warszawskim, był dwukrotnie ranny, groziła mu utrata ręki. Po powstaniu był więźniem stalagu. Po wojnie ukończył studia medyczne w Warszawie. Krótko pracował w stolicy, po czym dostał nakaz pracy w szpitalu w Gliwicach - mieście, z którym ostatecznie związał swoje życie zawodowe życie.  Ludziom ziemi śląskiej jestem wdzięczny za przygarnięcie mnie w okresie powojennym, gdy boleśnie doświadczony wojną rozpaczliwie szukałem drogi życiowej —mówił po latach. Przyznano mu wiele nagród i odznaczeń państwowych. W 1944 r. został odznaczony Krzyżem Walecznych i Srebrnym Krzyżem Zasługi z Mieczami, w 1976 r. Krzyżem Kawalerskim Orderu Odrodzenia Polski, a 11 lat później Krzyżem Oficerskim tego orderu. W 1997 r. otrzymał Warszawski Krzyż Powstańczy, a w 2002 r. Krzyż Komandorski z Gwiazdą Orderu Odrodzenia Polski. W 2017 r. odebrał z rąk prezydenta Andrzeja Dudy Order Orła Białego. W 2018 r. otrzymał nagrodę Lux ex Silesia – Światło ze Śląska, a w 2019 r. znalazł się wśród odznaczonych medalami z okazji setnej rocznicy odzyskania przez Polskę niepodległości.  Z ogromnym smutkiem przyjąłem informację o śmierci profesora Mieczysława Chorążego - wybitnego onkologa, Kawalera Orderu Orła Białego. Współpraca z Profesorem była dla mnie ogromnym zaszczytem. Niech spoczywa w pokoju —napisał na Twitterze premier Mateusz Morawiecki.
Nieodpowiedzialność! Protest koronasceptyków w Poznaniu. Uczestnicy bez maseczek, gwiazdą zgromadzenia Ivan Komarenko^Zespół wPolityce.pl^2021-02-20 17:34:11.247219+01:00^https://wpolityce.pl/spoleczenstwo/540015-nieodpowiedzialnosc-protest-koronasceptykow-w-poznaniu^Około 60 osób, według danych policji, wzięło udział w sobotę w Poznaniu w popołudniowej demonstracji przeciwników obostrzeń związanych z pandemią COVID-19. Uczestnicy pikiety, bez maseczek ochronnych, przeszli przez centrum miasta. Policja nie interweniowała.                                    Manifestacja pod nazwą „Marsz o Wolność” rozpoczęła się o godz. 13 od zgromadzenia na poznańskim Starym Rynku. Po występach muzyków i przemówieniach uczestnicy demonstracji skandując m.in. „Wolni ludzie”, „Mamy dość”, „Stop cenzurze” czy „Chodźcie z nami” przeszli przez centrum miasta przed siedzibę Wielkopolskiej Izby Lekarskiej. Pikieta zakończyła się przed godz. 16. Uczestnicy manifestacji nie zakrywali twarzy maseczkami ochronnymi. Policja nie interweniowała w czasie demonstracji. Organizatorka protestu, prezes Ogólnopolskiego Stowarzyszenia Wiedzy o Szczepieniach STOP NOP Justyna Socha w swoim przemówieniu do zebranych podkreśliła, że rozmawia z policjantami i dziennikarzami, którzy „też nie wierzą w tę koronapanikę”. Wirusy były, są i będą, natomiast polityka rządu w tej kwestii jest niedopuszczalna. Natychmiast żądamy wysłuchania lekarzy i naukowców, którzy ją kwestionują. Natychmiast, bo umierają ludzie. Każdy z nas ma już w rodzinie bliskich, którzy umarli przez paraliż systemu opieki medycznej, nie przez przypisaną diagnozę COVID-19  — mówiła. Zaznaczyła, że zebrani manifestanci „wspierają dzielnych lekarzy i naukowców”, którzy poparli list otwarty ws. pandemii i szczepionek.  Ci naukowcy, ci profesorowie, którzy podpisali, już idą na przesłuchania w swoich uczelniach  — podkreśliła. Mówiła też m.in. o „lobbystach koncernów farmaceutycznych”.  Ci sami lobbyści teraz doradzają polskiemu rządowi i nas zabijają, zabijają naszych bliskich  — mówiła Socha do zgromadzonych. Na manifestacji przemawiał także piosenkarz Ivan Komarenko, który porównywał obecną sytuację pandemiczną do czasów drugiej wojny światowej.  Dzisiaj odważnych ludzi, którzy wychodzą bronić swojej wolności wyśmiewają, nazywają głupcami, ludźmi nieodpowiedzialnymi. Pomyślmy sobie. W 1939 r., kiedy od zachodu natarła siła, armia niemiecka, gdyby ludzie zostali w domu, a mogli zostać, gdyby się wystraszyli, to byśmy nigdy nie wygrali tej wojny  -– zaznaczył. St. sierż. Marta Mróz z Komendy Miejskiej Policji w Poznaniu przekazała PAP, że w ocenie funkcjonariuszy w manifestacji wzięło udział około 60 osób. Dodała, że do czasu zakończenia sobotniej służby funkcjonariuszy zabezpieczających zgromadzenie nie jest w stanie podać informacji, ilu uczestników manifestacji zostało np. wylegitymowanych za brak maseczki ochronnej.  Nie było żadnych incydentów, jeśli chodzi o to zgromadzenie  — podkreśliła. Podobne manifestacje zorganizowano w sobotę także w innych miastach kraju. tkwl/PAP
Poważne ryzyko lokalnych powodzi i podtopień. Premier: Razem z MSWiA monitorujemy sytuację i będziemy podejmować niezbędne środki^Zespół wPolityce.pl^2021-02-20 16:59:23.084441+01:00^https://wpolityce.pl/spoleczenstwo/540014-powazne-ryzyko-powodzi-premier-monitorujemy-sytuacje^Premier Mateusz Morawiecki poinformował w sobotę, że rozmawiał z szefem MSWiA Mariuszem Kamińskim na temat poważnego ryzyka lokalnych powodzi i podtopień. Monitorujemy sprawę i będziemy podejmować wszystkie niezbędne środki bezpieczeństwa - zapewnił szef rządu. CZYTAJ TEŻ: — Lodołamacze ruszyły do akcji na Wiśle! Daca: Zapadła decyzja. Są warunki, które umożliwią podjęcie wstępnej akcji lodołamania — Rząd i Wody Polskie monitorują sytuację w Płocku: Sytuacja się stabilizuje. Naciski ws. użycia lodołamaczy są nieodpowiedzialne Gwałtowna odwilż niesie poważne ryzyko lokalnych powodzi i podtopień. Właśnie rozmawiałem w tej sprawie z min. Mariuszem Kamińskim. Razem z @MSiWA_GOV_PL monitorujemy sprawę i będziemy podejmować wszystkie niezbędne środki bezpieczeństwa — napisał w sobotę na Twitterze premier Mateusz Morawiecki.
Imprezy w hotelach i pensjonatach. Policja interweniuje: Turyści przenieśli się z Krupówek do ośrodków. 84 osoby ukarano mandatami^Zespół wPolityce.pl^2021-02-20 11:53:37.432269+01:00^https://wpolityce.pl/spoleczenstwo/539979-imprezy-w-hotelach-i-pensjonatach-policja-interweniuje^Część turystów - imprezowiczów przeniosła się z Krupówek do hoteli i pensjonatów. W nocy z piątku na sobotę policjanci w powiecie tatrzańskim odnotowali 103 interwencje; 84 osoby zostały ukarane mandatami – poinformował PAP rzecznik zakopiańskiej policji Roman Wieczorek. CZYTAJ TAKŻE: — Rząd nie wyklucza konieczności ponownego zamrożenia gospodarki? Prof. Horban: Jesteśmy na najlepszej drodze do III fali pandemii — Południowoafrykańska mutacja Covid-19 dotarła do Polski! Szef MZ: Będzie działać na przyspieszenie procesów pandemicznych — Psycholog społeczny: Wydarzenia z Krupówek są dowodem na to, że w tym lockdownowym kotle zebrało się zbyt dużo ciśnienia Minionej nocy w obiektach turystycznych pod Tatrami mieliśmy osiem interwencji związanych z głośnym zachowaniem. Dochodziło do zakłócania ciszy nocnej przez grupy rozbawionych osób, które nie dawały spać innym wypoczywającym turystom. Nie dochodziło natomiast do spontanicznych ulicznych imprez, tak jak w ubiegły weekend — powiedział PAP Wieczorek. Jak mówił, imprezy z Krupówek przeniosły się teraz do hoteli i pensjonatów.  Z uwagi na fakt, że patroli policyjnych na Krupówkach było bardzo dużo, adekwatnie wzrosła liczba odnotowanych interwencji. W nocy z piątku na sobotę policjanci w powiecie tatrzańskim odnotowali 103 interwencje — poinformował. Minionej nocy było dość dużo patroli policyjnych na Krupówkach. Funkcjonariusze reagowali na sytuacje, kiedy osoby poruszały się bez maseczek, piły alkohol w miejscu publicznym, zachowywały się wulgarne lub obsceniczne. 162 osoby zostały wylegitymowane. Policja odnotowała w sumie 115 wykroczeń, z czego 84 zakończyły się mandatami karnymi - 69 dotyczyło braku maseczek, 31 wniosków o ukaranie skierowano do sądu, z czego 27 dotyczyło braku maseczek. Wielu turystów na Krupówkach dopiero na widok patrolu policji zakładało maseczki, a kiedy radiowóz przejechał, niektórzy z powrotem zdejmowali maseczki. Według policji w nocy z piątku na sobotę nie było takich tłumów na Krupówkach, jak w ubiegłym tygodniu. Sporo było turystów, którzy spacerowali i robili zakupy. Były pojedyncze wybryki osób, które przesądziły z alkoholem. Cztery osoby zostały zatrzymane do wytrzeźwienia, a dwie z nich znieważyły interweniujących policjantów i usłyszą stosowne zarzuty. Decyzją Komendanta Wojewódzkiego Policji przez weekend zakopiańskich policjantów wspierają kilkudziesięciu policjantów z Krakowa. Patrole mają zwracać szczególną uwagę na noszenie maseczek i utrzymywanie dystansu. wkt/PAP
UE wyłożyła 3,5 mld euro na szczepionki i nie zagwarantowała sobie pierwszeństwa dostaw^Zbigniew Kuźmiuk^2021-02-20 10:54:57.368390+01:00^https://wpolityce.pl/spoleczenstwo/539968-35-mld-euro-na-szczepionki-bez-pierwszenstwa-dostaw-dla-ue^Po dwóch miesiącach realizacji unijnej strategii szczepień wyraźnie widać, że podstawowym problemem w jej realizacji jest niedostateczna ilość szczepionek jakie otrzymują od firm farmaceutycznych poszczególne kraje członkowskie.  Do tej pory Europejska Agencja Leków (EAL) dopuściła na rynek unijny szczepionki 3 firm: amerykańsko-niemieckiej Pfizer-BioNTech, amerykańskiej Moderny i brytyjsko-szwedzkiej AstraZeneca. Wszystkie one prawie natychmiast po rozpoczęciu szczepień w UE, pod koniec grudnia poprzedniego roku, zaczęły zgłaszać problemy techniczne związane z ich produkcją i poważnie ograniczać dostawy do UE o blisko 50 proc. w stosunku do pierwotnych zobowiązań. A przecież wszystkie kraje członkowskie przyjęły pod koniec poprzedniego roku swoje strategie szczepień, ba rozpoczęła się rejestracja pacjentów na konkretne terminy szczepień, redukcja dostaw szczepionek i to tak znaczna, poważnie zaburza ich realizację. Co więcej, ponieważ w przypadku wszystkich tych szczepionek potrzebne jest podanie pacjentom dwóch dawek w odstępie 2-3 tygodni, te kraje, które nie tworzyły zapasów z bieżących dostaw na dokonanie drugiego szczepienia, znalazły się w bardzo trudnej sytuacji, muszą zamrażać szczepienia pierwszą dawką, żeby można było bez zbyt dużych opóźnień, zaszczepić pacjentów drugą dawką (np. Włochy wstrzymały szczepienia I dawką na miesiąc).  Ta ogromna redukcja dostaw szczepionek przez wszystkie trzy wyżej wymienione firmy z deklarowanych dla całej UE 200 mln dawek do około 100 mln dawek w I kwartale tego roku, dokonała się mimo tego, że w krajach poza UE, do których dostarczają one szczepionki, szczepienia idą pełną parą (Izrael, USA, W. Brytania). Podczas debaty dotyczącej realizacji unijnej strategii szczepień, która odbyła się w PE w poprzednim tygodniu, pojawiły się informacje, że firmy farmaceutyczne pracujące nad szczepionkami na Covid-19, otrzymały w różnych proporcjach z budżetu UE w 2020 roku kwotę 2,7 mld euro, a także dodatkowe wsparcie ze wszystkich krajów członkowskich w kwocie 0,75 mld euro (składka wszystkich 27 krajów proporcjonalnie do ich zamożności), co miało służyć przyśpieszeniu badań.  Tak się też stało. Szczepionki pojawiły się badaniach klinicznych jesienią poprzedniego roku, tyle tylko, że korzysta z nich cały świat, a kraje UE, które wyłożyły ogromne pieniądze na przyśpieszenie badań, nie zagwarantowały sobie pierwszeństwa w dostawach. Co więcej okazało się, że ilości dostaw i ich terminy zawarte w umowach z firmami farmaceutycznymi, nie dają UE prawa do nakładania kar czy innych roszczeń, w przypadku ich nie dotrzymania, co jak się wydaje, pozwoliło im na oferowanie większej ilości szczepionek krajom trzecim.  Jak ujawnił na wczorajszej konferencji prasowej minister Michał Dworczyk, w przypadku naszego kraju redukcja dostaw szczepionek tych trzech firm oznacza, że zamiast wcześniej deklarowanych ponad 14 mln dawek do końca marca otrzymamy niewiele ponad 8,1 mln dawek, co oznacza zmniejszenie dostaw o około 6 mln dawek. Z zaprezentowanego przez ministra harmonogramu dostaw wynika, że największe problemy z dostawami ma firma Moderna, której dostawy do końca marca nie przekroczą 700 tysięcy dawek, firma AstraZeneca, która do końca stycznia nie dostarczyła do Polski żadnej szczepionki, teraz nadrabia zaległości, najbardziej solidnie (mniej więcej w podobnych ilościach w każdym tygodniu) wyglądają dostawy od firmy Pfizer-BioNTech. Ale braku 6 mln dawek do końca marca nadrobić się nie da i tylko trzeba mieć nadzieję, że dostawy szczepionek z tych trzech firm rzeczywiście przyśpieszą (wg informacji KE w II kwartale UE ma otrzymać 300 mln dawek, czyli 3 razy więcej niż I kwartale), a w konsekwencji także nasz kraj otrzyma ich 3 razy więcej niż do tej pory (a więc około 24 mln dawek w II kwartale). Tę nadzieję wzmacnia informacja przedstawiona przez KE, że najprawdopodobniej już w marcu EAL zatwierdzi preparat firmy Johnson&Johnson, który jest szczepionką jednodawkową i wg. informacji firmy już w kwietniu może zostać wprowadzony do obrotu. KE zawarła umowę na  dostawy szczepionki także od tej firmy, więc jej pojawienie się na początku II kwartału na rynku znacząco przyśpieszyłoby proces szczepień we wszystkich krajach UE.
W Polsce zaszczepiono już ponad 2,6 mln osób. Szef KPRM: W ostatnich dniach przekraczaliśmy 150-160 tys. szczepień dziennie^Zespół wPolityce.pl^2021-02-20 09:23:38.360517+01:00^https://wpolityce.pl/spoleczenstwo/539961-w-polsce-zaszczepiono-juz-ponad-26-mln-osob^W Polsce wykonano dotąd 2 660 776 szczepień przeciw COVID-19. Dwie dawki otrzymało 916 tys. 935 osób; pierwszą - 1 mln 743 tys. 841 - poinformowano w sobotę w rządowym raporcie szczepień. Według danych rządu odnotowano dotąd 2572 niepożądanych odczynów poszczepiennych. Zutylizowano 4125 dawek. Szef KPRM Michał Dworczyk powiedział w piątek, że deklarowana w pierwszym kwartale liczba szczepionek dla Polski wynosi nieco ponad 8 mln. Dodał, że jeśli producenci wywiążą się z zobowiązań, do końca pierwszego kwartału będzie można zaszczepić więcej niż 3 mln osób. Takie możliwości mamy, w ostatnich dniach przekraczaliśmy 150-160 tys. dziennie szczepień, więc to nie powinno być żadnym problemem. To, co nas ograniczało do tej pory, to jest właśnie brak szczepionek, a nie brak możliwości organizacyjnych i możliwości prowadzenia szczepień —zaznaczył szef KPRM. Mówiąc o planie na najbliższe tygodnie podkreślił, że rząd chce, by do 7 marca zakończyły się szczepienia nauczycieli. Dodał, że jest to orientacyjna data, bo nie można wykluczyć, że niektóre szkoły umówią się z placówkami wykonującymi szczepienia już po tym terminie.. Zapowiedział też m.in., że 15 marca ruszą szczepienia osób przewlekle chorych, a 22 marca – służb mundurowych i pacjentów w wieku 60-65 lat. W drugim kwartale zostaną uruchomione kolejne terminy szczepień przeciw COVID-19 dla seniorów 70 plus. Uruchomimy zapisy, jak tylko otrzymamy od producentów wiążące informacje na temat dostaw szczepionek w II kwartale —zaznaczył szef KPRM. Dworczyk powiedział również, że Polska ma zakontraktowane szczepionki firmy Johnson & Johnson. Firma czeka na zatwierdzenie szczepionki w Unii Europejskiej. Gdy szczepionki zostaną zatwierdzone, rząd przygotuje rekomendacje, dla kogo należy je przeznaczyć —dodał szef KPRM. Prezes Agencji Rezerw Materiałowych Michał Kuczmierowski poinformował, że w porozumieniu z dystrybutorami przesunięte zostały dostawy z poniedziałku rano.  6 tys. dostaw realizujemy we wtorek i w środę do południa —powiedział. Zaznaczył, że dystrybucja to nie tylko przerzucenie paczek ze szczepionkami, ale bardzo złożony proces logistyczny, który w normalnych warunkach zaczynał się już w czwartek wieczorem. Polega on na przygotowaniu szczepionek, podzieleniu ich na pakiety i przygotowaniu ich dla punktów szczepień. Dopiero w nocy z niedzieli na poniedziałek rozpoczynała się właściwa dystrybucja —wyjaśnił. Poinformował, że obecnie „cała dystrybucja została skrócona do absolutnego minimum”.  Część punktów otrzymuje szczepionki już w poniedziałek wieczorem —powiedział szef ARM. Zapewnił jednocześnie, że „wszystkie osoby, które czekają na szczepienie drugą dawką na pewno zostaną w danym tygodniu obsłużone”. Dopuszczone w UE i stosowane w Polsce są preparaty firm: Pfizer/BioNTech, Moderna i AstraZeneca. kk/PAP
NASZ WYWIAD. Polska szczepionka za rok? Prof. Ciach, biotechnolog: Jest też coś takiego jak bezpieczeństwo farmaceutyczne^"Sieci" - Największy konserwatywny tygodnik w Polsce^2021-02-19 23:37:45.798460+01:00^https://wpolityce.pl/spoleczenstwo/539117-nasz-wywiad-z-prof-ciachem-polska-szczepionka-za-rok^Często mówi się o bezpieczeństwie militarnym czy energetycznym kraju, ale jest też coś takiego jak bezpieczeństwo farmaceutyczne. Każdy kraj powinien być w stanie sam produkować podstawowe leki oraz wytwarzać szczepionki - mówi prof. dr hab. Tomasz Ciach, biotechnolog z Wydziału Inżynierii Chemicznej Politechniki Warszawskiej, kierownik zespołu naukowców pracujących nad szczepionką przeciw COVID-19 w rozmowie Aleksandrą Jakubowską na łamach tygodnika „Sieci”. Możemy użyć takiego porównania, że nasz organizm jest jak dom, a koronawirus wykorzystuje jakieś szczeliny, żeby się do niego dostać, a potem szeroko otwiera drzwi dla infekcji? Tomasz Ciach: Jesteśmy generalnie tak skonstruowani, żeby się nie zakażać, a więc dom, używając pani porównania, powinien być bardzo szczelny.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Filomena Leszczyńska: Książka "Dalej jest noc" ma służyć temu, żeby nas dalej czołgać. Oskarżać o antysemityzm, o najgorsze rzeczy^Zespół wPolityce.pl^2021-02-19 23:19:08.749825+01:00^https://wpolityce.pl/spoleczenstwo/539952-filomena-leszczynska-punktuje-ksiazke-dalej-jest-noc^„Usłyszałam o tym w Radiu Maryja. A że wiedziałam już o wcześniejszych działaniach Reduty Dobrego Imienia, postanowiłam zwrócić się do nich o pomoc. Wiedziałam, że mi samej byłoby trudno walczyć z tymi pomówieniami, bo jestem osobą starszą i niewidomą, a sprawa jest trudna i niewdzięczna. Poprosiłam Redutę o zajęcie się tą kwestią. Leżało mi to na sercu przede wszystkim dlatego, że pomówienia dotyczyły mojego stryja, ale nie tylko z tego powodu. To przecież szkalowanie całej naszej okolicy, a szerzej – całego narodu polskiego” - powiedziała w rozmowie z portalem Tysol.pl Filomena Leszczyńska, która wygrała proces z prof. Barbarą Engelking i prof. Janem Grabowskim. Broniła w nim dobrego imienia swojego stryja, śp. Edwarda Malinowskiego, który został pomówiony w książce „Dalej jest noc” o ograbienie Żydówki i współpracę z Niemcami podczas II wojny światowej. CZYTAJ TAKŻE: — Jest wyrok ws. książki Barbary Engelking i Jana Grabowskiego. Mają przeprosić za kłamstwa w książce „Dalej jest noc” — TYLKO U NAS. Prof. Polak komentuje wyrok ws. książki „Dalej jest noc”: „Szkoda, że sąd nakazał tylko przeprosiny” Pani Filomena komentuje fakt, że prof. Grabowski i prof. Engelking nie chcą wykonać wyroku sądu i przeprosić za informacje z książki „Dalej jest noc”. Są chyba zbyt dumni, żeby przyznać się do błędu i żeby kogoś przeprosić. Są przekonani, że zajmują tak wysoką pozycję społeczną, że ludzie mogą nic dla nich nie znaczyć. Jeżeli to jest pomyłka, jeżeli czegoś nie dopatrzyli, to powinni z pokorą uznać swój błąd i przeprosić. Ja bym tak zrobiła, gdyby zdarzyło mi się pomylić. Poniosłabym konsekwencje swojego błędu. A jeśli ci państwo nie chcą przeprosić, to chyba znaczy, że „błąd” został popełniony celowo — mówiła. Jeśli ktoś jest w stanie kłamać w takiej sprawie, jak ta dotycząca mojego Stryja, co go powstrzyma przed posługiwaniem się kłamstwem w innych obszarach? Ta książka ma służyć temu, żeby nas dalej czołgać. Oskarżać o antysemityzm, o kolaborację z Niemcami, o najgorsze rzeczy. Polskę, która nigdy nie kolaborowała z Hitlerem, która stworzyła największe państwo podziemne w okupowanej Europie, która walczyła na wszystkich frontach II wojny światowej i której Yad Vashem postawił najwięcej drzewek Sprawiedliwych Wśród Narodów Świata za ratowanie Żydów - mimo że tylko w Polsce obowiązywała za to kara śmierci i to nie tylko dla ratującego, ale i dla całej jego rodziny  — zaznaczyła Filomena Leszczyńska. tkwl/tysol.pl
Rząd planuje zmiany ws. zasad zasłaniania ust i nosa. Minister Niedzielski: "Przyłbice - nie; chusty - nie; natomiast maseczki - tak"^Zespół wPolityce.pl^2021-02-19 21:43:10.015828+01:00^https://wpolityce.pl/spoleczenstwo/539945-rzad-planuje-zmiany-ws-zasad-zaslaniania-ust-i-nosa^Będziemy chcieli wycofać możliwość zastępowania maseczek takimi surogatami jak przyłbica czy szalik i chusta, które nie stanowią skutecznego zabezpieczenia przed koronawirusem; co do rodzaju maseczek, będzie tylko miękka rekomendacja Rady Medycznej - zapowiedział minister zdrowia Adam Niedzielski. CZYTAJ TAKŻE: — Nakaz noszenia maseczek chirurgicznych? Niedzielski: Nie będzie dziś rozporządzenia w tej sprawie; Kraska: Dyskutujemy o tym — Obowiązek noszenia profesjonalnych maseczek? Prof. Horban: Mam nadzieję, że dzisiaj MZ wyda rozporządzenie w tej sprawie Niedzielski był pytany na piątkowej konferencji prasowej, czy jest planowana zmiana w zasadach zasłaniania nosa i ust w przestrzeni publicznej, a jeśli tak - kiedy ona wejdzie w życie; dopytywano go, czy zostanie wycofana możliwość noszenia przyłbic i jakie maseczki będzie trzeba stosować. Minister zdrowia odpowiedział, że jest to temat, który razem z Radą Medyczną w tej chwili analizują.  Pan profesor (Andrzej) Horban wraz z Radą Medyczna przygotował zalecenia, jakie maseczki w sposób najskuteczniejszy, najbardziej efektywny mają chronić nas przed zakażeniem  — powiedział. Ale rzeczywiście, jeśli chodzi o kwestię używania zamiast maseczek - tych najprostszych chirurgicznych albo bardziej zaawansowanych -przyłbic albo szalika bądź chusty, to rzeczywiście patrząc na to, co dzieje się w tej chwili z pandemią i patrząc na to, że mamy coraz więcej nowych zakażeń, będziemy chcieli wycofać możliwość zastępowania maseczek takimi surogatami, które jednak nie spełniają kryteriów jakościowych i nie stanowią skutecznego zabezpieczenia  — mówił Niedzielski. Także przyłbice - nie; chusty - nie; natomiast maseczki - tak. Co do rodzaju maseczek, to będzie tylko w formie miękkiej rekomendacji Rady Medycznej  — podsumował minister zdrowia. W sieci pojawiło się wiele komentarzy dotyczących planowanych zmian, zwłaszcza zabronienia używania przyłbic zamiast maseczek. Ktokolwiek kiedykolwiek mówił, że przyłbice przed czymkolwiek chronią? Z wyjątkiem wieków średnich rzecz jasna.
Naukowcy SUM zweryfikują, czy amantadyna leczy COVID-19. W badaniu ma wziąć udział 500 pacjentów–ochotników^Zespół wPolityce.pl^2021-02-19 19:37:11.033882+01:00^https://wpolityce.pl/spoleczenstwo/539932-naukowcy-sum-zweryfikuja-czy-amantadyna-leczy-covid-19^Naukowcy ze Śląskiego Uniwersytetu Medycznego w Katowicach przeprowadzą badanie kliniczne, które ma zweryfikować skuteczność leczenia amantadyną chorych na COVID-19 – poinformowała w piątek uczelnia. O SCZEGÓŁACH BADANIA PISAŁA NA ŁAMACH WPOLITYCE.PL DOROTA ŁOSIEWICZ: Sprawiedliwości stało się zadość! Będzie badanie kliniczne amantadyny z udziałem doktora Bodnara!  To efekt podpisania umowy między Agencją Badań Medycznych a Górnośląskim Centrum Medycznym w Katowicach – Ochojcu - szpitalem klinicznym Śląskiego Uniwersytetu Medycznego. W marcu planowane jest rozpoczęcie rekrutacji pacjentów.  W badaniu ma wziąć udział 500 pacjentów – ochotników z dwudziestu oddziałów covidowych z całej Polski. Połowa z nich dostanie lek, a połowa placebo — poinformował kierownik Katedry i Kliniki Pneumonologii Wydziału Nauk Medycznych Śląskiego Uniwersytetu Medycznego prof. Adam Barczyk. Pacjenci do badania zostaną wybrani losowo i będzie to tzw. grupa podwójnie zaślepiona. Oznacza to, że do zakończenia badania ani pacjent, ani lekarz nie będą wiedzieli, czy otrzymują lub podają lek, czy placebo. W badaniach wezmą udział pacjenci hospitalizowani z potwierdzonym zakażeniem SARS-CoV-2, z umiarkowaną lub ciężką postacią choroby, u których pierwsze objawy wystąpiły nie wcześniej niż 7 dni przed włączeniem do badania. Oprócz amantadyny i placebo otrzymają też standardowe „antycovidowe” leczenie. Prof. Barczyk poinformował, że stosowany będzie standard terapeutyczny wskazany przez dr Włodzimierza Bodnara z Przemyśla, który rozpropagował leczenie COVID-19 amantadyną. Dr Bodnar jest pediatrą i specjalistą leczenia chorób płuc. Jako pierwszy głośno mówić o skuteczności amantadyny w terapii COVID-19, którą z powodzeniem miał stosować w leczeniu COVID-19 u swoich pacjentów. Po zakończeniu terapii przez wszystkich chorych dane zostaną odtajnione i poddane analizie. Amantadyna, która do 2009 r. była używana w profilaktyce i leczeniu wirusowej grypy typu A, obecnie jest stosowana jako lek neurologiczny, podawany pacjentom z chorobą Parkinsona, stwardnieniem rozsianym i innymi schorzeniami. CZYTAJ WIĘCEJ: Dorota Łosiewicz: Ministerstwo Zdrowia ściąga do Polski amantadynę. Czyżby ktoś spodziewał się pozytywnego wyniku badań klinicznych nad lekiem? kpc/PAP
Prawdziwy genderowy "postęp" w brytyjskim wydaniu... Jest córką gejów, której jeden z ojców ma dzisiaj dziecko z jej byłym partnerem^w Prasie Światowej^2021-02-19 17:44:41.098859+01:00^https://wpolityce.pl/spoleczenstwo/539912-oto-genderowy-postep-jej-ojciec-ma-dziecko-z-jej-bylym^Brytyjskie media rozpisują się w ostatnich dniach o zadziwiającej historii 21-letniej Saffron Drewitt-Barlow, która po raz pierwszy zaistniała w świecie mediów, gdy wraz z bratem zostali jako pierwsi w Wielkiej Brytanii zarejestrowani jako dzieci nie mające matki, a mające dwóch ojców. Dziś, jeden z ojców Drewitt-Barlow jest w związku z jej… byłym chłopakiem. Wszyscy mieszkają razem w willi na Florydzie. Ojcowie Saffron, Barrie i Tony Drewitt-Barlow, byli pierwszymi gejami w Wielkiej Brytanii, którzy byli ojcami dziecka, które urodziła im surogatka. W 2019 roku Tony i Barrie zakończyli swój 32-letni związek. Duży wpływ miała na to choroba Tony’ego, u którego w 2016 r. zdiagnozowano raka gardła. Gdy w 2018 r. Tony leczył się w szpitalu, zżył się z partnerem swojej córki - Scottem, który w zeszłym roku oświadczył się… ojcu swojej byłej dziewczyny. Niedługo potem surogatka urodziła im dziecko. Saffron w rozmowie z brytyjskim dziennikiem Daily Mail żaliła się, że jej były chłopak ciągle opowiada jej o… swoich życiu seksualnym z… jej ojcem. Nasze pokoje znajdują się po różnych stronach domu. Nie chciałbym być w pokoju obok i słuchać ich przez całą noc - nie, dziękuję. To o krok za daleko —powiedziała. Ale najwidoczniej nie przeszkadza jej to aż w tak dużym stopniu, bo dziewczyna w zeszłym roku poinformowała, że zaoferowała ojcu i jego wybrankowi swoje komórki jajowe, aby mogli mieć więcej dzieci… Prawdziwy „postęp” w brytyjskim wydaniu… CZYTAJ TAKŻE: Ideologiczny odlot! Szefowa włoskiego MSW zapowiada zmiany: „Rodzic 1” i „rodzic 2” zamiast matki i ojca w dokumentach kk/”Daily Mail”/”The Sun”
Mutacja koronawirusa z RPA odporna na wprowadzone szczepionki. "Wariant ten może rozprzestrzeniać się szybciej"^Zespół wPolityce.pl^2021-02-19 17:24:26.800307+01:00^https://wpolityce.pl/spoleczenstwo/539915-mutacja-wirusa-z-rpa-odporna-na-wprowadzone-szczepionki^W RPA pod koniec grudnia 2020 r. wykryto nowy wariant koronawirusa, który oznaczono 501.V2. Wykazuje on oporność na działania wprowadzonych już szczepionek przeciwko COVID-19; nie ma za to danych, by odpowiadał za cięższy przebieg choroby lub wyższą śmiertelność. Południowoafrykański wariant koronawirusa 501.V2 wyróżnia się 20 różnego typu mutacjami, z czego dziewięć doprowadza do zmian sekwencji aminokwasowej w białku S. Znajduje się ono w otoczce tego patogenu i występuje w postaci charakterystycznych kolców. W RPA wykryto go po raz pierwszy pod koniec grudnia 2020 r. Podejrzewa się, że wariant ten może rozprzestrzeniać się szybciej, niż inne warianty koronawirusa. Jak na razie nie ma jednak danych wskazujących, by był odpowiedzialny za cięższy przebieg choroby lub wyższą śmiertelność. Jednak to, że łatwej się przenosi, może zwiększać liczbę osób z ciężkim przebiegiem COVID-19. Wariant koronawirusa 501.V2 rozprzestrzenia się po całym świecie. Poza Republiką Południowej Afryki został wykryty w Japonii, Wielkiej Brytanii, Austrii i Norwegii, a ostatnio także w Polsce (informację taką podało w piątek Ministerstwo Zdrowia). Eksperci twierdzą, że jest on groźniejszy niż wariant, który w grudniu 2020 r. wykryto w Wielkiej Brytanii. CZYTAJ WIĘCEJ: Południowoafrykańska mutacja Covid-19 dotarła do Polski! Szef MZ: Będzie działać na przyspieszenie procesów pandemicznych Powodem niepokojów jest fakt, że wariant z RPA zawiera mutację o nazwie E484K, która jest nieco inna od tych jakie dotąd zidentyfikowano w wielu innych, wciąż wykrywanych wariantach tego patogenu. Najbardziej niepokojące zdaniem ekspertów jest, że patogen ten wykazuje oporność na działania wprowadzonych szczepionek przeciwko COVID-19. Obawy te wiązane są z mutacją E484K, z powodu której może być on gorzej rozpoznawany przez przeciwciała, wywołane użyciem szczepionki. Z najnowszych badań przeprowadzonych w RPA wynika, że szczepionka Pfizer wykazuje o dwie trzecie mniejszą skuteczność wobec wariantu 501.V2 (pisze o tym najnowsze wydanie „New England Journal of Medicine”). Z kolei wcześniejsze obserwacje wskazywały na mniejszą skuteczność preparatów przeciwko COVID-19 firmy AstraZeneca, Johnson&Johnson oraz Novavax. Eksperci oceniaja jednak jako „nieprawdopodobne”, by stosowane obecnie szczepionki przeciwko COVID-19 były całkowicie bezużyteczne w przypadku wariantu południowoafrykańskiego. Trzeba jednak liczyć się z tym, że w zmaganiach z tym patogenem ich działanie będzie nieco słabsze - sugerowano. Eksperci są też zgodni, iż jeśli nawet okaże się, że szczepionki nie są skuteczne - dość szybko będzie można je odpowiednio zmodyfikować.  Tak się składa, że jeśli nawet trzeba będzie zmodyfikować szczepionkę, to technologie niektórych z nich (np. mRNA – PAP) pozwalają dokonać tego dość szybko  — zapewniała prof. Helen Rees z Wits University. mm/PAP
Południowoafrykańska mutacja Covid-19 dotarła do Polski! Szef MZ: Będzie działać na przyspieszenie procesów pandemicznych^Zespół wPolityce.pl^2021-02-19 16:09:04.144754+01:00^https://wpolityce.pl/spoleczenstwo/539897-poludniowoafrykanska-mutacja-covid-19-dotarla-do-polski^Oprócz mutacji brytyjskiej pojawiła się w Polsce mutacja południowoafrykańska koronawirusa; pierwszy przypadek pochodzi z okolic Suwałk - poinformował w piątek minister zdrowia Adam Niedzielski. Dodał, że obie mutacje przyczynią się do przyspieszenia procesów pandemicznych. CZYTAJ TAKŻE:  -Nie ma wątpliwości! Do Polski dotarła trzecia fala Covid-19. Szef MZ: „To nie jest jakieś zjawisko, które nas czeka w przyszłości” -Mutacja koronawirusa z RPA odporna na wprowadzone szczepionki. „Wariant ten może rozprzestrzeniać się szybciej” Szef MZ na konferencji prasowej zwracał uwagę na rosnącą w ostatnich dniach liczbę osób hospitalizowanych z powodu COVID‘19 oraz zwiększoną liczbę wykonywanych testów. Wskazał jednocześnie, że jedynym parametrem, który maleje i jest na stabilnym poziomie, to liczba zgonów.  Tydzień temu średnia dzienna zgonów wynosiła 244, w tym tygodniu to jest 199. Proszę jednak pamiętać, że pomimo tego, że jest to bardzo korzystna informacja, to zawsze ten parametr niestety z opóźnieniem reaguje w stosunku do wzrostu liczby zakażeń —zaznaczył. Minister podkreślił, że wzrost wskaźników pandemicznych należy uzasadniać dwoma elementami - pojawieniem się mutacji brytyjskiej koronawirusa i zmniejszeniem dyscypliny społecznej. Przed chwilą dotarła do mnie informacja, że oprócz mutacji brytyjskiej pojawiła się w Polsce mutacja południowoafrykańska. Mamy pierwszy przypadek zidentyfikowany tej mutacji przez laboratorium Uniwersytetu Medycznego w Białymstoku. Przypadek pochodzi z okolic Suwałk —przekazał Niedzielski. Obie mutacje - jak dodał - „są elementami, które będą działały na przyspieszenie procesów pandemicznych”. Szef MZ po raz kolejny zaapelował o przestrzeganie obostrzeń. Przywołał przy tym ostatnie wydarzenia z Zakopanego.  Niestety ta dyscyplina społeczna razem z mutacjami to krytyczne elementy, które przesądzają i będą decydowały, w jakim tempie będzie rozwijała się pandemia w najbliższych dniach, w najbliższych tygodniach —powiedział. Minister podkreślił, że skala wzrostu zakażeń spowodowanych trzecią falą zależy od nas”. kk/PAP
Zawsze na służbie. "Nie ma takiej nagrody, która przywróciłaby tego, który zginął. Jednak państwo musi szanować swoich bohaterów"^Dorota Łosiewicz^2021-02-19 15:55:04.366809+01:00^https://wpolityce.pl/spoleczenstwo/539808-zawsze-na-sluzbie-panstwo-musi-szanowac-swoich-bohaterow^10 lutego 2010 r. przebywający na urlopie wypoczynkowym Andrzej Struj, funkcjonariusz Komendy Stołecznej Policji, podjął interwencję wobec dwóch młodych mężczyzn demolujących tramwaj. Policjant wracał z zakupów. Zobaczył, że agresywni chuligani na oczach przerażonych pasażerów niszczą tramwaj. Nie chciał być biernym obserwatorem tego wydarzenia. Mimo że nie był na służbie, podjął interwencję. Ostatnią. Piotr R. przytrzymał policjanta, a Mateusz N. zadał mu kilka ciosów nożem o 20-centymetrowym ostrzu. Andrzej Struj zmarł w wyniku odniesionych ran. Miał 42 lata. Osierocił dwie córki. Właśnie minęło 11 lat od tego wydarzenia. Andrzej Struj został pośmiertnie mianowany przez prezydenta Lecha Kaczyńskiego na stopień podkomisarza. Prezydent odznaczył policjanta także Krzyżem Kawalerskim Odrodzenia Polski… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Nie ma wątpliwości! Do Polski dotarła trzecia fala Covid-19. Szef MZ: "To nie jest jakieś zjawisko, które nas czeka w przyszłości"^Zespół wPolityce.pl^2021-02-19 11:23:31.039371+01:00^https://wpolityce.pl/spoleczenstwo/539855-nie-ma-watpliwosci-do-polski-dotarla-trzecia-fala-covid-19^W Polsce mamy już trzecią falę koronawirusa, to nie jest zjawisko, które nas czeka w przyszłości - powiedział w piątek minister zdrowia Adam Niedzielski. Pytanie jest nie „czy”, tylko „jakiej skali” ta fala będzie - wyjaśnił. CZYTAJ WIĘCEJ: WSZYSTKO o koronawirusie Minister zdrowia zapytany został w programie „Tłit” Wirtualnej Polski, czy przyrost dzienny zakażeń wskazuje, że mamy już trzecią falę koronawirusa, czy jest ona przed nami. Absolutnie, my już trzecią falę mamy. To nie jest jakieś zjawisko, które nas czeka w przyszłości. My już mamy trzecią falę. Pytanie jest, nie „czy”, tylko „jakiej skali” ona będzie  — podkreślił Niedzielski. Pytanie, jak dodał, dotyczy tego, czy będzie to np. powtórka z listopada, czy będzie to mniejsza fala. Dopytywany, czy rząd ma szacunki, jak może wyglądać ta trzecia fala w najbliższym czasie, wyjaśnił, że rozwój pandemii warunkują dwa krytyczne czynniki w tej chwili, a najważniejszym jest kwestia rozprzestrzeniania się tzw. mutacji brytyjskiej.  Druga rzecz jest trochę mniej konkretna, bo to jest kwestia pewnej dyscypliny społecznej  — wskazał. Problem z dyscypliną społeczną jest taki, że ona nie jest tak jednoznacznie związana z jakimś konkretnym czynnikiem. Jej nie można przypisać np. do otworzenia galerii, nie można jej przypisać do otworzenia hoteli. Ona jest tak naprawdę powiązana ze wszystkim, z czym mamy do czynienia  — powiedział Niedzielski. Minister zapytany, gdzie sytuacja jest najbardziej niepokojąca, zaznaczył, że sytuacje są różne. Jego zdaniem ciekawym przykładem jest województwo warmińsko-mazurskie, gdzie można powiedzieć o spóźnionej drugiej fali.  To jest województwo, które bardzo niedawno zaczęło mieć duże przyrosty, a wcześniej takich przyrostów nie miało — powiedział. Na drugiej skali tego problemu, jak mówił, jest województwo podkarpackie, które drugą falę przeszło stosunkowo wcześnie.  Potem był regres i sytuacja ustabilizowana, a teraz znowu mamy tę prawdziwą trzecią falę  — dodał. Można w tym ujęciu regionalnym nawet widzieć paradoks, że w północnej części kraju mamy jeszcze te resztki drugiej fali, a na południu zaczyna się już trzecia fala w takiej dużej skali  — ocenił Niedzielski. xyz/PAP
Koronawirus zbiera żniwo wśród medyków. Ministerstwo Zdrowia podało tragiczny bilans śmierci lekarzy i pielęgniarek^Zespół wPolityce.pl^2021-02-19 10:27:25.477983+01:00^https://wpolityce.pl/spoleczenstwo/539845-tragiczny-bilans-smierci-medykow-po-zakazeniu-koronawirusem^Koronawirus przyczynił się do śmierci m.in. 94 lekarzy, 73 pielęgniarek, 2 diagnostów laboratoryjnych, 13 dentystów, 5 farmaceutów, 7 ratowników medycznych i 5 położnych – wynika z danych Ministerstwa Zdrowia. CZYTAJ TAKŻE: Wicepremier Sasin opowiada o pobycie w szpitalu: „Koronawirus to bardzo zdradliwa choroba, nie u wszystkich przebiega lekko” Udostępnione PAP w piątek zestawienie pokazuje, że od początku epidemii w Polsce zakażenie SARS-CoV-2 wykryto m.in. u 22 149 lekarzy, 1801 diagnostów laboratoryjnych, 56 069 pielęgniarek, 5349 położnych, 3245 ratowników medycznych, 2138 dentystów i 2430 farmaceutów. Od 4 marca w Polsce zakażenie koronawirusem potwierdzono u 1 614 446 osób. Zmarło 41 582 chorych. mm/PAP
1 marca minie 10 lat od tajemniczej śmierci Jolanty Brzeskiej. Sejm upamiętni działaczkę lokatorską? "Ważna i symboliczna rocznica"^Zespół wPolityce.pl^2021-02-19 10:21:26.875653+01:00^https://wpolityce.pl/spoleczenstwo/539833-1-marca-minie-10-lat-od-smierci-jolanty-brzeskiej^Chcemy, aby Sejm upamiętnił działaczkę lokatorską Jolantę Brzeską w 10. rocznicę jej śmierci; zależy nam bardzo, żeby tę uchwałę Sejm przyjął przez aklamacje - poinformowała PAP wiceszefowa klubu Lewicy Magdalena Biejat. CZYTAJ RÓWNIEŻ: Szczere wyznanie córki Jolanty Brzeskiej: „Próbowała dobijać się do wszystkich drzwi. Myślę, że tak naprawdę jej nie wierzono” CZYTAJ TAKŻE: Otwarto skwer Jolanty Brzeskiej! W Warszawie upamiętniono obrończynię ofiar reprywatyzacji Chcemy zaproponować Prezydium Sejmu przyjęcie uchwały upamiętniającej Jolantę Brzeską w 10 rocznicę jej zamordowania i również uwzględniającą postulaty ruchu lokatorskiego dotyczące zakończenia dzikiej reprywatyzacji w Warszawie, ale również poza nią oraz poszanowania i ochrony praw lokatorów przed eksmitowaniem z mieszkań — powiedziała Biejat. Jak podkreśliła, Lewicy „zależy bardzo, żeby tę uchwałę Sejm przyjął przez aklamację”.  To jest ważna rocznica, to rocznica, która jest bardzo symboliczna dla wielu lokatorów, lokatorek nie tylko w samej Warszawie, ale także w całej Polsce. Reprywatyzacja niestety nadal jest poważnym problemem i liczymy, że ten głos Sejmu będzie ważnym głosem w dyskusji na temat konieczności zakończenia tego procederu — dodała. Według Biejat taka uchwała powinna zostać przyjęta przez aklamację na posiedzeniu, które ma się odbyć w dniach 24-25 lutego. 1 marca mija 10 lat od tajemniczej śmierci Jolanty Brzeskiej. Działaczka wyszła z domu 1 marca 2011 roku i nigdy do niego nie wróciła. Jej zaginięcie zgłosiła na policję córka Magdalena. W marcu 2011 r. w Parku Kultury w Powsinie znaleziono spalone zwłoki kobiety, które połączono z zaginięciem społeczniczki, a w kwietniu sekcja potwierdziła, że spalona kobieta z Powsina to właśnie Jolanta Brzeska. Brzeska mieszkała wraz z rodziną przy ul. Nabielaka 9 w Warszawie. Zainteresowała się sprawami lokatorskimi, kiedy reprywatyzacja dotknęła jej osobiście - w 2006 roku decyzją ówczesnego sekretarza m.st. Warszawy Mirosława Kochalskiego kamienicę, w której mieszkała, przekazano trojgu spadkobiercom dawnych właścicieli i znanemu „handlarzowi roszczeń” Markowi M. W wyniku wielokrotnych podwyżek cen najmu lokali mieszkańcy Nabielaka popadali w spiralę zadłużenia. Ponadto, przedstawiciele nowych właścicieli żądali od nich pieniędzy za bezumowne korzystanie z lokali. Lokatorzy byli również nękani i grożono im eksmisją. W wyniku tych zdarzeń w 2007 r. Brzeska z innymi rodzinami, które były w podobnej sytuacji jak ona, powołała Warszawskie Stowarzyszenie Lokatorów, które dziś nosi jej imię. CZYTAJ WIĘCEJ: UJAWNIAMY. Tak lokatorzy błagali o pomoc Gronkiewicz-Waltz! Wśród nich była Jolanta Brzeska, którą zamordowała mafia reprywatyzacyjna kpc/PAP
Nakaz noszenia maseczek chirurgicznych? Niedzielski: Nie będzie dziś rozporządzenia w tej sprawie; Kraska: Dyskutujemy o tym^Zespół wPolityce.pl^2021-02-19 10:13:41.211603+01:00^https://wpolityce.pl/spoleczenstwo/539841-mz-nie-ma-decyzji-o-nakazie-noszenia-masek-chirurgicznych^W tej chwili nie ma decyzji o wprowadzeniu nakazu noszenia maseczek chirurgicznych, dyskutujemy o tym - powiedział wiceminister zdrowia Waldemar Kraska. Informację o tym, że ma być wydane rozporządzenie w tej sprawie, podał w piątek główny doradca premiera ds. COVID-19 prof. Andrzej Horban. CZYTAJ RÓWNIEŻ: -Obowiązek noszenia profesjonalnych maseczek? Prof. Horban: Mam nadzieję, że dzisiaj MZ wyda rozporządzenie w tej sprawie -Łukasz Szumowski: Na szczęście nie jestem na miejscu ministra Niedzielskiego. Trafił na niezwykle trudny okres Prof. Horban, zapytany w TVN 24 czy minister zdrowia wyda rozporządzenie, na mocy którego zostanie wprowadzony obowiązek noszenia maseczek chirurgicznych, odpowiedział:  Mam nadzieję, że tak będzie. Tak. Dodał, że minister informację w sprawie maseczek chirurgicznych poda w piątek. Wiceminister Kraska w Radiu Plus zdementował informacje, że zapadły decyzje w tej sprawie. Rzeczywiście jest wiele w tej chwili doniesień, ale także wiele krajów w Europie wprowadza tę maseczkę przynajmniej chirurgiczną, czyli bardziej zabezpieczającą nas od maseczek materiałowych, szalika, czy innej części garderoby. (…) Pracujemy nad tym, dyskutujemy. Z tego co wiem, będą takie dyskusje prowadzone także dzisiaj — powiedział.  W tej chwili takiej decyzji nie ma — zaznaczył. Dopytywany, w jakich miejscach taki ewentualny nakaz miałby obowiązywać, wiceminister wymienił m.in. środki komunikacji publicznej. Ale to jest wszystko rozważane. Jeżeli Rada Medyczna wyda takie rekomendacje, my na pewno będziemy to rozważać i wydawać ewentualne rozporządzenie — dodał. W piątek nie będzie żadnego rozporządzenia dotyczącego maseczek - podkreślił w piątek minister zdrowia Adam Niedzielski. Jak zaznaczył, resort zastanawia się, czy nie dookreślić standardu noszenia maseczek i zrezygnować z pewnych zamienników, jak np. szalik. Minister zdrowia zapytany został w programie „Tłit” Wirtualnej Polski, czy w piątek wyda rozporządzenie, na mocy którego zostanie wprowadzony obowiązek noszenia maseczek chirurgicznych. Taką informację podał w TVN 24 główny doradca premiera ds. COVID-19 prof. Andrzej Horban. Nie, dzisiaj żadnego takiego rozporządzenia nie będzie — podkreślił Niedzielski.  Ale rzeczywiście zastanawiamy się, czy te maseczki nie powinny być bardziej, powiedziałbym, dookreślone, jeżeli chodzi o standard noszenia ich — dodał. Jak wyjaśnił, chodzi o wskazane w rozporządzeniu zamienniki, jak np. szalik, z których „pewnie trzeba będzie zrezygnować”. Ponadto, jak dodał, trzeba też „dać wyraźny sygnał”, że często noszone przyłbice „nie zapewniają takiego bezpieczeństwa jak najprostsza maseczka”. Dopytywany, czy zatem takie rozporządzenie wyda w przyszłym tygodniu, minister zdrowia odparł, że „być może” tak się stanie.  Ale też nie przesądzałbym, że wprowadzimy tam jednoznaczny standard maseczki — zastrzegł. Niedzielski zwrócił uwagę, że nie chodzi też o to, aby generować problemy z dostępnością maseczek. Jak ocenił, „dużym krokiem do przodu” byłoby zastąpienie „zwykłymi maseczkami tej skali noszenia przyłbic i zasłaniania się szalikiem”. Trwa dyskusja o jakości materiałów wykorzystywanych do zasłaniania nosa i ust w czasie pandemii, na pewno w tym tygodniu żadnej decyzji w tej sprawie nie będzie – powiedział PAP w piątek rzecznik Ministerstwa Zdrowia Wojciech Andrusiewicz. Trwa dyskusja o jakości materiałów wykorzystywanych do zabezpieczania twarzy w Polsce. Na pewno dziś dostępność profesjonalnych masek jest większa niż w pierwszej połowie ubiegłego roku, kiedy wprowadzany był obowiązek zasłaniania twarzy — wskazał rzecznik. Stąd gros tej dyskusji dotyczy możliwości używania takich zabezpieczeń jak szaliki czy przyłbice. Jednak na pewno w tym tygodniu żadnej decyzji w tej materii nie będzie — zaznaczył. Główny doradca premiera ds. COVID-19 prof. Andrzej Horban pytany w piątek w TVN 24, czy minister zdrowia wyda rozporządzenie, na mocy którego zostanie wprowadzony obowiązek noszenia maseczek chirurgicznych, odparł: „Mam nadzieję, że tak będzie. Tak.” Horban powiedział, że minister zdrowia informację w sprawie maseczek chirurgicznych poda w piątek.  Chodzi o to, żeby używać porządnych masek, przynajmniej masek tzw. chirurgicznych, nie mówiąc już o maskach z filtrem — powiedział. aw/PAP
Obowiązek noszenia profesjonalnych maseczek? Prof. Horban: Mam nadzieję, że dzisiaj MZ wyda rozporządzenie w tej sprawie^Zespół wPolityce.pl^2021-02-19 09:40:35.691690+01:00^https://wpolityce.pl/spoleczenstwo/539836-bedzie-obowiazek-noszenia-profesjonalnych-maseczek^„Chodzi o to, żeby używać porządnych masek. Przynajmniej maska tak zwana chirurgiczna, nie mówiąc już o tych maskach z filtrem - powiedział w piątek na antenie TVN 24 główny doradca premiera do spraw COVID-19 profesor Andrzej Horban. Wyraził przy tym nadzieję, że dzisiaj minister zdrowia wyda rozporządzenie dotyczące maseczek.  CZYTAJ RÓWNIEŻ: -Łukasz Szumowski: Na szczęście nie jestem na miejscu ministra Niedzielskiego. Trafił na niezwykle trudny okres -Minister zdrowia: Odnotowaliśmy najwyższą dzienną liczbę szczepień - 141 tys. W sumie 1,62 mln osób otrzymało pierwszą dawkę Profesor Andrzej Horban pytany był na antenie TVN 24, czy rząd podejmie działania, aby w Polsce został wprowadzony obowiązek noszenia profesjonalnych maseczek, zamiast chustek czy przyłbic. Odpowiedział, że „Rada Medyczna wydaje tego typu twarde zalecenie”.  Należy faktycznie wyrzucić te wszystkie pseudoochrony do kosza, zapomnieć o nich — podkreślił. Na uwagę, że muszą być w tej sprawie formalne zalecenia, aby obywatele czuli się zobligowani do spełnienia tego wymogu, prof. Horban wyraził nadzieję, że jeszcze dzisiaj minister zdrowia wyda rozporządzenie dotyczące obowiązku noszenia profesjonalnych maseczek.  Chodzi o to, żeby używać porządnych masek. Przynajmniej maska tak zwana chirurgiczna, nie mówiąc już o tych maskach z filtrem, bo zawsze istnieje domniemanie, że maski, które się używa w szpitalach, to zaraz te maski ze szpitali zostaną wyprowadzone w imię zasady, że Polak potrafi  — mówił doradca premiera. Jeżeli od roku mamy epidemię, to bardzo dziwne jest, że przedsiębiorcy w Polsce nie są w stanie się na tyle skupić, żeby zalać kraj maskami profesjonalnymi — dodał. Oprócz tego, że pan minister wyda rozporządzenie to jest apel do państwa, żeby do tego rozporządzenia byli uprzejmi się stosować, bo pan minister może sobie wydawać, a jeżeli państwo tego nie zrobią, to w tym momencie cała zabawa na nic  — stwierdził. Odnosząc się do kwestii szczepień osób, które już przeszły Covid, przyznał, iż obecnie trwa dyskusja nad tym, czy takie osoby szczepić dwoma czy tylko jedną dawką.  Mamy zamiar coś takiego ogłosić, też mam nadzieję, że to dzisiaj będzie, jako zalecenie Rady Medycznej, że osoby, które przeszły zakażenie, mają udowodnione zakażenie, żeby poczekać u tych osób ze szczepieniem i żeby przez pół roku od momentu izolacji, czy zdiagnozowania zakażenia i szczepić tylko jedną dawką, że ta dawka jest wystarczająca  — poinformował prof. Horban. aw/TVN 24
Raport NIK poraża! Część polskich szpitali nadal traktuje ciała dzieci utraconych jak odpady medyczne i... utylizuje^Anna Wiejak^2021-02-19 09:09:31.166479+01:00^https://wpolityce.pl/spoleczenstwo/539832-czesc-szpitali-nadal-utylizuje-ciala-dzieci-utraconych^Raport Najwyższej Izby Kontroli odnośnie do sytuacji na oddziałach ginekologiczno-położniczych 37 polskich szpitali pozostał niemalże niezauważony, ginąc w morzu bieżących informacji. A szkoda, pokazuje bowiem, jak wiele jeszcze zostało do zrobienia jeżeli chodzi o zapewnienie matkom odpowiedniej opieki medycznej, w szczególności zaś tym, których poczęte dziecko nie dożywa czasu narodzin.  CZYTAJ RÓWNIEŻ: -350 trumienek usłanych białymi różami. Największy w Europie pogrzeb nienarodzonych dzieci na cmentarzu k. Garwolina -Pogrzeb dzieci nienarodzonych w Gończycach to narodowy wyrzut sumienia, ale i rekolekcje uświadamiające stratę Temat dziecka utraconego jest bardzo trudny, a jeszcze bardziej zaniedbany. Głośne dyskusje na temat aborcji – chociaż ważne - niejako spychają go na margines, a przecież ból matek tych dzieci trudno porównać z jakimkolwiek innym. Najgorsze, że stając w obliczu dramatu przedwczesnej śmierci poczętego dziecka kobiety te często są pozostawione same sobie, nieświadome swoich praw, obezwładnione bezsilnością, rozbite, zapłakane. Okazuje się, że nawet z medycznego punktu widzenia wiele z nich pozbawionych jest odpowiedniej opieki, a przynajmniej tak wynika z opublikowanego raportu NIK, który jako przyczynę tego stanu rzeczy wskazuje wadliwą organizację procesu udzielania świadczeń oraz nieprzestrzegania obowiązujących uregulowań, w tym standardów opieki okołoporodowej.  Często opieka nad pacjentkami doświadczającymi tych szczególnych sytuacji, ograniczała się do udzielenia niezbędnej pomocy medycznej, nie zapewniała natomiast szerszego wsparcia zagwarantowanego obowiązującymi przepisami prawa. Pacjentkom znajdującym się w szczególnych sytuacjach położniczych udzielano niezbędnych świadczeń medycznych, jednak nieprzestrzeganie przez szpitale – w różnej skali – standardów opieki okołoporodowej dotyczących tych pacjentek powodowało, że nie zapewniano im wystarczającej opieki — czytamy w raporcie.  W ocenie kontrolerów NIK „wynikało to głównie z niedostrzegania przez kierujących podmiotami leczniczymi specyfiki pracy z takimi pacjentkami, realizacji w niewystarczającym stopniu potrzeb szkoleniowych personelu medycznego, dotyczących zwłaszcza komunikacji z pacjentkami oraz braku oczekiwanego wsparcia w radzeniu sobie ze stresem powstałym w związku ze sprawowaną opieką”.  Co więcej, problemem było również uzyskanie odpowiedniej opieki lekarskiej – w 68 proc. skontrolowanych szpitali świadczeń udzielali lekarze pracujący nawet kilka dób z rzędu, a zatem mocno przemęczeni. Nie na każdym skontrolowanym oddziale był zatrudniony psycholog, aby udzielić wsparcia. O zagwarantowaniu opieki duchowej raport w ogóle nie wspomina. W ponad połowie jednostek stwierdzono nieprawidłowości dotyczące postępowania ze zwłokami dzieci martwo urodzonych oraz poronionych. Proces ten był nierzetelnie dokumentowany, a stosowane wzory dokumentów potwierdzających decyzje pacjentek o skorzystaniu lub rezygnacji z prawa do pochówku dziecka, mogły wprowadzać w błąd i w konsekwencji uniemożliwiać pochówek — czytamy w raporcie.  Sześć szpitali przekazywało zwłoki dzieci do badań histopatologicznych podmiotom zewnętrznym, bez zastrzeżenia obowiązku ich zwrotu, co uniemożliwiało ich pochowanie, a w połowie analizowanych przypadków doprowadziło do utylizacji ciał na zlecenie podmiotów wykonujących badania. W dwóch szpitalach zwłoki dzieci martwo urodzonych kwalifikowano jako odpady medyczne i przekazywano do utylizacji — doprecyzowuje dokument.  Okazuje się, że w większości objętych kontrolą szpitali (63 proc.) stosowano wzory oświadczeń dotyczących decyzji matki o sposobie postępowania ze zwłokami dziecka (o skorzystaniu lub rezygnacji z prawa do pochówku i pozostawieniu ciała dziecka w szpitalu). Natomiast w trzech szpitalach (9 proc.) wzory tych oświadczeń nie były prawidłowe i mogły wprowadzać pacjentki w błąd odnośnie do dalszego postępowania ze zwłokami ich dziecka.  Przekracza wyobraźnię, jak musi czuć się matka dziecka utraconego, która w szoku podpisuje podsuwane jej dokumenty, a gdy przychodzi do wyprawienia pogrzebu nienarodzonemu, okazuje się, że jego ciało… zostało zutylizowane jako odpad medyczny. Przerażające! Rodzi się w tym miejscu pytanie o godność człowieka. Co mają w głowach lekarze, którzy dopuszczają do tego typu praktyk? Co na to dyrektorzy placówek i nadzorujący je samorządowcy?  W skontrolowanych jednostkach funkcjonowała różna, nie zawsze zgodna z prawem i wewnętrznymi procedurami, praktyka postępowania ze zwłokami dzieci od momentu poronienia lub martwego urodzenia do czasu pochówku. Nieprawidłowości stwierdzono w 19 (54 proc.) jednostkach objętych kontrolą — stwierdza raport.  Na oddziałach ginekologiczno-położniczych prawie połowy objętych kontrolą szpitali nie przestrzegano wymogów dotyczących wyposażenia i sposobu urządzenia zespołów porodowych, sal chorych oraz pokojów diagnostycznych, a organizacja sal porodowych i pokojów badań w czterech szpitalach nie zapewniała pacjentkom prawa do intymności i godności. — czytamy w raporcie.  Co więcej, w pięciu szpitalach (z 37 skontrolowanych) pacjentki doświadczające straty dziecka nie były odseparowane od kobiet będących w ciąży lub tych, które urodziły zdrowe dziecko. Szpitale wprawdzie były wyposażone w niezbędny sprzęt i aparaturę medyczną, jednak w co piątym szpitalu nie przestrzegano terminów autoryzowanych przeglądów technicznych tych urządzeń, co mogło mieć negatywny wpływ na bezpieczeństwo pacjentów i dokładność badań.  Najczęstszym problemem zgłaszanym przez kobiety był brak empatii podczas rozmów personelu medycznego z kobietą. Brak umiejętności komunikacji z osobą w bardzo trudnej, skrajnej sytuacji życiowej. Kobiety zwracają uwagę na postawę personelu medycznego, którą często określają jako nieuprzejmą, arogancką, oziębłą i ignorującą. Wiele kobiet opisywało sytuacje, w których personel medyczny podnosił na nie głos w sytuacji, w której dopytywały o swój stan lub płakały — alarmuje prezes Fundacji „Rodzić po Ludzku”, która to informacja przytoczona została w raporcie.  Z czego to wynika? Raport mówi o braku odpowiedniego przygotowania kadry medycznej i konieczności organizowania szkoleń. Prawda może się jednak okazać bardziej złożona, problem bowiem wydaje się być z samym podejściem lekarzy do osoby ludzkiej. Jest to m.in. pokłosie braku przygotowania medyków w dziedzinie filozofii klasycznej. Częściowo zapewne także aborcyjnej mentalności, zgodnie z którą dziecko w fazie prenatalnej to fetus czy zlepek komórek, nie zaś człowiek. Zideologizowani lekarze zwyczajnie nie dostrzegają tego, co dla każdego człowieka o właściwie uformowanym sumieniu jest oczywistością.
Minister Niedzielski: "Liczba wykonanych szczepień przeciw COVID-19 w Polsce przekroczyła 2,5 mln". Dziś padł rekord!^Zespół wPolityce.pl^2021-02-18 23:39:25.539758+01:00^https://wpolityce.pl/spoleczenstwo/539817-minister-niedzielski-liczba-szczepien-przekroczyla-25-mln^Liczba wykonanych szczepień przeciw COVID-19 w Polsce przekroczyła 2,5 mln – przekazał w czwartek późnym wieczorem minister zdrowia Adam Niedzielski. Poinformował też, że tego dnia zaszczepiono ponad 160 tys. osób. To najwyższa dzienna liczba iniekcji. Dziś (na g. 20.00) przekroczyliśmy 160 tys. szczepień dziennie. Łącznie ponad 2,5 mln szczepień – w tym drugą dawkę otrzymało już 862 tys. #szczepimysie — napisał na Twitterze szef resortu zdrowia.
Ważny głos prof. Marka Kornata w sprawie szkolnictwa wyższego. „O więcej zrozumienia dla myślących inaczej
(wśród historyków)"^INBOX/ /LISTY^2021-02-18 22:41:56.830556+01:00^https://wpolityce.pl/spoleczenstwo/539809-prof-kornat-o-wiecej-zrozumienia-dla-myslacych-inaczej^W październiku ubiegłego roku prof. Magdalena Gawin miała wystąpienie na Kongresie „Polska Wielki Projekt”. Poddała krytyce reformę nauki Jarosława Gowina. W odpowiedzi na to przemówienie powiła się cała seria wypowiedzi profesorów historii, którzy stawiali jej rozmaite zarzuty. Najkrócej rzecz ujmując, przebijał w tych oskarżeniach jeden motyw: że Prawo i Sprawiedliwość chce zawłaszczyć uniwersytety i inne zakłady naukowe pod pretekstem nowej „reformy”, zmieniającej postanowienia tej, której patronował minister Gowin. Zabrałem głos w tej sprawie, uznając wypowiedź prof. Gawin za wyjątkowo ważną i potrzebną. Mamy bowiem szanse dokonać określonej korekty zmian w nauce, jakie w ostatnich latach wprowadzono.  Wspomniane głosy krytyczne wobec wystąpienia p. Minister Gawin zamieszczano głównie na portalu historycznym ohistorie.eu. Tam też zamieszczono mój głos w tej dyskusji. Zostałem zaatakowany przez jednego z profesorów – gorącego przeciwnika obecnie rządzących. Skandaliczne wywody i nawet epitety zawierało jego wystąpienie. Nie dano mi jednak możliwości odpowiedzi, odmawiając w końcu grudnia ub. roku zamieszczenia mojego drugiego tekstu, na prawach repliki. Ocenę tego zachowania pozostawiam czytelnikom niniejszych słów. Ponieważ nie chcę, aby to tak zostawić, pozwalam sobie skorzystać z życzliwej rady red. Jakuba Maciejewskiego, aby te uwagi zamieścić na portalu wPolityce.pl Cała ta sprawa pokazuje jak bardzo nietolerancyjne i pozbawione wszelkich form akademickiej kurtuazji są zachowania niektórych przedstawicieli środowiska uniwersyteckiego w kraju, kiedy ktoś myśli inaczej niż oni.  Artykuł mój „Przeciw dyskusji zastępczej”, który poświęciłem wystąpieniu prof. Magdaleny Gawin – wywołał gwałtowną reakcję prof. Wojciecha Wrzoska. Poruszył on tyle spraw, że aby ustosunkować się do wszystkich, należałoby wydać osobną broszurę. Nie mogę takiej napisać.  Pozwolę sobie tylko na uwagę ogólną, mówiąc bardzo szczerze. Otóż skoro ktoś tytułuje swój tekst słowami: „Nie czas na gesty kurtuazji”, to ja – jako człowiek przyzwyczajony do pewnych form akademickiej kultury – w ogóle nie nabieram chęci, aby to czytać. Zdecydowałem się jednak na lekturę rozważań prof. Wrzoska w drodze wyjątku. I oto kilka słów w odpowiedzi.  I. Nie odmawiam prof. Wrzoskowi dobrych intencji. W jego wypowiedziach przejawia się niewątpliwie troska o humanistykę polską. Chcę to podkreślić. Niestety jednak nie dostrzegam propozycji, które mogłyby być podstawą do dyskusji.  Powiedziałem w swoim artykule, że mamy do czynienia z dotkliwym kryzysem relacji „mistrz-uczeń” w humanistyce polskiej. Na to prof. Wrzosek odpowiada, że przecież mamy tych, co odeszli: od „Platona, Arystotelesa po Newtona, Wittgensteina, Braudela, Lévi-Straussa, Jacobsona”. A więc wystarczy „profesor Arystoteles”… Takie postawienie sprawy jednak niczego przyniesie. Arystoteles nie stanie na czele zespołu grantowego. Przecież oczywiste jest, że chodziło mi o stwierdzenie, iż realizacja grantów dobrze działa głównie wówczas, kiedy relacja mistrz-uczeń. Nie wyłącznie, ale głównie.  Uwagi prof. Wrzoska o prof. Andrzeju Walickim czytałem z dużym znużeniem. Zapewne w odróżnieniu od prof. Wrzoska dobrze znałem zmarłego w tym roku Profesora. Z uznaniem recenzował moją habilitację o początkach polskiej sowietologii. Korespondowaliśmy. Spotykaliśmy się. Wiem dobrze z jakim poruszeniem krytykował te mechanizmy działania nauki, które symbolizują takie zjawiska jak granty i punkty. Jedną z jego ulubionych opowieści była barwna relacja o tym, jak to w Ameryce pewna grupka „uczonych” umówiła się, aby wzajemnie się cytować, podnosząc w ten sposób swoją pozycję w tzw. indeksie cytowań. (Proszę łaskawie nie pytać mnie o to, czy to prawda, bo ja tylko o tym słyszałem od Profesora…).  Zarzuca mi prof. Wrzosek, że deprecjonuję antropologię historyczną. Otóż wolno mi powątpiewać w celowość tej nazwy, bo przecież cała historia jest par excellence antropologiczna, gdyż pozostaje nauką o człowieku w przeszłości. Tylko to przekonanie przyświecało mi, kiedy pisałem swoje refleksje w związku z wystąpieniem prof. Magdaleny Gawin.  Mam do prof. Wrzoska jedno ostrzeżenie. Nie próbujmy nikogo, z kim się nie zgadzamy, „pochwycić za słowo”. Jest prawdą, że wygłaszając swoją improwizowaną wypowiedź prof. Gawin powiedziała, iż humanistyka to nauka, która nie powinna służyć „dokładnie niczemu”. Trzeba jednak b. złej woli, aby ten retoryczny zwrot pojmować dosłownie. Przecież oczywiste jest, że chodzi tu o sprzeciw wobec pewnych tendencji w myśleniu o naukach humanistycznych, z którym się spotykamy. Podam jeden tylko przykład. Każdy kto znał nieżyjącego już prof. Leszka Kołakowskiego, przyzna pewnie, że lubił on opowiadać, jak to w dobie Gomułki on jako kierownik Katedry na Wydziale Filozofii UW musiał pisać w sprawozdaniach dorocznych o tym, jakie znaczenie mają badania filozoficzne „dla gospodarki narodowej”. Już w dzisiejszej Polsce, kiedy zajmowałem się czasopismami historycznymi w ramach reformy Gowina – słyszeliśmy w kuluarach Ministerstwa podobne uwagi. Mówiono jak bardzo trzeba związać naukę z gospodarką… Nie mam nic przeciwko temu, ale chcę mocno powiedzieć, że nauki historii nie da się podporządkować wymogom gospodarki. Jej uprawianie nie przynosi doraźnie nic konkretnego na polu dochodu narodowego. Ale nie wolno z niej zrezygnować, bo kształtuje naszą tożsamość. Oto właśnie chodzi. O sprzeciw wobec wulgarnego utylitaryzmu, który jest pokłosiem liberalnego ekonomizmu.  II. Z uznaniem przeczytałem w polemicznej wypowiedzi prof. Wrzoska stwierdzenie, iż należy „zbliżyć waloryzowanie publikacji po polsku z zagranicznymi”. To dobry pomysł. Mam jednak pytanie – jak to się ma do rozwiązań powziętych w związku z reformą Gowina? Chcę przypomnieć, że kiedy Komisja (do spraw przydzielenia punktów czasopismom historycznym), której przewodniczyłem, przystąpiła do pracy, otrzymaliśmy już na wstępie arbitralnie przydzielone krańcowo wysokie liczby punktów czasopismom mającym w tytule słowo „gender”. I tego nie mogliśmy zmienić, choć podjęliśmy próbę (z mojej oczywiście inicjatywy). Komitet Ewaluacji Nauki utrzymał te wysokie wartości punktowe. Tak też za opublikowanie artykułu w czasopiśmie ze słowem „gender” – niezależnie gdzie, na Alasce czy w Nebrasce – dostajemy 200 albo 140 punktów. Za monografię naukową (która jest „solą” historiografii 100 punktów). Tego nie można zaakceptować. Nikt mnie nie przekona do zmiany mego stanowiska! Właśnie dlatego chcę „reformy reformy”, a więc korekty ustawy ministra Gowina. Oczywiście przemyślanej. Nie podzielam poglądu prof. Wrzoska, że kluczem do oceny systemu grantów jest to, że pieniędzy jest za mało. To nie jest najważniejsze. Ten system nie jest przejrzysty. On działa świetnie w naukach ścisłych. W humanistyce nie jesteśmy na niego skazani. Ja w każdym razie ośmielam się wyrazić tu swoje wątpliwości.  Prof. Wrzosek postuluje: „Znaleźć nierozbijający ogólnego systemu waloryzowania osiągnięć w nauce w Polsce i na świecie sposób oceny osiągnięć naukowych w humanistyce”. Myśl nie jest zła. Wątpię jednak, aby takie rozwiązanie było w ogóle możliwe. Chętnie bym usłyszał jakieś konkrety w tej sprawie. Chcę podkreślić, reforma Gowina nie rozwiązała żadnego problemu spośród tych, które trapią naukę polską. Jeśli ktoś uważa inaczej – niech wyłoży swoje stanowisko. Lubię powoływać się na łacińską zasadę „audiatur et altera pars”. Może ktoś wskaże, jakie postanowienia bądź regulacje tej reformy są dobre, czy zbawienne.  III. Nie uciekam od odpowiedzi na wszelkie pytania o moje stanowisko w kwestii „reformy reformy”. Streszczam je w pięciu zasadniczych punktach:  (1) Przywrócić trzeba swobodny wybór wszelkich władz na uczelni. Nie może być tak, że dziekana, czy dyrektora instytutu wybiera rektor. Tak nie było nigdy. To prowadzi do sytuacji potencjalnie korupcyjnej w myśl zasady: „Załatw mi głosy jako kandydatowi na rektora, ja cię później zrobię dziekanem”.| (2) Zlikwidować należy wprowadzone przez reformę Gowina stanowiska „profesorów dydaktycznych”. To niczemu nie służy poza blokadą etatów.  (3) Bezwzględnie trzeba przywrócić kolokwium habilitacyjne z wykładem habilitanta przed Radą Dyscypliny (zebraną in corpore). Nie może być tak, że aby zostać fryzjerem, to trzeba umieć ostrzyc człowieka, a żeby dostać veniam legendi – nie trzeba nawet wygłosić wykładu… Osoba ubiegająca się o habilitację nie musi nawet „pokazać się” przed Radą Wydziału czy Dyscypliny. To jest skandaliczne!  (4) Nie domagam się likwidacji systemu grantów. W humanistyce można jednak go ograniczyć na rzecz finansowania poprzez dotację podmiotową.  (5) Należy odejść od tzw. systemu bolońskiego. Jego realizacja skutkuje wielkim osłabieniem poziomu kształcenia. Potrzebny jest powrót do jednolitych pięcioletnich studiów wyższych (na wszystkich kierunkach). Ufam, że nikt nie ośmieli się twierdzić, iż realizacja tych pięciu postulatów pogorszy i tak już opłakane położenie uniwersytetu i nauki.  Każdy, kto zechce, dostrzeże z łatwością, że nie przyświeca mi żadna chęć robienia polityki. Chodzi mi o realne dobro nauki i uniwersytetu.  IV. Bez komentarza zmuszony jestem zostawić stwierdzenie profesora Wrzoska, że ja już znam rządowy plan „reformy reformy”. Nie jestem w rządzie. Nie aspiruję do rządzenia. Wypowiadam się tylko jako obywatel i nauczyciel akademicki. Nie powinno być trudności, aby to zwyczajnie zrozumieć. Wyrażam się na ogół jasno. Potrzebny trud rozeznania, o co mi chodzi – nie wydaje się nadmiernie wielki. Niesłychane są niektóre sformułowania prof. Wrzoska. Chodzi mi o te kierowane ad hominem. Pisze on m.in. „Aparatczyk reżimu będzie decydować o tym, co w imię wolności usunie się z uczelni. Historyk w reżimowym mundurze będzie nam wprowadzał dyscypliny, które lubi, bądź których nie lubi, bo nie zna, nie odróżnia, nie rozumie”. To są słowa o p. Prof. Gawin. (Pomińmy już to, że one odnoszą się do kobiety).  Mnie prof. Wrzosek tytułuje zaszczytnym epitetem „pieszczoszek reżimu PiS”. Podobnie określany jest prof. Andrzej Nowak. Charakteryzowany jest on jeszcze jako „polityczny historyk polityki” (sic!). Nie mogę tego nie skwitować stwierdzeniem, że mamy do czynienia z zupełnie nieznaną formą polemiki w kręgu akademickim. Wiem, że na ulicy ludzie „tytułują się” jeszcze dużo mocniejszymi słowami, ale przecież nie chodzi chyba o to, aby uniwersytet zrównać z ulicą.  Prof. Wrzosek rozprawia o „absurdach sekty reformatorskiej reżimu”. Pisze o  „<kongresie> reżimowych i kolaborujących z nimi ludzi”. Nie muszę nadmieniać, że słowo kolaboracja jest silnie obciążone negatywnymi skojarzeniami z powodu II wojny światowej. To jest słowo obraźliwe.  Nie idźmy tą drogą.  Życzyłbym sobie, aby prof. Wrzosek zdobył się na zrozumienie tego, co chciałem powiedzieć. Śródtytuły pochodzą od redakcji
Czarnoskórzy Mickiewicz i Kazimierz Wielki? Oto pomysł publicysty "Krytyki Politycznej"! "Nie miałbym nic przeciwko"^Tego jeszcze nie grali^2021-02-18 21:16:29.616102+01:00^https://wpolityce.pl/spoleczenstwo/539770-publicysta-kp-moze-czarnoskory-kazimierz-wielki^„Czy wybitny czarnoskóry aktor urodzony, dajmy na to w Krakowie, może zagrać Kazimierza Wielkiego albo Adama Mickiewicza? Nie ukrywam, że nie miałbym nic przeciwko takiemu eksperymentowi” – pisze Jakub Majmurek na łamach „Krytyki Politycznej”. CZYTAJ RÓWNIEŻ: Czy są jakieś granice absurdu? Poprawność polityczna bez granic. Żonę Henryka VIII zagra… czarnoskóra aktorka Krytyk odnosi się do sprawy nowego serialu nt. Anny Boleyn, który wyprodukuje brytyjski Channel 5. W rolę drugiej żony Henryka VIII wcieli się czarnoskóra aktorka Jodie Turner-Smith.  Majmurek przywołuje przykłady kontrowersyjnych sytuacjami, w których postacie o białym kolorze skóry mieli zagrać lub zagrali czarnoskórzy aktorzy. Nie widzi w tym żadnego problemu.  Trudno o racjonalny argument, dlaczego utalentowani czarni aktorzy nie powinni mieć szansy, by odtwarzać np. Hamleta albo Ryszarda III. Na scenie teatru mamy przecież oglądać nie aktora z jego prywatnymi cechami – takimi jak właśnie kolor skóry – ale postać, którą buduje za pomocą swojego aktorskiego warsztatu, który jest mistrzowski, dobry lub słaby niezależnie od koloru skóry. Gdy oglądam wspomnianą Okonedo w The Hollow Crown, widzę świetnie zbudowaną postać Małgorzaty, nie czarną aktorkę – czytamy. Odnosi się też do sytuacji, w których biali aktorzy odgrywający historyczne role, też nie pasowali do pierwowzorów swoich postaci.  Przykłady? By pozostać przy Tudorach: w czwartym sezonie serialu Dynastia Tudorów (2007–2010) Henryka VIII w ostatniej dekadzie życia ciągle gra smukły Jonathan Rhys Meyers, choć Henryk VIII zmagał się wtedy z bardzo poważną otyłością, która – razem z ciągle odnawiającą się raną na nodze – praktycznie uniemożliwiała mu normalne poruszanie. Mark Rylance w Wolf Hall (2015) w roli Thomasa Cromwella wygląda raczej jak konsultant polityczny ze współczesnego Londynu lub Waszyngtonu niż jak ciężki, zwalisty mężczyzna z portretu Holbeina. Mimo braku fizycznego podobieństwa do znanych przedstawień wybitnego ministra Henryka VIII Rylance tworzy wybitną kreację – pisze Majmurek.  Sama Anna Boleyn odtwarzana była przez bardzo różne aktorki, niekoniecznie pochodzące z Anglii, obsadzane raczej na podstawie wyobrażeń epoki na temat tego, jak powinna wyglądać zdolna uwieść króla i widza gwiazda filmowa, nie podobieństwa do historycznych opisów i portretów Boleyn – dodaje. Następnie przekonuje, że z powodu sytuacji demograficznej również Polska będzie z czasem musiała przyjąć imigrantów o innym niż biały kolorze skóry, co spowoduje zmianę sytuacji społecznej w naszym kraju.  Jego zdaniem, nasza kultura będzie musiała przystosować się do nowej sytuacji, a w związku z tym, ważne postaci polskiej historii mogliby zagrać czarnoskórzy aktorzy. Przywołuje tu np. postać Kazimierze Wielkiego. Zdaniem Majmurka, rolę ostatniego króla z dynastii Piastów mógłby z powodzeniem odtworzyć artysta o innym niż biały kolorze skóry.  Kultura, w tym kino, telewizja i teatr, będą musiały na to reagować. Także twórcy historycznych produkcji będą musieli sobie zadać pytanie, jak pokazać polską historię wieloetnicznemu polskiemu społeczeństwu. Czy wybitny czarnoskóry aktor urodzony, dajmy na to w Krakowie, może zagrać Kazimierza Wielkiego albo Adama Mickiewicza? Nie ukrywam, że nie miałbym nic przeciwko takiemu eksperymentowi – w przyszłej wielorasowej Polsce czarny Kazimierz Wielki na ekranie mógłby się okazać naprawdę świetnym pomysłem – przekonuje dziennikarz. mly/krytykapolityczna.pl
Dlaczego nie spotkacie nas na ulicznych awanturach? "My w kościołach się modlimy, zamiast je dewastować"^Dorota Łosiewicz^2021-02-18 20:50:12.713242+01:00^https://wpolityce.pl/spoleczenstwo/539062-dlaczego-nie-spotkacie-nas-na-ulicznych-awanturach^Drogie czytelniczki i drodzy czytelnicy, bardzo wam dziękuję za gorący i szeroki odzew na akcję #NiewNaszymImieniu, którą zainicjowaliśmy na łamach „Sieci” tydzień temu. Naszą redakcyjną skrzynkę niewmoimimieniu@fratria.pl zalały słowa wsparcia, podziękowania, gesty solidarności. Nie tylko przysyłaliście e-maile, zdjęcia, ale wyrażaliście także wsparcie w mediach społecznościowych, na profilach tygodnika „Sieci” i portalu wPolityce.pl, na Twitterze. Pisaliście także do nas (dziennikarek tygodnika „Sieci”) w prywatnych wiadomościach. Nie sądziłam, że jest aż tyle kobiet, które czują, że to, co dzieje się na ulicach, odbywa się #NiewNaszymImieniu, oraz że awantura, którą rozpętał tzw. Strajk Kobiet, to w istocie nic innego jak protest zwolenników aborcji. Protest skierowany przeciw życiu, antydemokratyczny, antyrodzinny, wulgarny, agresywny, oparty na kłamstwie, uderzający w niepełnosprawnych, w kobiety, promujący zło.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Reakcja rządu na problemy ze szczepionkami. Premier: Uruchamiamy nasze kanały handlowe, żeby spróbować dokonać zakupu^Zespół wPolityce.pl^2021-02-18 19:30:32.489754+01:00^https://wpolityce.pl/spoleczenstwo/539788-premier-o-szczepionkach-uruchamiamy-nasze-kanaly-handlowe^Uruchamiamy nasze różne kanały handlowe, żeby spróbować dokonać zakupu szczepionki przeciwko Covid-19 na świecie - czy to się uda? Tego nie wiem - powiedział w czwartek premier Mateusz Morawiecki. CZYTAJ RÓWNIEŻ: Premier Morawiecki wzywa Komisję Europejską do nacisku na producentów szczepionek: „Tu i teraz potrzebne nam są szczepionki” Na briefingu prasowym w Krakowie szef rządu ponownie nawoływał, by Komisja Europejska wezwała „na dywanik” szefów wielkich koncernów farmaceutycznych, by zrealizowali oni umowy na dostawy szczepionek. Morawiecki stwierdził, że relacje między KE a firmami farmaceutycznymi nie przebiegły tak, jak sobie to wyobrażaliśmy. Dlatego zapowiedział, że za kilka dni na posiedzeniu Rady Europejskiej będzie „bardzo mocno” naciskać na Komisję Europejską, żeby przyspieszyć dostawę dawek szczepionek do Europy. Jednocześnie uruchamiamy nasze różne kanały handlowe, żeby spróbować dokonać jakichś zakupów na świecie. Czy to się uda? Tego nie wiem. Liczyliśmy na UE, ale teraz widzę, że wszystkie kraje członkowskie są bardzo mocno rozczarowane  — oświadczył premier. W każdym województwie będzie mobilny punkt szczepień, punkty te powinny być gotowe za półtora miesiąca - poinformował w czwartek w Krakowie szef KPRM, pełnomocnik rządu ds. szczepień Michał Dworczyk. Na konferencji, podczas której towarzyszył premierowi Mateuszowi Morawieckiemu, Dworczyk przypomniał, że dzisiaj w Polsce każdego dnia ponad 6 tysięcy punktów wykonuje szczepienia.  Jedyne co nas ogranicza, to jest liczba szczepionek, ale miejmy nadzieję, że w drugim kwartale to się zmieni — powiedział. Poinformował, że została przekazana decyzja Agencji Rezerw Materiałowych o przygotowaniu 16 mobilnych zestawów szczepień.  Chcemy, aby w każdym województwie był taki mobilny TIR z naczepą (i żeby był on) mobilnym punktem szczepień, który w ciągu 15 minut po dojechaniu na miejsce może rozpocząć szczepienia — powiedział Dworczyk. Nie czekamy na to, aż tych szczepionek będziemy mieli dostateczną ilość, przygotowujemy się już teraz, za półtora miesiąca będziemy mieli gotowe punkty mobilne w każdym województwie. Jak będziemy mieli więcej szczepionek, one dołączą do tych 6 tysięcy punktów stałych, abyśmy jak najszybciej mogli zaszczepić dorosłą populację Polski — dodał szef KPRM. gah/PAP
Ma powstać rozlewnia zagranicznych szczepionek. A co z polską szczepionką?^Aleksandra Jakubowska^2021-02-18 17:17:38.107577+01:00^https://wpolityce.pl/spoleczenstwo/539767-powstanie-rozlewnia-zagranicznych-szczepionek-co-z-polska^Wiceminister zdrowia, Waldemar Kraska, poinformował dzisiaj, że rząd planuje budowę linii do rozlewania szczepionek. Kilka dni temu wicepremier Jacek Sasin przekazał informacje, że kosztem 40 milionów złotych uruchomiona zostanie taka linia w Polfie Tarchomin, która jest spółką Skarbu Państwa.  Wszelkie działania, które mają sprawić, że szczepionka na COVID-19, a także jej kolejne wersje uwzględniające mutację wirusa, będą bez opóźnień i powszechnie dostępne dla Polaków są godne wyłącznie pochwały, ale w tym kontekście jawi się pytanie – a co z polską szczepionką, nad którą prowadzi prace kilka zespołów, głownie w ośrodkach akademickich? Wicepremier Sasin twierdzi, że to kwestia „na lata” i bardzo kosztowna, bowiem w produkcję trzeba zainwestować około 3 miliardy złotych, choć zastrzega, że to nie znaczy,” iż nie będziemy tego robić.” Nie mam podstaw, by kwestionować wyliczenia związane z kosztem uruchomienia takiej produkcji, zapewne wicepremier Sasin dysponuje dokładnymi wyliczeniami ekspertów, ale nie mogę się zgodzić z opinią, że to kwestia „na lata”. Profesor Tomasz Ciach, biotechnolog z Politechniki Warszawskiej, kierujący zespołem naukowców pracujących nad polska szczepionką od wiosny ubiegłego roku, w wywiadzie opublikowanym w najnowszych wydaniu tygodnika Sieci (nr 7, 15-21 lutego 2021) na pytanie, kiedy taka szczepionka mogłaby być dostępna na masową skalę, twierdzi: Jeżeli byśmy mieli ten przysłowiowy łut szczęścia, pomoc finansową i wsparcie firm farmaceutycznych, to myślę, że jesteśmy w stanie skończyć badania na zwierzętach w czasie trzech do sześciu miesięcy i w czasie kolejnych sześciu do dwunastu miesięcy moglibyśmy wystąpić o dopuszczenie szczepionki do sprzedaży. Jeżeli uznać, że filarami bezpieczeństwa państwa są obronność i energetyka, to kryzys pandemiczny uświadomił nam, że jest jeszcze trzeci – bezpieczeństwo farmaceutyczne.  Każdy kraj powinien być w stanie produkować sam u siebie podstawowe leki oraz opracowywać i produkować takie szczepionki, bo póki wszystko jest dobrze, to kupujemy leki w Chinach, i wszystko jakoś się kręci. Ale w momencie, kiedy dochodzi do takiej katastrofy, jak ta pandemia, kiedy jest pełen lockdown, przestają latać samoloty, okazuje się, że zaczyna w Polsce brakować podstawowych leków no i nie mamy tej szczepionki. Okazało się, że nawet maseczek w Polsce nie było! W obecnych czasach, kiedy dziewięćdziesiąt procent wszystkich substancji aktywnych leków produkowanych jest w Chinach, bezpieczeństwo farmaceutyczne nabiera szczególnej wagi — twierdzi prof. Ciach. Jeszcze przed wybuchem pandemii, już w czerwcu 2019 roku mieliśmy alarmowy sygnał, co może nastąpić po „wyprowadzeniu” z Europy „brudnego przemysłu farmaceutycznego”, który zdaniem europejskich polityków znacznie przyczyniał się do zatruwania środowiska. W efekcie ponad 80 procent substancji czynnych używanych w przemyśle farmaceutycznym produkowanych jest w Chinach, a kiedy władze tego kraju latem 2019 roku zamknęły, ze względów na ochronę środowiska, kilkanaście fabryk wytwarzających te substancje, w Polsce wystąpiły braki ponad 100 produktów leczniczych, zwłaszcza tych stosowanych przy cukrzycy, chorobach tarczycy, serca, a także leków przeciwbólowych. W czasie pandemii okazało się, że to wielkie koncerny farmaceutyczne dyktują warunki i nawet 27 państw Unii Europejskiej nie jest w stanie wymusić na nich realizacji dostaw szczepionek zgodnie ze wstępnie zawartymi umowami, abstrahując od tego, w jakim tempie negocjacje prowadziła Komisja Europejska i jakie błędy popełniono przy opisywaniu zobowiązań wytwórców w kwestii dostarczania szczepionek w owych umowach. Krytyka państw członkowskich wobec delikatnie mówiąc, nieudolnych działań KE w zapewnieniu obywatelom UE szczepionek jest powszechna a sprawa stawiana na ostrzu noża – państwa członkowskie chcą otrzymać szczepionki, za które zapłaciły.  Odsetek zaszczepionych w UE, w porównaniu do Wielkiej Brytanii, Stanów Zjednoczonych, Kanady czy Izraela, jest dramatycznie niski. Wszystkie państwa członkowskie zaufały Komisji i wszystkie oczy zwrócone są teraz na szefową KE Ursulę von der Leyen — mówią unijni dyplomaci.  Ale Komisja Europejska jest bezsilna i kiedy pod koniec stycznia brytyjsko-szwedzka firma AstraZeneca ogłosiła, że w pierwszym kwartale tego roku dostarczy państwom członkowskim o kilkadziesiąt milionów dawek mniej, niż wynika to z kontraktu, nic, poza serią spotkań Komisji i słowami krytyki, nie można było z tym zrobić.  31 stycznia minister Michał Dworczyk, pełnomocnik rządu ds. Narodowego Programu Szczepień, przyznał: „Rzeczywiście, już musieliśmy modyfikować harmonogram szczepień ze względu na opóźnienia i zmniejszenie dostaw, zarówno przez koncern Pfizer, jak i Moderna”. Widać zatem wyraźnie, jakie problemy stwarza uzależnienie się od produkcji szczepionki przez zachodnie koncerny, które dyktują warunki, terminy dostaw, ceny i, jak wynika z doniesień prasowych, sprzedają „pod stołem” część swojej produkcji silniejszym i lepiej płacącym. Prace nad polską szczepionką naprawdę są zaawansowane, poza tym technologia jej produkcji, którą wybrał zespół prof. Ciacha jest tańsza i bezpieczniejsza, tak produkowane są na przykład szczepionki na żółtaczkę wszczepienną typu B, od lat sprawdzone i powszechnie stosowane, poza tym nie zawiera„informacji genetycznej”, tak jak te obecnie stosowane, co budzi choć bezpodstawne, ale jednak obawy wielu pacjentów. Jak wyjaśnia prof. Ciach: (…) znając kod genetyczny wirusa można wybrać fragmenty jego białek, na przykład białek tworzących kolce koronawirusa i tak zmodyfikować bakterie, że produkują te białka. Wstrzykujemy taką szczepionkę białkową i organizm ma gotowy obcy element, czyli białka kolców, na których może się nauczyć, a jednocześnie samo białko kolca na pewno się nie rozmnoży wewnątrz naszego organizmu. Zespół prof. Ciacha mógł rozpocząć swoje prace dzięki otrzymaniu finansowego wsparcia od Politechniki Warszawskiej i nie trzeba chyba tłumaczyć, jak mizerne są to środki wobec tych, jakimi dysponują wielkie zachodnie koncerny. Pomimo tego jest szansa na to, by powstała polska szczepionka, choć zapewne wielu lobbystów zagranicznych firm farmaceutycznych, przyłoży się do tego, by skutecznie ten pomysł blokować, bo polski rynek jest zbyt ważny i cenny, by oddawać go Polakom. Przykładem tego, jak potrafią być skuteczni, jest sprawa budowy w Polsce frakcjonatora osocza, czyli mówiąc prościej fabryki, która by produkowała z osocza pobieranego w Polsce preparaty, stosowane w wielu podstawowych dziedzinach medycyny, takich jak na przykład hematonkologia, choroby zakaźne, immunologia, hemofilia oraz w szerokim zakresie wskazania neurologiczne. Dotychczas polskie osocze pobierane w ramach honorowego dawstwa krwi było przekazywana za granicę do firm zewnętrznych. Osocze wracało do Polski w postaci gotowych preparatów. Ponad 500 mln złotych rocznie wydaje nasz kraj na ich zakup. Polska fabryka miałaby przynosić 0d 80 do 100 milionów zysku rocznie. Bilans jest zatem bezdyskusyjny. I tylko na marginesie dodam, że próby realizacji tego projektu rozpoczęły się w 1995 roku, co niestety zakończyło się tak zwaną aferą Laboratorium Frakcjonowania Osocza w Mielcu. Szef Agencji Badań Medycznych, dr Radosław Sierpiński przewiduje, że realnie można zakończyć to przedsięwzięcie za trzy lata, a Polska „nie tylko może stać się samowystarczalna, ale może również stać się międzynarodowym kontraktorem choćby dla krajów Grupy Wyszechradzkiej”. Kryzys pandemiczny wymaga działań doraźnych, przedsięwzięć ratujących tu i teraz nie tylko zdrowie i życie obywateli naszego kraju, ale także gospodarkę. Jednak perspektywa miesiąca czy kilku najbliższych i planowanie działań wiązanych z przewidywaną w krótkim okresie sytuacją nie może przesłaniać dalszej perspektywy, bo może się okazać, że na koronawirusa trzeba będzie się szczepić co roku, że mogą nas atakować jego kolejne mutacje, a i wizja innych, mogących nastąpić pandemii nie jest wcale wykluczona. Ostrzegają przed tym wirusolodzy, także prof. Ciach: Ludzi jest coraz więcej, coraz częściej podróżują, hodujemy zwierzęta na masową skalę, kiedy stłoczonych jest wiele gatunków w jednym miejscu, co nie jest naturalną sytuacją i powstają właśnie takie miksery genetyczne, które będą wytwarzać coraz więcej nowych wirusów. Niekoniecznie będą to koronawirusy, ale inne, na przykład nowe odmiany grypy i niestety, trzeba się liczyć z tym, że prawdopodobnie takich epidemii będzie coraz więcej. Połączenie sił polskich naukowców, pracujących w różnych ośrodkach nad polską szczepionką, zapewnienie finansowania badań a także zachęta dla polskich firm farmaceutycznych, by podjęły, przy pomocy państwa, zadanie budowy fabryki polskiej szczepionki jest zadaniem ambitnym, ale też mogącym świadczyć o tym, iż rządzący są w stanie myśleć perspektywicznie nie tylko w kwestii obronności, energetyki czy wielkich inwestycji, takich jak Mierzeja Wiślana czy CPK, ale także ochrony zdrowia obywateli.  Wiceminister Waldemar Kraska, mówiąc o mającej powstać rozlewni zagranicznej szczepionki wyraził nadzieję, że „ta szczepionka będzie tutaj rozlewana w naszym kraju, więc będzie u nas na miejscu. Może wtedy także dostawy do naszego kraju, do naszych obywateli będą zdecydowanie łatwiejsze i bardziej skoordynowane”. Chciałabym tę nadzieję podzielać, ale najpierw trzeba mieć co rozlewać. A z pustego nawet Salomon nie naleje.
Powstał pierwszy projekt ustawy dotyczący zwierząt w służbie. "Dzięki nim niejedno ludzkie życie zostało uratowane"^Notujemy ...^2021-02-18 15:25:54.442018+01:00^https://wpolityce.pl/spoleczenstwo/539749-powstal-pierwszy-projekt-ustawy-dot-zwierzat-w-sluzbie^Dziś przekazujemy do rządu projekt ustawy całościowo regulujący status zwierząt w służbie - poinformował w czwartek szef MSWiA Mariusz Kamiński. Dodał, że ustawa przewiduje dla zwierząt należących do służb podległych resortowi dożywotnie utrzymanie i opiekę weterynaryjną finansowaną przez państwo. O szczegółach projektu ustawy minister Kamiński i wiceminister Błażej Poboży poinformowali na konferencji prasowej, w której uczestniczyli też komendanci główni Policji, Państwowej Straży Pożarnej i Straży Granicznej, a także troje czworonożnych przyjaciół mundurowych wraz z opiekunami. W tej chwili w służbach mamy ok. tysiąca psów, kilkadziesiąt koni. Są to zwierzęta niezwykłe, posiadające niezwykłe predyspozycje, wybitną inteligencję i są to zwierzęta znakomicie wyszkolone. Dzięki nim niejedno ludzkie życie zostało uratowane, niejeden groźny przestępca został ujęty. Troska o ich los w służbie, a zwłaszcza poza służbą jest naszym etycznym obowiązkiem  — powiedział Mariusz Kamiński. Podkreślił, że resort przedstawiając projekt ustawy całościowo regulujący status zwierząt w służbie, chce „ostatecznie rozwiązać wszystkie problemy związane z funkcjonowaniem tych zwierząt na zasadach humanitarnych, uwzględniając ich wybitne zasługi dla obywateli”. Wierzę, że ta ustawa spotka się z przychylnością opinii publicznej. Mam nadzieję, że przyjmiemy ją w konsensusie w parlamencie. Na pewno bardzo ucieszy ona funkcjonariuszy, którzy od wielu lat postulowali o uregulowanie ustawowe statusu tych zwierząt  — zaznaczył szef MSWiA. Poboży, który mówił o zaproponowanych rozwiązaniach, podkreślił, że aktualnie status zwierząt w służbach mundurowych nie jest w żaden sposób kompleksowo uregulowany. Szczególny problem, na który zwrócił uwagę, to kwestia wycofywania zwierząt ze służb.  Najczęściej wyłącznie dzięki empatii i dobremu sercu dotychczasowych opiekunów zwierzęta po prostu pozostawały po wycofaniu ze służby przy nich  — zauważył wiceminister.  Jak dodał, wiązało się to z dużymi obciążeniami dla opiekunów, koniecznością ponoszenia kosztów wyżywienia i niejednokrotnie skomplikowanego leczenia. Zgodnie z propozycją, jak mówił Poboży, pierwszeństwo opieki nad zwierzęciem odchodzącym na „emeryturę” będzie miał jego dotychczasowy opiekun, a dopiero w dalszej kolejności zwierzęta będą mogły trafić pod opiekę innego funkcjonariusza, w tym będącego na emeryturze czy rencie, lub pracownika cywilnego formacji. Regulacja ma także dopuszczać możliwość przekazania zwierzęcia do organizacji, która w celach statutowych ma wpisaną ochronę zwierząt. Wiceszef MSWiA wyjaśnił, że zarówno „emerytowane” psy, jak i konie zostaną na stanie jednostki organizacyjnej każdej z formacji. Wskazał także, że opiekunowie zwierząt będą mieli ustawowo określone obowiązki. Chodzi o zapewnienie odpowiedniego wyżywienia, dostępu do czystej wody, czy możliwość zapewnienia swobodnej aktywności tych zwierząt. Zapytany, czy proponowane przepisy będą regulować to, kiedy zwierzę będzie wycofywane ze służby, wiceminister potwierdził i wyjaśnił, że będą dwie okoliczności - obligatoryjna i fakultatywna. Ta pierwsza dotyczy stanu zdrowia zwierzęcia. Jeżeli weterynarz stwierdzi, że stan zwierzęcia uniemożliwi mu służbę, wówczas przejdzie ono na „emeryturę”. Fakultatywna okoliczność, kiedy zwierzę będzie mogło być wycofane, to wiek. W przypadku psów to ma być 9 lat, a w przypadku koni - 15 lat. W projekcie przewidziano też, co się stanie ze zwierzęciem w przypadku śmierci jego dotychczasowego opiekuna. Jak tłumaczył Poboży, pierwszeństwo do opieki będzie miała rodzina opiekuna pod warunkiem, że wyrazi na to zgodę. Jeśli nie będzie to możliwe, rozpocznie się procedura przekazania zwierzęcia pod opiekę. Wiceminister zwrócił uwagę, że dzięki temu, iż po zmianach również „emerytowane” zwierzęta pozostawać będą na stanie formacji, zawsze będzie kontrola nad tym, co się z nimi dzieje. Proponowane przepisy zakładają również pokrywanie kosztów wyżywienia zwierząt, a także leczenia weterynaryjnego.  Przepisy rozporządzenia do tej ustawy określą, że opiekunom przysługiwać będzie wyżywienie dla zwierząt przekazywane w naturze albo ekwiwalent finansowy w formie ryczałtu”  — powiedział Poboży. Koszty opieki weterynaryjnej, jak wyjaśnił, będą refundowane. Co do ekwiwalentu za wyżywienie resort szacuje, że w przypadku psów będzie kształtował się od 9 do 16 złotych dziennie, a te widełki będą uzależnione m.in. od wagi zwierzęcia i pory roku.  Według naszych analiz taki roczny koszt utrzymania, wyżywienia zwierzęcia w przypadku psa to będzie ok. 6,5 tys. złotych  — dodał. W przypadku konia ekwiwalent wyniesie 30 złotych dziennie za tego znajdującego się w służbie, a 23 zł dla wycofanego ze służby. Projektowana ustawa reguluje także kwestię kontroli i nadzoru nad przekazanymi zwierzętami i - w skrajnych przypadkach - dopuszcza możliwość odebrania zwierzęcia opiekunowi i rozpoczęcia procedury przekazania zwierzęcia innemu opiekunowi. Ta ustawa jest kompleksowym, pierwszym w historii, uregulowaniem ustawowym sytuacji zwierząt w służbie - od momentu ich doboru do formacji, przez cały okres służby, przez wycofanie i właśnie po raz pierwszy w historii ten czas na emeryturze  — powiedział wiceszef MSWiA. Zapytany, kiedy nowe przepisy mogą wejść w życie, Poboży wskazał, że w czwartek projekt trafia do rządowego wykazu prac legislacyjnych i do konsultacji, które jego zdaniem potrwają dwa-trzy dni. Jak zaznaczył, nad przepisami resort pracował wspólnie ze służbami mundurowymi. Wyraził też nadzieję, na szerokie poparcie projektu w parlamencie. Szef MSWiA potwierdził zaś, że proponowana regulacja była także konsultowana w ramach Komitetu Bezpieczeństwa Komitetu ds. Bezpieczeństwa Narodowego i spraw Obronnych. Kamiński wyjaśnił, że ma ona poparcie komitetu, jego członków i przewodniczącego, wicepremiera Jarosława Kaczyńskiego. Oczekiwania formułowane od wielu lat dziś materializują się w postaci projektu ustawy, która ureguluje status zwierząt w służbach - podkreślił w czwartek komendant główny Policji gen. insp. Jarosław Szymczyk. To niezwykle ważne w kontekście troski o naszych czworonożnych funkcjonariuszy - dodał.  Jak wskazał szef KGP, zaproponowany projekt jest efektem tego, że kilka miesięcy temu minister Kamiński dał „zielone światło”, aby tę sprawę „wreszcie uporządkować”. Komendant w imieniu funkcjonariuszy podziękował zarówno szefowi MSWiA, jak i wiceministrowi Pobożemu za pilotowanie w kontakcie ze służbami przygotowania tych rozwiązań.  Niezwykle ważnych rozwiązań w kontekście troski o naszych czworonożnych funkcjonariuszy, którzy na co dzień odgrywają ogromną rolę w naszej formacji  — dodał gen. insp. Szymczyk. Ta rola, jaką pełnią nasi czworonożni funkcjonariusze, jest nie do przecenienia. Stąd też tak ważnym było uporządkowanie ich losu po zakończeniu służby. Oczywiście, one były zawsze dobrze zaopiekowane, bo nasi przewodnicy to są prawdziwy pasjonaci i nigdy swoich przyjaciół by nie zostawili, ale też ponosili zawsze tego koszty. Dzisiaj te rozwiązania, o których mówili panowie ministrowie, zapewniają im odciążenie z tych kosztów  — powiedział komendant główny Policji. Głos zabrał także komendant główny Straży Granicznej gen. dyw. SG Tomasz Praga, który podkreślał istotną rolę psów i koni wspierających działania pograniczników.  Właśnie za ich tak ciężką służbę i takie oddanie, przywiązanie do każdej z formacji jesteśmy im zobowiązani do wdzięczności. Tę wdzięczność dzisiaj dzięki temu projektowi, który, mam nadzieję, szybko wejdzie w życie, będziemy mogli pokazać, jak bardzo nam wszystkim na tym zależy  — oświadczył komendant. Komendant główny Państwowej Straży Pożarnej nadbryg. Andrzej Bartkowiak wskazywał natomiast, że zadaniem psów w Straży Pożarnej jest przede wszystkim ratowanie życia ludzkiego, ale są to też, jak mówił, nasi ambasadorowie, którzy często wyjeżdżają na zagraniczne misje, jak ta po eksplozji w Bejrucie.  Bardzo dziękuję panowie ministrowie za to, że poruszyliście ten problem i że rzeczywiście jesteśmy już bardzo blisko, żeby to uregulować prawnie  — zaznaczył. We wszystkich formacjach podległych MSWiA służy obecnie 1207 psów i 62 konie. Zwierzęta te w większości służą w Policji, ale psy służbowe są również w pozostałych formacjach podległych resortowi, zaś konie - obok Policji - posiada także Straż Graniczna. Według danych resortu w Policji służy ponad 900 psów, z czego 855 w prewencji. 30 psów znajduje się w pięciu laboratoriach kryminalistycznych i wspiera badania osmologiczne. 471 czworonogów policyjnych to psy patrolowo-tropiące. 72 psy wykorzystywane są zaś głównie do tropienia śladów ludzkich, 99 - do wyszukiwania materiałów wybuchowych, a 164 - do wyszukiwania zapachów narkotyków. Główne rasy to owczarki niemieckie i owczarki belgijskie malinois. 30 psów wspiera strażaków m.in. w poszukiwaniach ludzi w ruinach zawalonych budynków. 12 psami ratowniczymi dysponuje polska ciężka grupa poszukiwawczo-ratownicza HUSAR. Po wspomnianych już wybuchu w Bejrucie z sierpnia ub. roku, 43 strażaków i 4 psy poleciało nieść pomoc do Libanu. Rasy psów strażackich to głównie labrador retriever i golden retriever. W Straży Granicznej służy 246 psów - tropiących, patrolowo-obronnych i specjalnych do wyszukiwania narkotyków, materiałów wybuchowych i broni. Najliczniejszą grupą są owczarki niemieckie, ale występują też takie rasy, jak owczarek belgijski, holenderski, labrador, cocker spaniel czy jack russel teriery. Ponadto, jak podało MSWiA, w Policji na koniec 2020 roku służyły 54 konie w sześciu ogniwach i sekcjach konnych, a obowiązki policjanta-jeźdźca i kandydata na jeźdźca wykonywało 56 policjantów. Straż Graniczna posiada zaś osiem koni służbowych i wszystkie służą w Bieszczadzkim Oddziale SG. mm/PAP
Ważne ostrzeżenie! Prof. Czarnek: Chrystianofobia dotarła do Europy, jest już faktem. Pewne jej objawy dochodzą również do Polski^Zespół wPolityce.pl^2021-02-18 14:33:57.334857+01:00^https://wpolityce.pl/spoleczenstwo/539736-wazne-ostrzezenie-czarnekchrystianofobia-dotarla-do-europy^Chrystianofobia dotarła do Europy, jest już faktem. Niekiedy zdarza się u nas - powiedział minister edukacji i nauki Przemysław Czarnek. Nie chcemy, żeby pogłębiała się w Polsce - dodał. Stąd - jak mówił szef MEiN - potrzeba badań wolności religijnej. CZYTAJ TAKŻE: — Najwięcej kościołów płonie we Francji? „Są tu kulty satanistyczne, jak również bardzo skrajne anarchistyczne oraz libertariańskie grupy” — Coraz więcej ataków na kościoły we Włoszech. „To jest coś więcej niż zwykły wandalizm. To nienawiść do wiary i Kościoła” — Tak wygląda rzeczywistość nad Sekwaną! Lewacka ideologia zbiera żniwo. Seria ataków na katolickie świątynie we Francji Minister edukacji i nauki uczestniczył w czwartek w uroczystym otwarciu Uniwersyteckiego Centrum Badań Wolności Religijnej na Uniwersytecie Kardynała Stefana Wyszyńskiego w Warszawie. Podczas uroczystości rektor UKSW ks. prof. Ryszard Czekalski przypomniał, że uczelnia od wielu lat zajmuje się tą tematyką, wielu jej naukowców zajmuje się od strony naukowej wolnością religijną.  Obserwujemy, co dzieje się w świecie. I stąd już kilka lat temu wychodząc naprzeciw oczekiwaniom świata i Kościoła UKSW postanowił podjąć daleko idące działania edukacyjne wobec osób prześladowanych właśnie z racji na wyznawaną wiarę — powiedział. Dlatego - jak mówił - kilka lat temu uczelnia otworzyła kierunek kształcenia dla duchownych, którzy przybywają z Afryki, z krajów, gdzie istnieje realne prześladowanie ze względu na wyznawaną wiarę. Żyjemy w takich skomplikowanych czasach, że prześladowanie z tej racji odbywa się w odległych krajach, ale nie jest wykluczone, że to może dotrzeć i do naszej ojczyzny. Dlatego chcemy nie tylko historycznie patrzeć na ten wielki problem, ale również zgłębiać go dzisiaj, tu i teraz, gdzie żyjemy i widzimy, co się dzieje. I wokół nas pojawiają się ludzie, którzy fobicznie wręcz podchodzą do osób, które są osobami wierzącym. Myślę, że takie Centrum Badań Wolności Religijnej jest w obecnym czasie niezwykle potrzebne, wychodzące na przeciw i państwu i społeczeństwu — wskazał ks. prof. Czekalski. Podziękował ministrowi edukacji i nauki za ogromne wsparcie przy tworzeniu centrum.  Cieszę się, że w tym aspekcie podobnie myślimy — dodał.         Szef MEiN podkreślił, że wolność sumienia i religii to podstawa wolności osobistej człowieka. Jak mówił, „w świecie dochodzi do potężnych ataków na chrześcijan na skalę wcale nie mniejszą niż przed wiekami i z brutalnością wcale nie mniejsza niż przed wiekami”. My żyjemy w tej części świata, w której cieszymy się jeszcze z tego, że tę wolność mamy, ale niestety, tak jak powiedział ksiądz profesor, rektor UKSW, ta chrystianofobia dotarła już do Europy. Są kraje w Europie, tak jak Francja, gdzie z tą chrystianofobią trzeba już po prostu walczyć. Ale ta chrystianofobia i pewne jej objawy dochodzą również do Polski. Taka fobia w stosunku do ludzi wierzących, takie dyskryminowanie osób, które cytują postanowienia z Katechizmu Kościoła Katolickiego - na przykład - w ramach swojej wolności osobistej, już niekiedy zdarza się u nas — zauważył Czarnek. Dlatego z tym większą radością przyjąłem inicjatywę utworzenia na UKSW Uniwersyteckiego Centrum Badań Wolności Religijnej. Badań wolności religijnej po to, abyśmy mieli przegląd sytuacji na świecie, w Europie i w Polsce i żebyśmy mogli zabezpieczyć nasz region, całej tej części Europy przed atakami na wolność religijną, przed atakami na ludzi wierzących każdego wyznania, ale w szczególności tego, które jest w Polsce dominujące, czyli wyznań chrześcijańskich — wskazał minister. Chrystianofobia jest faktem już w Europie. Nie chcemy ażeby pogłębiała się w Polsce i na to zwracać będzie uwagę Uniwersyteckie Centrum Badań Wolności Religijnej — powiedział. Do głównych zadań Centrum Badań Wolności Religijnej należeć będzie: prowadzenie badań naukowych w zakresie wolności religijnej i zjawiska chrystianofobii; upowszechnianie wiedzy na temat działań organizacji państwowych, międzynarodowych, społecznych, charytatywnych i kościelnych w zakresie pomocy humanitarnej; rozpoznawanie potrzeb i formowanie postulatów z zakresie pomocy humanitarnej i chrystianofobii; postulowanie obrony i przestrzegania praw człowieka; zachowanie wolności religijnej; przeciwdziałanie chrystianofobii; upowszechnianie wiedzy o prześladowaniu chrześcijan i o idei męczeństwa za wiarę; działania te obejmują wiedzę dotyczącą odnośnie do współczesności, historii Kościoła i dziedzictwa kultury. Centrum na także świadczyć usługi badawcze, organizować kursy, konferencje, sympozja, wykłady i seminaria szczególnie o charakterze interdyscyplinarnym we współpracy z jednostkami UKSW w Warszawie oraz badać i promować polską tradycję tolerancji religijnej, jako unikalne doświadczenie historyczne w skali międzynarodowej. Dyrektorem Centrum Badań Wolności Religijnej został inicjator tego dzieła, ks. prof. Waldemar Cisło – wykładowca teologii fundamentalnej na Wydziale Teologicznym UKSW, pełnomocnik rektora ds. rozwoju, ekspert w zakresie dialogu międzyreligijnego, organizator i przewodniczący polskiej sekcji Papieskiego Stowarzyszenia Pomoc Kościołowi w Potrzebie.  wkt/PAP
Maląg o istocie rodziny przed spotkaniem z ministrami grupy V4: Wszystkie działania rządu powinny być skierowane na rodzinę^Zespół wPolityce.pl^2021-02-18 11:03:26.496803+01:00^https://wpolityce.pl/spoleczenstwo/539699-malag-o-istocie-rodziny-przed-spotkaniem-z-ministrami-v4^Chcemy zainicjować dalsze wspólne działania, aby państwa Grupy Wyszehradzkiej wnosiły w Europie pozytywne wartości i zmieniały mentalność mówienia o rodzinie - powiedziała w czwartek minister rodziny i polityki społecznej Marlena Maląg przed rozmowami z ministrami grupy V4. CZYTAJ TAKŻE: -Premierzy państw V4 podpisali deklarację o dalszej współpracy. Morawiecki: To opowieść o zjednoczeniu z Europą, o wielkich ambicjach -Wiceszef MSZ: Podpisana deklaracja jasno definiuje obszary współpracy. Grupa V4 ma przed sobą świetlaną przyszłość! Minister Maląg na wspólnym briefingu z wiceszefem MSZ Szymonem Szynkowskim vel Sękiem poinformowała, że w czwartek na wideokonferencji z ministrami rodziny grupy V4 odbędzie się dyskusja m.in. na temat polityki demograficznej. Chcemy zwrócić uwagę na dobre praktyki każdego z krajów, które już zostały podjęte i jakie są ich efekty  — powiedziała.  Kolejny raz podkreśliła, że rodzina jest w centrum działań rządu Prawa i Sprawiedliwości od czasu objęcia władzy, czyli od 2015 r. To właśnie wtedy zrodziły się i zostały wdrożone wszystkie programy, które podniosły godność rodziny, były inwestycją w kapitał ludzki i które pomimo tego trudnego czasu, w którym jesteśmy dzisiaj, walki z pandemią koronawirusa, dalej są kontynuowane. Bo właśnie inwestycja w kapitał ludzki jest najważniejsza i najcenniejsza — powiedziała. Wskazała, że te zagadnienia będą przedmiotem rozmów państw Grupy Wyszehradzkiej. O tych programach, które każde z państw proponuje swoim obywatelom, będziemy dzisiaj rozmawiać. Ale też będziemy chcieli zainicjować wspólne dalsze działania, aby państwa V4 były państwami, które w Europie wnoszą pozytywne wartości, które zmieniają mentalność mówienia o rodzinie, która jest fundamentem i wyzwaniem. Wszystkie działania, które rząd podejmuje, powinny być skierowane na rodzinę — powiedziała minister Maląg. Szynkowski vel Sęk, nawiązując do środowego szczytu w Krakowie szefów rządów państw Grupy Wyszehradzkiej z okazji 30-lecia formatu, wskazywał na podpisanie dwóch deklaracji - z okazji 30. rocznicy Grupy Wyszehradzkiej, a także o wzajemnej współpracy przy projektach cyfrowych. Szynkowski vel Sęk zauważył, że środowe spotkanie V4 nie kończy polskiej prezydencji w Grupie, gdyż ta trwa do końca czerwca br. Podkreślił jednocześnie, że polska prezydencja jest od samego początku aktywna. W tym kontekście wskazywał na liczne spotkania przywódców krajów V4, zarówno na poziomie premierów jak i prezydentów oraz z udziałem np. przewodniczącej KE. To pokazuje aktywność tego formatu. Podjęte też decyzje w sprawach polityki wschodniej, demokratyczny plan dla Białorusi, negocjacje budżetowe - istotny głos V4, który doprowadził do kompromisu. Tych elementów jest bardzo wiele  — zaznaczył. Szynkowski vel Sęk podkreślał ponadto bardzo aktywne wypełnienie polskiej prezydencji współpracą sektorową przez ministerstwa. Jako przykład wskazał czwartkową wideokonferencję, która jak mówił - rozpoczyna poważną debatę w gronie V4 nad tym jak radzić sobie z wyzwaniami demograficznymi. Przyznał jednocześnie, że Polska ma się czym pochwalić jeśli chodzi o doświadczenia dotyczące polityki rodzinnej, społecznej. Przyznał jednocześnie, że nasi partnerzy w Grupie również mają ciekawe rozwiązania w tym zakresie i warto z nich korzystać, próbować adaptować do naszych warunków.  Taka wymiana doświadczeń na pewno naszym krajom służy  — ocenił. Szynkowski vel Sęk nawiązał też do środowej decyzji premierów V4 o zwiększeniu Funduszu Wyszehradzkiego.  Budżet tej instytucji po raz pierwszy od ośmiu lat wzrośnie, o 1/4, czyli z 8 do 10 mln euro. Te dodatkowe dwa miliony decyzją państw Grupy Wyszehradzkiej będą skierowane na projekty społeczne skierowanie do młodzieży  — oświadczył. Mówimy tu o takim haśle „Pokolenie V4”, chcemy rozwijać współpracę wyszehradzką także na poziomie współpracy społecznej, aby to nie były tylko spotkania na najwyższym szczeblu, ale żeby to była integracja społeczeństw. Liczę na to, że ta dyskusja dzisiaj i dalszy jej ciąg doprowadzi również do skonkretyzowania tego uzupełnienia budżetu w warstwie projektów społecznych i rodzinnych — mówił wiceszef MSZ. Czwartkowa debata to kolejna odsłona spotkań, na których ministrowie z Węgier, Czech, Słowacji i Polski dyskutują na temat polityki prorodzinnej i prospołecznej. Do podobnej dyskusji doszło m.in. podczas Forum Polityki Rodzinnej w Brnie w maju 2019 roku. W czasie spotkań w poprzednich latach w ramach Grupy Wyszehradzkiej ministrowie wymieniali się także doświadczeniami i dobrymi praktykami w zakresie m.in. polityki zatrudnienia, czy podnoszenia standardów społecznych. Przedmiotem współpracy są również bieżące kwestie z agendy europejskiej, w tym np. projekt zmiany dyrektywy dotyczącej delegowania pracowników w ramach świadczenia usług, czy zmiana rozporządzeń dotyczących koordynacji systemów zabezpieczenia społecznego. mm/PAP
Zagadka śmiertelności. "Minister Niedzielski nie przyjmuje do wiadomości, że lockdown zabija"^Jan Pospieszalski^2021-02-18 08:18:50.064139+01:00^https://wpolityce.pl/spoleczenstwo/539503-zagadka-smiertelnosci-lockdown-zabija^Czy zniknięcie populacji miasta wielkości Ostrołęki lub Raciborza nie robi na nikim wrażenia? Publikacja wyroku Trybunału Konstytucyjnego potwierdzającego prawo do życia dzieci, u których wykryto lub podejrzewa się upośledzenie, pokazuje, że żyjemy w kraju, który pozostaje w kręgu cywilizacji życia. Także zaangażowanie polskich władz w walkę o sprowadzenie pana Sławka, pacjenta szpitala z Plymouth, odróżnia nasz kraj od większości europejskich państw, gdzie zimny utylitaryzm wygrał z przysięgą Hipokratesa. Te pozytywne przykłady stoją w jaskrawej sprzeczności z tym, jak Ministerstwo Zdrowia bagatelizuje zatrważający wzrost śmiertelności w Polsce w roku 2020. Globalna zaraza i gwałtowność, z jaką się rozprzestrzeniła, były dla wszystkich potężnym zaskoczeniem. Polityka polskich władz wobec… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
To ma być poważne podejście do problemu? Migalski: Religia jednym z najważniejszych źródeł szaleństwa antyszczepionkowców^Czyżby obłęd?^2021-02-18 06:35:41.681723+01:00^https://wpolityce.pl/spoleczenstwo/539555-serio-migalskireligia-jednym-ze-zrodel-antyszczepionkowcow^„Szaleństwa antyszepionkowców mają zapewne wiele źródeł, ale wydaje się, że jednym z najważniejszych jest religia” - przekonuje dr hab. Marek Migalski w „Rzeczpospolitej. Migalski w swoim tekście przypomina, że część ludzi od zawsze próbuje tłumaczyć świat za pomocą koncepcji spiskowych. Koncepcje spiskowe nie od dziś towarzyszą ludzkości – miliony homo sapiens wierzy, że rządzą nami wielkie jaszczury, replikanie, masońskie loże, żydowskie lobbies, amerykański przemysł zbrojeniowo-wojenny, agenci KGB i inne „szatany” — pisze politolog. Co zaskakujące, Migalski w jednym rzędzie z teoriami spiskowymi stawia wszelkie religie. Ludzie od tysięcy lat radzili sobie, wymyślając korelacje, którymi tłumaczyli niezrozumiałe dla nich zjawiska. Jedną z tego typu metod była religia — podkreśla. Jedną z tego typu metod była religia. Jej różnorakie odmiany „wyjaśniały” powstanie świata, burze, trzęsienia ziemi, powodzie; nadawały także sens życiu i śmierci; porządkowały przypadki i koleje losów poszczególnych grup ludzi — dodaje. Migalski sugeruje, że skłonność ludzi do myślenia religijnego jest jednym z fundamentów czy źródeł postawania różnego rodzaju teorii spiskowych, w tym tych dotyczących szczepionek przeciwko koronawirusowi. Przekonanie o tym, że Bill Gates chce zapanować nad światem za pomocą szczepionki, w czym pomagają mu firmy farmaceutyczne i media, nie wygląda aż tak dziwacznie na tle opowieści religijnych, w które wierzą miliardy ludzi — przekonuje był europoseł. Czy bowiem przekonanie, że 16-letnia Żydówka urodziła Boga nie jest trudniejsze do przyjęcia niż wiara w spisek najbogatszego człowieka na świecie z firmami produkującymi leki? (…) Dlaczego tak bardzo się wzbraniamy przed przyjęciem hipotezy, że wiara w jedną niedorzeczność może prowadzić do łatwiejszego przyjmowania innej niedorzeczności? — pyta Migalski. Politolog przyznaje wprawdzie, że jego rewelacje trudno byłoby potwierdzić bez „poważnych empirycznych badań”, jednak przekonuje - być może sam siebie - że hipoteza o związkach religii z teoriami spiskowymi dotyczącymi szczepień jest „co najmniej poprawna, a przynajmniej bardzo ciekawa badawczo”. Niestety, hipotezy o tym, że wiara w bóstwa, nieśmiertelność duszy i chóry anielskie ułatwia uleganie absurdalnym teoriom spiskowym, nie da się zweryfikować bez przeprowadzenia poważnych empirycznych badań — zaznacza Migalski. Ale hipoteza o związku pomiędzy myśleniem religijnym, czyli wiarą w niewiarygodne historie oraz nieweryfikowalne fakty, z fałszywymi heurystykami, zbliżonymi do myślenia spiskowego, wiary z nieprawdopodobne sojusze możnych tego świata w celu zaszkodzenia zwykłym ludziom, wydaje się co najmniej poprawna, a przynajmniej ciekawa badawczo — dodaje. Politolog kontynuuje swój wywód i wyciąga z niego wnioski, wedle których, to właśnie religia jest „jednym z najważniejszych” źródeł „szaleństwa antyszczepionkowców”. Naprawdę trudno dziwić się ludziom wierzącym w tajne stowarzyszenia, których zadaniem jest panowanie nad światem i czerpanie ze swej władzy korzyści materialnych, jeśli na co dzień nauczani są przez swych kapłanów, że odzyskanie niepodległości ich państwu ułatwiła matka Boga, która akurat naszą ojczyznę szczególnie sobie upodobała — pisze Migalski. Szaleństwa antyszepionkowców mają zapewne wiele źródeł, ale wydaje się, że jednym z najważniejszych jest religia — podkreśla były europoseł. Swoim tekstem Marek Migalski dołącza właśnie do grona osób, które za wszystko, co złe, oskarżają religię. To z pewnością wygodniejsze niż poważne podejście do tematu. xyz/”Rzeczpospolita”
Pierwszy przypadek kobiety z przeszczepioną macicą, która urodziła dziecko. "Prawdziwy cud", "Duma medycyny francuskiej"^Zespół wPolityce.pl^2021-02-17 23:15:15.161908+01:00^https://wpolityce.pl/spoleczenstwo/539664-kobieta-z-przeszczepiona-macica-urodzila-dziecko^Po raz pierwszy we Francji kobieta, której przeszczepiono macicę urodziła dziecko. Nowonarodzona dziewczynka waży 1,8 kg i czuje się dobrze. Kobieta miała przeszczepioną macicę dwa lata temu, a zdrową dziewczynkę urodziła 12 lutego. Dawczynią organu była jej 57-letnia matka, czyli babcia nowonarodzonego dziecka. Zdaniem zespołu lekarzy szpitala im. gen. F. Focha w Suresnes pod Paryżem, który dokonał przeszczepu, jest to „prawdziwy cud”. Ważąca zaledwie 1,8 kg dziewczyna o imieniu Micha jest „dumą medycyny francuskiej” – komentują francuskie media. To zwieńczenie niezwykłej podróży, która rozpoczęła się prawie 15 lat temu — ocenił w środę kierownik oddziału ginekologiczno-położniczego i medycyny reprodukcyjnej prof. Jean-Marc Ayoubi, stojący na czele dwudziestoosobowego zespołu ginekologów, pediatrów i biologów zajmujących się przeszczepami. Prof. Ayoubi 15 lat temu rozpoczął projekt badawczy, dotyczący przeszczepu macicy kobietom cierpiącym na zespół Mayera-Rokitansky’ego-Kustera-Hausera (MRKH), czyli urodzonym bez tego narządu. Kobieta z przeszczepioną macicą może urodzić kolejne dziecko.  Trzy tygodnie po przeszczepie macicy pacjentka miała pierwszą miesiączkę. Przez 12 miesięcy miała je normalnie bez żadnego leczenia — tłumaczył prof. Ayoubi na antenie stacji BFM TV. W szpitalu Foch planowane są kolejne tego typu przeszczepy. kpc/PAP
Inwazja śnieżnych morsów. "Jeśli ktoś miałby nadzieję, że morsowanie chroni go przed COVID-19, to się przeliczy. Nie chroni"^Maja Narbutt^2021-02-17 23:07:33.022447+01:00^https://wpolityce.pl/spoleczenstwo/539496-inwazja-snieznych-morsow^Wejść na Śnieżkę w szortach, zanurkować pod lód w przeręblu. Coraz więcej jest zwolenników przeżyć ekstremalnych. Morsowanie górskie wkracza do Polski. Zwolennicy mówią o przesuwaniu granic ludzkich możliwości. A krytycy – o plenerowych wariatach. To prawdziwe szaleństwo. Nigdy tak nie było. Na drodze do wodospadu Podgórnej tworzą się w weekendy korki. Ludzie przyjeżdżają z całej Polski, by wskoczyć na chwilę do górskiego potoku. Czasem pierwszy i ostatni raz w życiu, bo chodzi o to, by zaliczyć doświadczenie morsowania. Zrobią potem słitfocię, wstawią na media społecznościwe i czują się dowartościowani  – mówi mi Anna Kurowska z Przesieckiego Klubu Morsa. Ta masowość niespecjalnie ją zachwyca. Kiedy kilkanaście lat temu wraz z grupą znajomych zaczęła morsować w malowniczej scenerii… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Minister zdrowia: Odnotowaliśmy najwyższą dzienną liczbę szczepień - 141 tys. W sumie 1,62 mln osób otrzymało pierwszą dawkę^Zespół wPolityce.pl^2021-02-17 21:45:58.399493+01:00^https://wpolityce.pl/spoleczenstwo/539653-zanotowano-najwyzsza-dzienna-liczbe-szczepien-141-tys^Dziś zanotowaliśmy (godz. 20.00) najwyższą jak dotąd dzienną liczbę szczepień – 141 tys. W sumie 1,62 mln osób otrzymało pierwszą dawkę, a 770 tys. drugą – napisał w środę wieczorem na Twitterze minister zdrowia Adam Niedzielski.
Minister Wdówik: Każdy z nas może okazać się osobą, która ma jakąś niepełnosprawność. Wystarczy wariat na ulicy^Zespół wPolityce.pl^2021-02-17 20:31:21.320138+01:00^https://wpolityce.pl/spoleczenstwo/539643-wdowik-kazdy-z-nas-moze-okazac-sie-osoba-niepelnosprawna^„Każdy z nas może okazać się osobą, która ma jakąś niepełnosprawność” – mówił minister Paweł Wdówik w programie „Gość Wiadomości”. Wdówik komentował fakt, że rząd przyjął strategię na rzecz osób z niepełnosprawnościami na lata 2021-2030. Jako państwo członkowskie UE jesteśmy zobowiązani do wprowadzenia Konwencji o Ochronie Praw Osób Niepełnosprawnych. I ta strategia będzie ten dokument wdrażać. Wyznacza ona wiele kierunków w polityce społecznej państwa – powiedział. Minister przekonywał, że każdy z nas może stać się osobą z niepełnosprawnością.  Każdy z nas może okazać się osobą, która ma jakąś niepełnosprawność. Wystarczy wariat na ulicy i nasze życie zmienia się diametralnie. Czy stajemy się innym człowiekiem? Nie. Nasze możliwości są nieco inne, inaczej funkcjonujemy – stwierdził.  Chodzi o to, by ci ludzie nie byli zepchnięci na margines życia społecznego. Niepełnosprawność w rodzinie oznacza poważne zagrożenie wykluczeniem społecznym i ubóstwem. Mając tego świadomość, stworzyliśmy ramy na 10 lat, które maja spowodować, że ta sytuacja będzie się znacząco zmieniać i za 10 lat będziemy innym społeczeństwem, inaczej patrzącym na osoby niepełnosprawne – dodał. Odnosząc się do przyjętej przez rząd strategii, powiedział: Jako najważniejszy priorytet pokazujemy prawo do niezależnego życia. (…) Usługi asystenckie to coś, o co osoby niepełnosprawne upominają się niezależnie od poglądów politycznych. Wdówik odniósł się też do sprawy nowego systemu orzekania o niepełnosprawności: Jesteśmy już gotowi oddać końcowy produkt premierowi. Pan premier podejmie decyzję, co w nim poprawić i będziemy wdrażać nowy system. Mam nadzieje, że on wyeliminuje nieprawidłowości – powiedział.  Automatycznie przedłużamy orzeczenie – dodał.  mly/TVP Info
TYLKO U NAS. Zmiana nazwy Ronda Dmowskiego? "Żaden z argumentów nie wypełnia zapisów prawa. Byłoby to niezgodne z uchwałą"^Zespół wPolityce.pl^2021-02-17 20:08:20.244426+01:00^https://wpolityce.pl/spoleczenstwo/539603-zmiana-nazwy-ronda-dmowskiego-to-niezgodne-z-uchwala^„Uchwały w sprawie zniesienia nazwy podejmuje się wyłącznie w razie zniszczenia, rozbiórki lub utraty przez obiekt charakteru obiektu miejskiego z innego powodu, lub gdy używanie dotychczasowej nazwy stało się bezprzedmiotowe z jakichkolwiek innych przyczyn. Zmiany nazwy dopuszcza się jedynie w wyjątkowych przypadkach” - mówi portalowi wPolityce.pl warszawski radny Filip Frąckowiak, odnosząc się do wniosku o zmianę nazwy stołecznego ronda z Romana Dmowskiego na Praw Kobiet. CZYTAJ RÓWNIEŻ: -Frąckowiak: „Projekt zmiany ronda Dmowskiego na Praw Kobiet uzyskał negatywną opinię”. Czyżby warszawscy radni o tym zapomnieli? -Rondo Praw Kobiet zastąpi Rondo Dmowskiego? Zajmie się tym dziś Komisja ds. Nazewnictwa. Jaruzelska: „Nie było tego w planach” Projekt zmiany nazwy ronda Romana Dmowskiego na Praw Kobiet uzyskał negatywną opinię Zespołu do spraw Nazewnictwa Miejskiego. Teraz przechodzi do Komisji Nazewnictwa Miejskiego wraz z innymi sprawami omówionymi na Zespole Nazewnictwa Miejskiego. Komisja Nazewnictwa musi albo poprzeć tę opinię, albo uznać, że tej opinii nie popiera. Jeżeli ją poprze czyli większość członków Komisji zagłosuje przeciw podtrzymaniu opinii Zespołu a za zmianą nazwy, to wtedy powstanie projekt uchwały który trafi na Radę Dzielnicy. Rada Dzielnicy też będzie musiała zająć stanowisko w tej sprawie, ale nie będzie ono wiążące dla Rady Warszawy — wyjaśnia stołeczny radny. W jego ocenie „są w Klubie Koalicji Obywatelskiej różne opinie na temat tej sprawy”.  I bynajmniej nie chodzi tutaj o obronę Romana Dmowskiego, ponieważ zapisy uchwały o nazewnictwie miejskim mówią, że uchwały w sprawie zniesienia nazwy podejmuje się wyłącznie w razie zniszczenia, rozbiórki lub utraty przez obiekt charakteru obiektu miejskiego z innego powodu, lub gdy używanie dotychczasowej nazwy stało się bezprzedmiotowe z jakichkolwiek innych przyczyn. Zmiany nazwy dopuszcza się jedynie w wyjątkowych przypadkach — informuje. Żaden z argumentów podanych przez wnioskodawcę nie wypełnia tych zapisów. Po prostu byłoby to niezgodne z uchwałą. Nic się takiego nowego w sprawie Romana Dmowskiego nie wydarzyło, żeby można było podważyć decyzję radnych Rady Warszawy z 1995 roku — zauważa radny. W jego ocenie wszystko będzie zależało od tego, „jak szerokim frontem prezydent Trzaskowski zdecyduje się poprzeć Strajk Kobiet”. Bo to, że popiera, to oczywiście wiemy, ale czy z tego powodu będzie chciał dokonywać rewolucyjnych zmian na życzenie osób związanych z tym środowiskiem, to jest już zupełnie inna sprawa — zaznacza radny. Zdaniem Frąckowiaka Trzaskowski taką decyzją sporo by ryzykował. Ryzykuje to, że jawnie okaże się, ile szabel w Radzie Warszawy go popiera. Myślę, że on nie zaryzykuje takiego działania — ocenia Frąckowiak, dodając, iż w zasadzie nie wiadomo, jak ta sprawa się skończy. Jeżeli Trzaskowski wyda decyzję: „głosujemy za zmianą nazwy”, to moim zdaniem wszyscy radni tak zagłosują. Nie będzie takich w KO, którzy w obronie Romana Dmowskiego sprzeciwią się Rafałowi Trzaskowskiemu – bądź co bądź poza tym, że jest prezydentem Warszawy, to jest wiceszefem Platformy — przewiduje. W jego ocenie ogromne znaczenie będą miały decyzje, jakie zapadną podczas posiedzenia Zarządu Krajowego PO. Jeżeli oni zdecydują, że „idziemy w lewo”, „idziemy za Strajkiem Kobiet” i konserwatywne skrzydło Platformy się nie liczy, to wszyscy od nich mogą zagłosować w Komisji za zmianą nazwy — zaznacza. aw
Osiem niepożądanych odczynów poszczepiennych u nauczycieli w województwie łódzkim. W całym kraju jest kilkadziesiąt zgłoszeń^Zespół wPolityce.pl^2021-02-17 18:34:18.887209+01:00^https://wpolityce.pl/spoleczenstwo/539630-kilkadziesiat-niepozadanych-odczynow-u-nauczycieli^Od piątku, kiedy ruszyły szczepienia nauczycieli przeciw COVID-19, w woj. łódzkim zgłoszono osiem niepożądanych odczynów, w tym siedem łagodnych i jeden poważniejszy – poinformował PAP w środę rzecznik Ministerstwa Zdrowia Wojciech Andrusiewicz. W całym kraju jest kilkadziesiąt zgłoszeń. Odnosząc się do doniesień, jakoby w Łódzkiem notowana była wyjątkowa duża liczba niepożądanych odczynów u nauczycieli po iniekcji preparatem od AstryZeneki, rzecznik MZ kategorycznie zaprzeczył. Dementujemy, że w Łodzi i Tomaszowie Mazowieckim są wyjątkowo duże liczby NOP-ów — powiedział Andrusiewicz. Od piątku po podaniu preparatu AstryZeneki w woj. łódzkim zgłoszono osiem NOP-ów. Wszystkie w Łodzi – siedem lekkich i jeden poważniejszy. Nie ma tam żadnego zmasowanego występowania odczynów poszczepiennych — podkreślił rzecznik MZ. Dodał, że kilkadziesiąt niepożądanych odczynów po szczepionce AstryZeneki stwierdzono w całym kraju, a nie w skali jednego województwa. W zamieszczonym na rządowych stronach bieżącym raporcie o niepożądanych odczynach poszczepiennych po zastrzykach przeciw COVID-19 podano w środę przed południem, że do Państwowej Inspekcji Sanitarnej wpłynęło od 27 grudnia 2020, gdy rozpoczęły się szczepienia, 1950 zgłoszeń. 1635 odczynów sklasyfikowano jako łagodne, objawiające się zaczerwienieniem i krótkotrwałą bolesnością w miejscu wkłucia. Niepożądany odczyn poszczepienny to występujące w określonym czasie po iniekcji pogorszenie stanu zdrowia. Odczyny mogą mieć łagodną, poważną lub ciężką postać. Inne odczyny – poza łagodnymi, czyli zaczerwienieniem i krótkotrwałą bolesnością w miejscu wkłucia – jakie zgłoszono, to m.in. ból głowy, omdlenie, duszność, gorączka i zawroty głowy. mly/PAP
Klęska Bodnara i środowisk LGBT w sądzie! WSA w Lublinie odrzucił skargi RPO na uchwały gmin w obronie rodziny^Zespół wPolityce.pl^2021-02-17 18:09:53.117484+01:00^https://wpolityce.pl/spoleczenstwo/539579-kleska-bodnara-i-srodowisk-lgbt-w-sadzie^Dobra wiadomość dla rodzin i tradycyjnych wartości! Adam Bodnar przegrał dwie sprawy w Wojewódzkim Sądzie Administracyjnym, który uchylił dwie jego skargi na uchwały anty-LGBT. Chodzi o akty Sejmiku Województwa Lubelskiego oraz Rady Powiatu w Rykach. Sądowe zwycięstow to także zasługa prokuratury, która także występowała przeciwko skardze RPO. CZYTAJ TAKŻE:ależą do upolitycznionego stowarzyszenia i nie zgadzają się z reformą sądownictwa. Kim są sędziowie, którzy uchylili uchwałę anty-LGBT? CZYTAJ RÓWNIEŻ:WSA unieważnił uchwałę „anty-LGBT” Rady Gminy w Klwowie. Sąd: „W polskiej tradycji jest również tradycja tolerancji” Dzisiaj Wojewódzki Sąd Administracyjny w Lublinie odrzucił skargi Rzecznika Praw Obywatelskich na uchwałę Rady Powiatu w Rykach z 30 kwietnia 2019 r. Chodzi o  „Stanowisko Rady Powiatu Ryckiego w sprawie powstrzymania ideologii gender i LGBT”. Kolejną skargę Adam Bodnar złożył na uchwałę (stanowisko) Sejmiku Województwa Lubelskiego z 25 kwietnia 2019 r. w przedmiocie wprowadzania ideologii LGBT do wspólnot samorządowych Jak informuje sąd,  w obydwu sprawach zgłoszone zostały zdania odrębne. Uzasadnienia tych postanowień z uzasadnieniami zdań odrębnych będą dostępne niezwłocznie po ich sporządzeniu w wersji zanonimizowanej w bazie internetowej orzeczeń sądów administracyjnych. Rozstrzygnięcia WSA to prawdziwy cios dla zblatowanego z niebezpiecznymi środowiskami LGBT Adama Bodnara. Wcześniejsze wyroki WSA w różnych miastach były dla rodzin i tradycyjnych wartości niekorzystne. Szczególnie w składach sędziowskich, których członkowie należeli do skrajnie upolitycznionych stowarzyszeń sędziowskich.   Uchwały samorządów o przeciwdziałaniu „ideologii LGBT” są też sprzeczne z prawem  europejskim – wskazywał RPO. Naruszają bowiem prawo do poszanowania życia prywatnego i rodzinnego, wolności wypowiedzi oraz zakazu dyskryminacji ze względu na orientację seksualną i tożsamość płciową.P onadto zniechęcają obywateli UE - którzy np. identyfikują się jako osoby LGBT - do przebywania na terenach, gdzie takie uchwały obowiązują – czytamy w oświadczeniu biura RPO.  Skargi Adama Bodnara trafią teraz do Naczelnego Sądu Administracyjnego. Miejmy nadzieję, że podtrzyma on decyzje WSA o ich odrzuceniu.  WB
Prezes IPN: Tomasz Greniuch nie akceptuje czynu ze swojej przeszłości. Powiedział, że ten gest był błędem i przeprosił za niego^Zespół wPolityce.pl^2021-02-17 16:06:37.989793+01:00^https://wpolityce.pl/spoleczenstwo/539598-szarek-greniuch-nie-akceptuje-czynu-ze-swojej-przeszlosci^Dr Tomasz Greniuch nie akceptuje czynu ze swojej przeszłości jako działacza ONR - oświadczył prezes IPN Jarosław Szarek, odnosząc się do użycia przez Greniucha symbolów nazistowskich. Dodał, że ocena Ambasady Izraela w tej sprawie byłaby inna, gdyby znała ona działalność Greniucha jako pracownika IPN w Opolu. CZYTAJ RÓWNIEŻ: IPN odpowiada na zarzuty pod adresem dra Greniucha: To błędy młodości; Zdziwienie wyraża Ambasada Izraela w Polsce W ubiegłym tygodniu IPN poinformował, że stanowisko p.o. dyrektora Oddziału Instytutu Pamięci Narodowej we Wrocławiu objął dr Tomasz Greniuch. Decyzja ta wzbudziła szereg kontrowersji, a media przypomniały, że Greniuch w przeszłości był działaczem Obozu Narodowo-Radykalnego, a także że wykonywał gest nazistowskiego pozdrowienia. Przeciwko decyzji IPN zaprotestowali m.in. historycy z Uniwersytetu Wrocławskiego, a także posłowie KO. To jest czyn, którego autor nie akceptuje. Za ten czyn przeprosił i wielokrotnie, już przed laty, powiedział, że ten czyn był błędem — powiedział prezes IPN Jarosław Szarek, odnosząc się w środę podczas konferencji prasowej do pytania, czy nie widzi niczego kontrowersyjnego w tym, że dyrektorem oddziału IPN we Wrocławiu został człowiek, który w przeszłości używał symboli nazistowskich i był liderem Obozu Narodowo-Radykalnego. Prezes IPN przypomniał też komunikat, w którym Instytut odniósł się do zarzutów wobec Greniucha, zaznaczając, że „dotyczą jego zachowań z czasów młodości”.  Zarzuty kierowane przeciwko dr. Tomaszowi Greniuchowi dotyczą jego zachowań z czasów młodości. Wielokrotnie w ciągu ostatniej dekady przyznał, że były one błędem i przeprosił za nie — czytamy w komunikacie IPN, w którym przypomniano też zasługi Greniucha m.in. jako szefa delagatury IPN w Opolu. W tym czasie dał się poznać jako dobry organizator. Zaktywizował działalność Delegatury, otworzył ją na nowe środowiska, m.in. kombatanckie i samorządowe — podał Instytut, dodając też, że „bezpośredni zwierzchnicy zawsze z największym uznaniem wypowiadali się o jego pracy”. Szarek przypomniał też, że niedawno również sam Greniuch odniósł się do zarzutów, które - jak zaznaczył Szarek - dotyczą czynu sprzed kilkunastu lat.  Jak wielokrotnie uczynił to przed laty powiedział, że ten gest był błędem i przeprosił za ten gest — dodał. Prezes IPN odniósł się również do protestu we Wrocławiu, a także do stanowiska Ambasady Izraela, która w ubiegłym tygodniu w oświadczeniu na Twitterze skomentowała nominację Greniucha na szefa wrocławskiego IPN i jego stosunek do „wznoszenia ręki w nazistowskim pozdrowieniu”.  W Polsce, w kraju, który tak wiele wycierpiał pod okupacją hitlerowską, nie powinno być miejsca dla używania nazistowskich symboli — głosi oświadczenie izraelskich dyplomatów. Te osoby ze środowiska wrocławskiego, które próbują wpłynąć na tę decyzję ja odsyłam do Opola, aby spotkały się ze środowiskami samorządowymi, kombatanckimi, naukowymi, gdzie pan dr Tomasz Greniuch przez ostatnie lata był pracownikiem IPN, a przez ostatnie półtora roku pełnił funkcję szefa delegatury IPN. To samo dotyczy zainteresowania Ambasady Izraela. Myślę, że gdyby wiedza o tym, była w posiadaniu Ambasady Izraela, to jej stanowisko byłoby inne — powiedział Szarek.  mly/PAP
Nowa strategia Poczty Polskiej na kolejne 3 lata. Zagórski: "Wszyscy obywatele i urzędy będą zobowiązani do komunikacji elektronicznej"^Zespół wPolityce.pl^2021-02-17 15:30:39.536931+01:00^https://wpolityce.pl/spoleczenstwo/539590-nowa-strategia-poczty-polskiej-na-kolejne-3-lata^Wszyscy obywatele i urzędy będą zobowiązani do komunikacji elektronicznej. To niezbędne i konieczne z punktu widzenia funkcjonowania państwa i obywateli - powiedział w środę sekretarz stanu w KPRM i pełnomocnik rządu ds. cyberbezpieczeństwa Marek Zagórski. Podczas konferencji prasowej prezentującej strategię Poczty Polskiej na kolejne 3 lata Zagórski ocenił, że system e-Doręczeń, który ma ruszyć od 1 lipca 2021 r. to „nie tylko proces, w którym Poczta Polska obsługuje przesyłki elektroniczne, ale również uczestnictwo w procesie modernizacji państwa”. Minister Zagórski powiedział, że wdrożenie tego systemu nie tylko będzie zgodne z tempem rozwoju przemian polskiej administracji, ale również te przemiany przyspieszy.  Efekt będzie taki, że wszyscy obywatele, wszystkie urzędy będą zobowiązane do tego, żeby komunikować się tylko drogą elektroniczną — mówił. Wymuszamy niejako taki efekt, w którym cały proces obiegu dokumentacji będzie procesem elektronicznym. To niezbędne i konieczne z punktu widzenia funkcjonowania państwa i obywateli, którzy przenieśli się do sieci i ten trend się nie odwróci  — wyjaśnił Zagórski. Według niego systemu elektronicznych doręczeń, które będą realizowane przez Narodowego Operatora Wyznaczonego czyli Pocztę Polską nie należy traktować jak kolejnej e-usługi, „ale jako instrument, który wspólnie z Pocztą pozwoli na przyspieszenie cyfryzacji państwa”. Według Zagórskiego zagrożeniem dla Poczty Polskiej jest „wyalienowanie się z pejzażu Polski, z mniejszych miejscowości”. Jak podkreślił minister, ważne jest, żeby Poczta funkcjonowała i była dowodem na to, że państwo polskie istnieje. Jego zdaniem wyzwaniem będzie połączenie trendu związanego z koniecznością wdrożenia nowych rozwiązań cyfrowych z obecnością w fizycznej przestrzeni publicznej.  Myślę, że przed nami jest wspólna praca żeby znaleźć rozwiązania służące do tego, by Poczta mogła być partnerem dla swoich klientów, którzy są mniej zaawansowani cyfrowo, świadczyć usługi pośrednictwa między e-administracją a obywatelami mającymi mniejszy poziom zaawansowania kompetencji cyfrowych — powiedział. Zagórski zaznaczył, że oprócz celów biznesowych, Poczta Polska jako instytucja powinna cały czas pełnić ważną rolę w funkcjonowaniu państwa. mm/PAP
To mu się udało! Lis upomina szydzących z katolików: Dziś ważny dzień, a tu od rana kpiny. Odrobina szacunku nie zaszkodzi^Notujemy ...^2021-02-17 15:11:25.846589+01:00^https://wpolityce.pl/spoleczenstwo/539585-to-mu-sie-udalo-lis-upomina-szydzacych-z-katolikow^Tomasz Lis zamieścił na Twitterze wpis, w którym upomina osoby szydzące z katolików w tym szczególnym dniu, jakim jest Środa Popielcowa. Czy redaktor naczelny „Newsweeka” skasuje go, tak jak skasował wpis o „fanatycznym lewactwie”? CZYTAJ WIĘCEJ: Dziś Środa Popielcowa. Rozpoczyna się okres Wielkiego Postu. „Pokuta pozwala człowiekowi odkryć prawdę o sobie i Bogu” Dziś ważny dla katolików dzień, a tu od rana szyderstwa i kpiny autorstwa tych, którzy są za absolutną tolerancją dla wszystkich, ale wszystkich, którzy myślą i czują jak oni sami. Nikt nikomu nie karze wierzyć, ale odrobina szacunku „dla tych strasznych katolików” nie zaszkodzi —napisał Tomasz Lis.
Efekt weekendu? Niedzielski: "Odwraca się tendencja, która do tej pory oznaczała spadek dziennych liczb zachorowań"^Zespół wPolityce.pl^2021-02-17 13:20:30.619537+01:00^https://wpolityce.pl/spoleczenstwo/539567-niedzielski-trend-sie-odwraca-wzrasta-liczba-zachorowan^Z ogromnym niepokojem odczytujemy nowe dane o zakażeniach koronawirusem – powiedział w środę w Lublinie minister zdrowia Adam Niedzielski. Zachowania nieodpowiedzialne i lekceważące, które obserwowaliśmy chociażby w weekend, są prostym rozbiegiem trzeciej fali - stwierdził. CZYTAJ RÓWNIEŻ: — RAPORT. Polska walczy z II falą koronawirusa. 8 694 nowe i potwierdzone zakażenia Covid-19. Zmarło 279 osób — WSZYSTKO o koronawirusie Resort podał w środę, że badania laboratoryjne potwierdziły 8694 nowe zakażenia koronawirusem. Tydzień wcześniej, 10 lutego, było ich 6930. We wtorek MZ informowało, że jest 5178 nowych zakażeń, siedem dni wcześniej, 9 lutego było ich 4029. Odwraca się tendencja, która do tej pory oznaczała spadek dziennych liczb zachorowań. Przeistacza się w tendencję, która ma charakter trwały i która mówi o zwiększeniu się zachorowań z dnia na dzień  — powiedział minister . Zaznaczył, że wynik blisko 8700 nowych przypadków to ponad 1700 przypadków więcej niż tydzień temu.  Szybki rachunek pokazuje, że ta zmiana to 20 proc. z tygodnia na tydzień. Jeżeli podsumujemy to, co się działo w tym tygodniu, przez ostatnie siedem dni, z tym co się działo poprzednio to widzimy, że efekt zwiększenia jest już trwały. Średnia dzienna między poprzednim tygodniem, a tygodniem bieżącym zwiększyła się o ponad 13 proc.  — podał szef MZ. Przekazał, że zauważalny jest wzrost liczby zleceń z podstawowej opieki zdrowotnej na badania wykrywające koronawirusa.  Ten wzrost z tygodnia na tydzień wynosi ponad 10 proc.  — podał minister. Podkreślił ponadto, że maleje tempo redukcji obłożenia łóżek szpitalnych dla pacjentów covidowych.  W poprzednich tygodniach mieliśmy systematycznie do czynienia ze scenariuszem, że co tydzień średnio tysiąc łóżek mniej było zajętych. W tej chwili to tempo jest rzędu 400, 500 łóżek mniej  — przekazał Niedzielski. Wszystkie te parametry pokazują, że jesteśmy w punkcie, gdzie odwraca się trend, odwraca się tendencja. Zaczynamy mieć do czynienia ze wzrostem zachorowań na covid  — stwierdził minister. Adam Niedzielski ponownie zaapelował o przestrzeganie reżimu sanitarnego.  Tylko i wyłącznie przestrzeganie zasad jest w stanie zagwarantować nam, że nie rozwinie się trzecia fala pandemii w Polsce  — podkreślił. Zachowania nieodpowiedzialne i lekceważące, które obserwowaliśmy chociażby w weekend, są prostym rozbiegiem trzeciej fali  — zaznaczył. Niestety, obserwujemy potwierdzenie trendu wzrostowego zakażeń, któremu towarzyszy wzrost zleceń z POZ, wzrost liczby wykonywanych testów i wyhamowanie spadku zajętych łóżek  — wskazał wcześniej w wypowiedzi dla PAP rzecznik Ministerstwa Zdrowia Wojciech Andrusiewicz. Podkreślił, że „to od naszej odpowiedzialności w dużej mierze zależeć będą wyniki kolejnych dni”. Od 4 marca, gdy wykryto pierwszy przypadek zakażenia koronawirusem w Polsce, odnotowano ich w sumie 1 605 372. 41 308 chorych zmarło.  xyz/PAP
Wojsko Polskie obserwuje sytuację hydrologiczną w kraju. Szef MON: 8 tys. żołnierzy i ponad tysiąc jednostek sprzętu w gotowości^Zespół wPolityce.pl^2021-02-17 12:40:28.175954+01:00^https://wpolityce.pl/spoleczenstwo/539559-wojsko-polskie-obserwuje-sytuacje-hydrologiczna-w-kraju^Wojsko Polskie monitoruje pod względem hydrologicznym sytuację w całym kraju; 8 tys. żołnierzy i ponad tysiąc jednostek sprzętu wojskowego jest gotowych do wykorzystania w przypadku wystąpienia podtopień - zapewnił szef MON Mariusz Błaszczak. Błaszczak zapewnił na środowym briefingu prasowym, że Wojsko Polskie monitoruje pod względem hydrologicznym sytuację w całym kraju. Podkreślił, że 8 tys. żołnierzy i ponad tysiąc jednostek sprzętu wojskowego, m.in. łodzi, amfibii, spycharek i śmigłowców jest gotowych, by szybko i skutecznie zareagować w przypadku wystąpienia podtopień. Wojsko jest gotowe, żeby świadczyć pomoc potrzebującym - zarówno żołnierze Wojsk Obrony Terytorialnej do tego, żeby wziąć udział w tej rodzaju akcjach, jak i żołnierze wojsk operacyjnych  — zaznaczył. Pytany, jak w takich sytuacjach sprawdzają się Wojska Obrony Terytorialnej, Błaszczak stwierdził, że żołnierze WOT są „fenomenalni”.  Jestem dumny z tego, że właśnie ochotnicy, żołnierze, którzy część swojego wolnego czasu poświęcają na służbę innym są w gotowości, w ciągu bardzo krótkiego czasu stawiają się na miejscu i pomagają  — podkreślił szef MON. Dodał, że równie ceni służbę żołnierzy wojsk operacyjnych. mm/PAP
Większa liczba zakażeń a luzowanie obostrzeń. Prof. Gut: Obecne wzrosty nie są powiązane z restrykcjami zdjętymi 12 lutego^Ciekawa opinia^2021-02-17 12:02:43.751542+01:00^https://wpolityce.pl/spoleczenstwo/539552-wzrost-zakazen-a-luzowanie-obostrzen-prof-gut-komentuje^Obecne wzrosty zakażeń nie są powiązane z restrykcjami zdjętymi 12 lutego - powiedział PAP wirusolog prof. Włodzimierz Gut. Dodał, że liczby nowych przypadków zakażenia SARS-CoV-2 nie są jeszcze bardzo złe, ale mogą być gorsze. CZYTAJ TAKŻE: -TYLKO U NAS. Trzecia fala pandemii? Prof. Gut: Patrząc na to, co się działo, jest to prawdopodobne. Krupówki się jeszcze odezwą -Prof. Gut: „To nie rząd zamyka określone miejsca, ale konsumenci”. Ekspert apeluje o rozsądek po zniesieniu części restrykcji Ministerstwo Zdrowia poinformowało w środę, że badania laboratoryjne potwierdziły 8694 nowe zakażenia koronawirusem. Najwięcej wykryto ich na Mazowszu – 1400. Zmarło 279 osób. Tydzień temu liczba nowych zakażeń wynosiła 6930. Wówczas zaraportowano 360 zgonów. Obecne wzrosty nie są jeszcze powiązane z ostatnio zdjętymi restrykcjami. To za szybko. To efekt otwarcia galerii handlowych - w dużej mierze. Póki co, te liczby nie są jeszcze bardzo wysokie. Jakiś czas temu powiedziałby, że rozwój sytuacji zależy od rozsądku ludzi. Teraz zacząłem w ten rozsądek wątpić  — podkreślił prof. Gut. Wirusolog dodał, że przekroczenie 10 tysięcy zakażeń dziennie powinno być lampką ostrzegawczą. Nie przesądził jednak, czy trend wzrostu jest trwały, a także, do jakiego punktu może dojść. To zależy od bardzo wielu czynników. Duża liczba zakażeń na Mazowszu wynika z tego, że to tzw. mieszalnia transportowa. Tu są największe dworce, lotniska, największy ruch i największa mobilność. Z czego wynika wzrost na Warmii i Mazurach? Konieczna byłaby bardzo szczegółowa analiza. Być może na prowincji wiele osób nie stosuje się do zasad DDM. Dopóki w danym środowisku nie ma osoby zakażonej - nie ma problemu. Gdy się pojawi - wszyscy wizytujący osiedlowy sklep, w którym nawet ekspedientka nie ma maseczki, mogą być narażeni, a zachorowania masowe  — ocenił prof. Gut. Pytany o korelację procesu szczepień z nowymi zakazami ekspert wskazał, że obecnie można mówić tylko o ochronie indywidualnej. Niestety za mało jest nadal zaszczepionych, aby mogło to mieć wpływ. Do tego nawet osoba zaszczepiona jest chroniona przed chorobą w 95 procentach. Efekt szczepień tak szybko nie będzie więc widoczny  — ocenił prof. Gut. mm/PAP
NASZ WYWIAD. Dr Dariusz Madajczak: Przygotowaliśmy „oko na malucha”, żeby mama w transmisji wideo widziała swoje dziecko^Dorota Łosiewicz^2021-02-17 10:52:43.179386+01:00^https://wpolityce.pl/spoleczenstwo/538908-nasz-wywiad-dr-dariusz-madajczak-o-neonatologii-w-pandemii^Pandemia dotknęła nas wszystkich. Trzeba zmienić sposób myślenia. To jest moment, by się zastanowić, czy przebywanie mamy z przedwcześnie urodzonym dzieckiem w szpitalu nie powinno być nową refundowaną procedurą - mówi dr Dariusz Madajczak, neonatolog i pediatra ze Szpitala Klinicznego im. Księżnej Anny Mazowieckiej w Warszawie, w rozmowie z Dorotą Łosiewicz na łamach tygodnika „Sieci”. Wciąż pojawiają się doniesienia z różnych stron Polski, że gdzieś rodzice wcześniaka, a często także noworodka, który wymaga długiego leczenia w szpitalu, nie mogą być przy swoim dziecku lub mogą tylko przez dwie godziny dziennie albo tygodniowo. Wydawało się, że po proteście rodziców wcześniaków w Łodzi będzie lepiej, ale nie jest. Dlaczego? Dariusz Madajczak: Uwarunkowane jest to względami zarówno… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
W Polsce wykonano już 2 159 146 szczepień przeciwko COVID-19. Pierwszą dawkę otrzymało 1,5 mln osób, ponad 658 tys. dwie dawki^Zespół wPolityce.pl^2021-02-17 06:48:43.581183+01:00^https://wpolityce.pl/spoleczenstwo/539509-pierwsza-dawke-szczepionki-otrzymalo-powyzej-15-mln-osob^W Polsce wykonano dotąd 2 159 146 szczepień przeciwko COVID-19. Pierwszą dawkę otrzymało 1 500 911 osób, a drugą – 658 235. W poniedziałek do kraju trafiło ok. 360 tys. szczepionek Pfizera i BioNTech. W tym tygodniu mają też dotrzeć preparaty AstryZeneki.
Psycholog społeczny: Wydarzenia z Krupówek są dowodem na to, że w tym lockdownowym kotle zebrało się zbyt dużo ciśnienia^Notujemy ...^2021-02-16 23:33:57.728281+01:00^https://wpolityce.pl/spoleczenstwo/539502-psycholog-spoleczny-zebralo-sie-zbyt-duzo-cisnienia^„Rzeczywiście, bunt turystów to wstęp do szerszej rewolucji ludowej. Działa to na zasadzie frontalnego okazania niezgody przeciwko niepopularnym i ograniczającym jakość rygorom” - powiedział w rozmowie z „Super Expressem” prof. Zbigniew Nęcki, pytany o tłumy na zakopiańskich Krupówkach. CZYTAJ WIĘCEJ: Potężny najazd turystów na Zakopane. GIS wszczyna kontrole przestrzegania reżimu sanitarnego w związku z poluzowaniem obostrzeń Psycholog społeczny wyjaśnił, że w psychologii takie zachowanie określa się mianem „acting-out”.  To określenie opisuje emocjonalny wybuch, któremu mogą ulec nawet najbardziej niepozorni, na co dzień ułożeni i sympatyczni ludzie. (…) Wydarzenia z Krupówek są idealnym dowodem na to, że w tym lockdownowym kotle zebrało się zbyt dużo ciśnienia. Emocje zaczęły kipieć i z hukiem zerwała się społeczna pokrywa „normalności” i „grzeczności” —wyjaśnił Nęcki. kk/”SE”
O potrzebie autorytetów. Laureaci prezydenckiej nagrody „Dla dobra wspólnego” dają nadzieję w tym trudnym czasie^Marcin Wikło^2021-02-16 21:19:46.729612+01:00^https://wpolityce.pl/spoleczenstwo/539483-laureaci-nagrody-dla-dobra-wspolnego-daja-nam-nadzieje^Często powtarzamy, że z nami, Polakami nie jest źle. Że mamy otwarte serca, że chcemy pomagać innym. To oczywiście uogólnienie, znalazłoby się zapewne, na drugą nóżkę, mnóstwo przypadków egoizmu. Być i działać dla kogoś innego, albo dla wspólnoty to sztuka. Dlatego uważam, że ustanowienie specjalnej nagrody przez prezydenta Andrzeja Dudę było gestem bardzo potrzebnym. Kim mamy się chwalić? Kogo pokazywać dzieciom jako wzory do naśladowania, jeśli nie jej laureatów? Czas jest podły. Jesteśmy zmęczeni, rośnie w nas wściekłość. Tak trudno o dobre wiadomości. Dlatego dwugodzinna relacja z gali V edycji nagrody „Dla dobra wspólnego” była dla mnie dziś odtrutką na wszystkie żale. Nawet nie zdawałem sobie sprawy, że pooglądanie i posłuchanie tych wszystkich pięknych, mądrych i dobrych ludzi będzie dla mnie tak kojące. Są wśród nich prawdziwi pasjonaci, społecznicy, pewnie po części „wariaci”. Fajnie, naprawdę fajnie było posłuchać tych historii.
Celebrując chamstwo i skrajny egoizm młodych ludzi "GW" kopie dołki, w które i ona wpadnie.  To dogoni ich znacznie szybciej niż sądzą^Jacek Karnowski^2021-02-16 18:11:37.576571+01:00^https://wpolityce.pl/spoleczenstwo/539460-celebrujac-chamstwo-gw-kopie-dolki-w-ktore-i-ona-wpadnie^Upojona tzw. strajkiem kobiet, pandemicznymi kłopotami rządu oraz globalnymi sukcesami lewicy „Gazeta Wyborcza” niczym kania dżdżu wypatruje kolejnych sukcesów. I wypatrzyła. Piórem Jerzego Sawki uznała, że masowe pijaństwo i burdy w Zakopanem były „nocą wyzwolenia na Krupówkach”:  Zabawowa noc na Krupówkach to najmocniejszy od 2015 r. akord buntu wobec obecnej władzy. To był bunt mocniejszy od Strajku Kobiet, od marszów KOD, od manifestacji pod sądami. Był najmocniejszy dlatego, że absolutnie lekceważący obecną władzę. Jakby nie istniała  — czytamy. I dalej:  Ludzie dali upust swojej potrzebie radości życia. (…) Tam było zero polityki. Tam polityka była totalnie zignorowana. Tam była potrzeba normalności.  CZYTAJ: „GW” zachwala „noc wyzwolenia” w Zakopanem. W sieci padły mocne KOMENTARZE: „Nie da się napisać NIC głupszego” W sumie rzecz śmieszna, i można się tylko zastanawiać, jak taka głupota przeszła wszystkie redakcyjne sita, trafiając na łamy. Ale jednocześnie bardzo symptomatyczna. Bo „Wyborcza”, a szerzej cała opozycja, przestaje widzieć rzeczywistości we właściwych proporcjach, i we właściwych kształtach. Nienawiść do obecnej władzy sprawiła, że są skłonni interpretować politycznie każdą niesubordynację społeczną, a w każdym wybuchu chamstwa widzą słuszny bunt. Można powiedzieć, że to odtworzenie starej komunistycznej kliszy, zgodnie z którą każda nieprawość w świecie kapitalistycznym była albo słusznym buntem, albo produktem niesprawiedliwych, spróchniałych stosunków społecznych.  A przecież, gdyby rządziła Platforma, to też zarządziła by lockdown, sądzę nawet, że ściślejszy i gorliwiej nadzorowany niż ten wprowadzony przez rządy PiS. I ta młodzież na Krupówkach też by się upiła, i też atakowałaby policjantów. Tak jak atakuje policjantów młodzież angielska z nielegalnej imprezy, rozgonionej przez funkcjonariuszy (doniesienie BBC z dziś rano).  W tle jest inwazja wulgaryzmów, które zalały przestrzeń publiczną ku uciesze „inteligentów” z lewicowych mediów. Celebrują te straszne słowa, sądząc, że to przejaw szczególnie mocnej niechęci publiczności wobec PiS. A to przecież po prostu wyraz upadku i schamienia, i także wynik upadku edukacji - ci ludzie często nie umieją się wyrazić inaczej.  Z nienawiści do PiS depczą stary świat, naszą wspólną cywilizację, we wszystkich jego formach. Mylnie sądzą, że nadchodzi epoka, w której wrócą stare hierarchie, z nimi na szczycie. A przecież kopią doły, w które sami wpadną. To chamstwo, ten skrajny egoizm młodych ludzi lekceważących podstawowe zasady bezpieczeństwa i niemalże czczących aborcję - tak dziś celebrowane - dogoni ich szybciej niż sądzą. Nawet jeśli dziś jeszcze nie wiemy, w jaki sposób konkretnie. W każdym razie, niech później nie płaczą.  CZYTAJ: Wiceszef MSWiA: Zakopane pokazało, że poziom zmęczenia został przekroczony. Policja miała działać zdecydowanie i tak właśnie było
Niedzielski zapowiada gruntowne reformy w służbie zdrowia. "Wieloletnich zaniedbań nie da się szybko naprawić"^Zespół wPolityce.pl^2021-02-16 17:52:12.527930+01:00^https://wpolityce.pl/spoleczenstwo/539464-niedzielski-zapowiada-gruntowne-reformy-w-sluzbie-zdrowia^Pandemia koronawirusa pokazała dobitnie, że personelu medycznego jest zbyt mało. Podejmowane są działania mające poprawić sytuacje kadrową, ale wieloletnich zaniedbań nie da się szybko naprawić – wskazał we wtorek minister zdrowia Adam Niedzielski. Szef resortu zdrowia był gościem konferencji Ryzyka i Trendy, której organizatorem jest Polityka Insight. Pandemia pokazuje, że jest mała liczba personelu – m.in. lekarzy, pielęgniarek, ratowników medycznych. (…) Sprzęt można kupić, szpitale tymczasowe można postawić, łóżka można dostawić, natomiast personel jest tym elementem, który działa jak wąskie gardło  — powiedział minister, pytany o to, co jest najważniejszym dotychczasowym wnioskiem płynącym z pandemii. Szef resortu ocenił, że zapewnienie odpowiedniej liczebności personelu medycznego i stworzenie mu warunków pracy pozwalających na koncentrowanie się na leczeniu, a nie debatach o wynagrodzeniach czy sytuacji materialnej jest niestety wyzwaniem o dłuższym horyzoncie czasowym. Nie da się w ciągu jednej kadencji rozwiązać spraw, które są zaniedbaniem wieloletnim  — zaznaczył. Minister mówił, że podejmowane są działania mające poprawić kwestie kadrowe.  Cała elektronizacja to nie tylko ułatwienie dla pacjent, to także ograniczenie biurokratycznej pracy, która musi być wykonywana przez lekarzy (…) Mamy też np. asystentów, którzy mają odciążać od czynności biurowych  — wyliczał. Trzeba przebudować piramidę świadczeń – leczenie powinno odbywać się przede wszystkim na niższych poziomach. Mówiąc o piramidzie świadczeń, mam na myśli strukturę, gdzie na dole jest podstawowa opieka zdrowotna, potem ambulatorium, a na końcu szpital. Można powiedzieć, że mamy w Polsce do czynienia z odwróconą piramidą opieki zdrowotnej  — ocenił Niedzielski. Cały czas proces prowadzenia pacjenta przez lekarza rodzinnego przez poszczególne szczeble, które mają pełnić funkcję konsultacyjną nie działa dobrze. Jest bardzo dużo pracy do wykonania. Myślę, że to dominujący kierunek reformowania systemu opieki zdrowotnej na najbliższe lata  — stwierdził szef MZ. Zaznaczył, że efekt powinien być widoczny w ciągu dwóch, trzech lat.  POZ będzie w większym stopniu powiązany ze specjalistyką  — podkreślił. Trzeba na poziomie POZ zbudować bardzo wiele modeli opieki koordynowanej – takie ścieżki pacjenta. (…) Lekarz prowadzący na poziomie POZ sam powinien umówić do specjalisty albo się nawet w imieniu pacjenta skonsultować, bo zna dolegliwość, z którą przyszedł pacjent do POZ. Dopiero po takich konsultacjach decydować o +transferze+ do poziomu szpitalnego  — mówił minister. Nocna pomoc lekarska to element, który musi być zreformowany. Trzeba szybko podjąć działania. (…) Ogłoszony został przetarg na specjalną platformę teleporad. Nie mówię o teleporadach polegających na zwykłym dzwonieniu, ale o teleporadach opartych o profesjonalne narzędzia, gdzie można np. przesyłać dane dotyczące odczytów weryfikujących stan zdrowia pacjenta, z video czatem  — powiedział minister. Poinformował, że Narodowy Fundusz Zdrowia utworzy taką platformę, która będzie pierwszą linią kontaktu w nocnej pomocy lekarskiej.  Następnie, jeśli ta pomoc nie będzie w stanie załatwić sprawy pacjenta, to pacjent będzie umawiany przez operatora na platformie teleporad w konkretne miejsce, na konkretną godzinę. Pacjent nie będzie musiał jechać na SOR, nie będzie musiał jechać do NPL-u (nocnej pomocy lekarskiej - PAP) i tam czekać w kolejce  — poinformował szef MZ. Minister przekazał też, że jeśli chodzi o specjalistykę, to obrane są dwa kierunki działań - zniesienia limitów i przeszacowania wartości taryf. Reforma szpitalnictwa wymaga zmiany struktury właścicielskiej – stwierdził we wtorek minister zdrowia Adam Niedzielski. Nie da się zoptymalizować szpitalnictwa przy rozproszonej strukturze – ocenił. Szpitalnictwo ma być szczytem piramidy świadczeń. Żeby je zreformować na pewno trzeba zmienić strukturę właścicielską. Nie może być tak, że struktura jest rozproszona, że mamy 300 powiatów, z których każdy jest oddzielnym, autonomicznym tworem i prowadzi swoją politykę zdrowotną, a nie politykę ogólnokrajową  — stwierdził minister. Mówił, że gdy szefował Narodowemu Funduszowi Zdrowia miał do czynienia z sytuacjami, gdy oddalone od siebie o 10 lub 15 kilometrów placówki nie mogą się porozumieć, bo mają innego właściciela. Dochodzi do sytuacji, gdy placówki takie zaczynają ze sobą konkurować, dublują zakres usług, podkupują sobie personel  — wyliczał. To niedopuszczalne nie tylko dlatego, że wydaje się już na pierwszy rzut oka nielogiczne, ale także dlatego, że my nie mamy takich zasobów, mówię o lekarzach i pielęgniarkach. Pacjenci też nie mają z tego uzysku, bo jakość jest słabsza. (…) Ośrodki powinny się specjalizować – jeden powinien być zabiegowy, drugi mieć np. rehabilitację postzabiegową czy opiekę długoterminową  — wyjaśniał. Kolejnym argumentem za zmianami jest – jak podnosił – to, co zadziało się w dobie pandemii, gdy trzeba było wejść w tryb zarzadzania kryzysowego i podejmowania szybkich, spójnych decyzji, a pojawiały się spory. Nie ma żadnego argumentu za dalszym utrzymywaniem rozproszonej struktury właścicielskiej  — zaznaczył Niedzielski. mm/PAP
Mężczyzna został uwięziony w kościelnej toalecie. "Takiej interwencji nie pamiętają strażnicy miejscy z najdłuższym stażem"^Zespół wPolityce.pl^2021-02-16 17:19:59.878381+01:00^https://wpolityce.pl/spoleczenstwo/539456-mezczyzna-zostal-uwieziony-w-koscielnej-toalecie^37-letni mężczyzna po godz. 23 wezwał strażników miejskich i zgłosił, że utknął w kościelnej toalecie na warszawskim Gocławiu. Po wypuszczeniu tłumaczył, że chciał z niej skorzystać przed końcem nabożeństwa. Alarm podniósł jednak dwie godziny po zakończeniu ostatniej mszy. Takiej interwencji nie pamiętają strażnicy miejscy z najdłuższym nawet stażem  — podkreśla Straż Miejska w Warszawie.  Do nietypowej sytuacji doszło w niedzielę. 37-latek poszedł do toalety znajdującej się przy zakrystii kościoła na Gocławiu, ale gdy chciał wyjść, okazało się, że drzwi są zamknięte na klucz. Po godz. 23 mężczyzna zadzwonił na alarmowy numer stołecznej Straży Miejskiej i zgłosił, że utknął w kościelnej toalecie.  Sytuacja wydawała się nieprawdopodobna, ale do kościoła u zbiegu Wału Miedzeszyńskiego i ulicy Fieldorfa wysłano patrol  — relacjonuje straż. Funkcjonariusze o godz. 23.30, aby obudzić mieszkańców plebanii, włączyli sygnały świetlne i dźwiękowe - przy bramie nie było domofonu ani dzwonka.  Po kilku minutach bramę otworzyli księża. W tym momencie przyjechał też patrol policji. Wspólnie skontrolowano zakrystię. W zamkniętej na klucz toalecie rzeczywiście znajdował się 37-letni mężczyzna  — wskazują strażnicy. Księża widywali mężczyznę wcześniej na terenie parafii, a on sam był już notowany. Tłumaczył się, że z toalety chciał skorzystać przed końcem nabożeństwa i zapewniał, że powiedział o tym zakonnicy. W tej historii dziwne jest to, że gdy był w toalecie, nie usłyszał, że jest zamykana i wówczas nie dał o sobie znać, oraz to, że alarm podniósł dopiero dwie godziny po zakończeniu ostatniej niedzielnej mszy  — zauważają strażnicy.  mm/PAP
TYLKO U NAS. Trzecia fala pandemii? Prof. Gut: Patrząc na to, co się działo, jest to prawdopodobne. Krupówki się jeszcze odezwą^Zespół wPolityce.pl^2021-02-16 17:11:31.569261+01:00^https://wpolityce.pl/spoleczenstwo/539426-czeka-nas-trzecia-fala-pandemii-prof-gut-prawdopodobne^„Przyrost zachorowań na koronawirusa wynika z tego, że się trochę rozkręciliśmy – tu galerie, tu Krupówki. Krupówki to się jeszcze odezwą” - mówi portalowi wPolityce.pl prof. Włodzimierz Gut, wirusolog, odnosząc się do reakcji części Polaków na poluzowanie obostrzeń.  CZYTAJ RÓWNIEŻ: -Alarmujące dane! Szef MZ: Odwrócenie tendencji w przyroście zakażeń koronawirusem staje się faktem; trend jest dodatni -Rząd nie wyklucza konieczności ponownego zamrożenia gospodarki? Prof. Horban: Jesteśmy na najlepszej drodze do III fali pandemii W momencie kiedy jest jakiekolwiek poluzowanie, zamiast przyjmować go z radością i spokojem, tworzymy sytuację, która sprzyja potem następnym obostrzeniom — zauważa prof. Gut. Dopytywany czy to nie wynika z tego, że Polacy już nie wytrzymują tego rygoru, wirusolog stwierdza: Zaraz, jakiego rygoru? Jeżeli chcemy, żeby były normalne warunki, to musimy normalnie się zachowywać. Jeżeli nagle ruszamy wszyscy, bo się coś otworzyło to tworzymy sytuację sprzyjającą zakażeniom. To człowiek przenosi wirusa. Jak się zbierze odpowiednia grupa i jeszcze zachowuje niezbyt racjonalnie, to takie będą skutki. Odnosząc się do przewidywań rządu, że być może będzie trzeba cofnąć decyzję o luzowaniu obostrzeń, jeżeli tendencja wzrostowa liczby zakażeń się utrzyma prof. Gut mówi: Nie mnie oceniać konieczność powrotu. W zasadzie powinni to oceniać ludzie. Jeżeli chcą powrotu obostrzeń, to po prostu wystarczy się wyluzować i zachowywać jakby nic się nie działo, jakby choroby nie było. W tym momencie choroba zaczyna się pojawiać, a reszta to już jest reakcja na zaistniałą sytuację. Pytany, czy w jego ocenie czeka nas trzecia fala pandemii, prof. Gut odpowiada: Nie mnie oceniać. To jest sprawa zachowania ludzi. Patrząc na to, co się działo, jest to bardzo prawdopodobne. aw
Polska radzi sobie ze szczepieniami, a elity dalej krytykują rząd. Woś: Konsekwencja przedawkowania agresywnego antypisizmu^Ciekawa opinia^2021-02-16 17:01:42.005959+01:00^https://wpolityce.pl/spoleczenstwo/539448-wos-lamenty-nad-powolnym-tempem-szczepien-to-fake-news^Lamenty nad powolnym tempem szczepień w Polsce okazują się fake newsem. Kolejna to (i niestety nieuchronna) konsekwencja przedawkowania przez część naszego establishmentu agresywnego antypisizmu — pisze na łamach „Super Expressu” Rafał Woś. Publicysta przypomina, że według danych podanych przez międzynarodowy portal Statista zaszczepiono 4,7 na 100 obywateli (według danych na 11 lutego). Komentator zwraca uwagę, że choć Izrael i Wielka Brytania są zdecydowanymi liderami, to „nie da się na tej podstawie obronić tezy, że oto Polska spektakularnie odstaje od reszty Zachodu”. Liczba zaszczepionych osób w Polsce jest na zbliżonym poziomie, co w Hiszpanii, w Szwajcarii czy we Włoszech, a jednocześnie wyższa niż w Niemczech, w Finlandii, w Belgii, w Szwecji albo we Francji.  Z porównania tego Polska wyłania się jako kraj z wyzwaniem szczepienia radzący sobie - jak na razie - dobrze — podkreśla Woś. Jak zauważa felietonista „Super Expressu”, propagatorzy nieprawdziwej narracji o „państwie z kartonu”, dziś rozsiewają kolejne fake newsy o grożącej Polsce wielkiej inflacji i zbliżającej się katastrofie budżetowej.  Polemizować się z nimi nie da. Głównie dlatego, że ci, co puszczają te fejki w obieg już dawno pousuwali ze swoich mediów ludzi inaczej myślących od nich (choćby odrobinę) inaczej. A jeśli mimo wszystko próbujesz z nimi polemizować „z wolnej stopy” to robią z człowieka agenta PiSu — zauważa Woś. To bardzo wygodne. Każdy, kto myśli inaczej niż oni sprzedał się Pisowi. A nawet jak się nie sprzedał to na pewno właśnie walczy o to by się sprzedać. A nawet jak nie walczy, to jest „pożytecznym idiotą”. Ani fakty ani argumenty nie są w stanie do nich przemówić. To już jest amok — dodaje. gah/se.pl
SONDAŻ. 48 proc. Polaków zamierza się zaszczepić przeciw koronawirusowi. Szczepić nie chce się 26 proc. badanych^Zespół wPolityce.pl^2021-02-16 16:42:25.745058+01:00^https://wpolityce.pl/spoleczenstwo/539450-sondaz-48-proc-polakow-chce-sie-zaszczepic-przeciw-covid^48 proc. Polaków zamierza szczepić się przeciw koronawirusowi, nie zamierza tego robić 26 proc. Najbardziej zainteresowane szczepieniem są osoby w wieku 60 lat i więcej, najmniej osoby w wieku 15-29 lat - wynika ze badania Kantar z przełomu stycznia i lutego. CZYTAJ RÓWNIEŻ: -Alarmujące dane! Szef MZ: Odwrócenie tendencji w przyroście zakażeń koronawirusem staje się faktem; trend jest dodatni -Senat promuje szczepienia przeciw COVID-19 nietypowym spotem. Senatorowie parafrazują wiersz Jana Brzechwy. WIDEO W badaniu respondenci musieli odpowiedzieć na pytanie: Czy Pan/Pani zamierza czy też nie zamierza zaszczepić się przeciw koronawirusowi? 48 proc. badanych odpowiedziało, że zamierza przyjąć szczepionkę przeciw koronawirusowi, w tym 19 proc. podało, że zdecydowanie chce to zrobić, a 29 proc., że raczej chce to zrobić. 26 proc. badanych odpowiedziało, że nie zamierza się szczepić, w tym 14 proc. podało, że zdecydowanie nie chce się szczepić, a 12 proc., że raczej nie zamierza się szczepić. 25 proc. respondentów jeszcze nie wie, jaką decyzję podejmie, a 1 proc. odpowiedziało, że już się zaszczepiło. Jak informuje Kantar najbardziej zainteresowane szczepieniem są osoby w wieku 60 lat i więcej, osoby z wyższym wykształceniem, mieszkańcy miast 100-500 tys., osoby bardzo zainteresowane polityką oraz wyborcy Prawa i Sprawiedliwości. Przeciwne stanowisko wyrażają osoby w wieku 15-29 lat, o wykształceniu podstawowym lub gimnazjalnym, mieszkańcy miast do 20 tys., osoby niezainteresowane polityką oraz zwolennicy Ruchu 2050 Szymona Hołowni. Badanie przeprowadzono w dniach 29 stycznia - 3 lutego 2021 r. na reprezentatywnej próbie 1011 mieszkańców Polski w wieku 18 i więcej lat techniką wywiadów bezpośrednich wspomaganych komputerowo (CAPI). aw/PAP
Senat promuje szczepienia przeciw COVID-19 nietypowym spotem. Senatorowie parafrazują wiersz Jana Brzechwy. WIDEO^Zespół wPolityce.pl^2021-02-16 16:32:22.776135+01:00^https://wpolityce.pl/spoleczenstwo/539446-senat-promuje-szczepienia-przeciw-covid-19-nietypowym-spotem^Senat promuje spotem szczepienia przeciw COVID-19. W klipie zachęcającym do szczepień wystąpili senatorowie-lekarze oraz eksperci. Podczas konferencji prasowej marszałek Senatu Tomasz Grodzki podkreślał, że każda forma, która zachęca do szczepień, jest ważna. CZYTAJ TAKŻE: — RAPORT. Polska walczy z II falą koronawirusa. 5178 nowych potwierdzonych zakażeń. Zmarło 296 osób — Alarmujące dane! Szef MZ: Odwrócenie tendencji w przyroście zakażeń koronawirusem staje się faktem; trend jest dodatni
Kobieta oskarżająca Jakimowicza znów zabiera głos: "Nie użyłam słowa gwałt". Aktor komentuje: Teraz się wypiera. Kto tu kłamie?^Notujemy ...^2021-02-16 16:19:34.831324+01:00^https://wpolityce.pl/spoleczenstwo/539441-kobieta-oskarzajaca-jakimowicza-nie-uzylam-slowa-gwalt^18 stycznia Piotr Krysiak napisał na Facebooku, że „gwiazda publicystyki TVP INFO miała zgwałcić uczestniczkę konkursu Miss Generation 2020. Teraz rzekoma ofiara ponownie zabrała głos. Kobieta stwierdziła, że nigdy nie użyła słowa „gwałt” w kontekście wydarzeń, do których doszło podczas konkursu. Do sprawy odniósł się Jarosław Jakimowicz, który w rozmowie z tvp.info powiedział: „Zrobili ze mnie gwałciciela, opierając się na rozmowie z tą osobą, która teraz wypiera się, że używała sfomułowania ‘gwałt’. Kto tu w kłamie?”. CZYTAJ TAKŻE: — Jakimowicz apeluje: Kilka dni temu celem ataków stała się moja żona. Ktoś ją oczernia. Proszę, dajcie mojej Żonie spokój… — Jakimowicz wydał oświadczenie: „Jestem niewinnym człowiekiem. Zniszczyliście jakąś część mojego życia, część życia moich dzieci” — TVP nie zawiesi współpracy z Jakimowiczem. Dyrektor TAI: W tej chwili nie ma do tego powodów. Jednak sprawę uważam za otwartą Domniemana ofiara przestępstwa ponownie zabrała głos w sprawie. Tym razem w rozmowie z „Twoje Imperium” opowiedziała swoją wersję wydarzeń. Kobieta chcąc pozostać anonimowa przedstawiła się tylko pseudonimem „Shoira”. W wywiadzie dla gazety stwierdziła m.in., że nigdy nie użyła słowa „gwałt” w kontekście wydarzeń, do których doszło podczas konkursu Miss Generation 2020. Nie chcę opisywać wszystkiego w szczegółach, jak to się działo między mną a nim. Jest mi już wystarczająco trudno rozmawiać z tobą na ten temat. […] Nigdy nie użyłam słowa gwałt. Ale w szpitalu byłam przesłuchiwana przez policjantów. To oni doszli do wniosku, że to historia molestowania seksualnego/gwałtu — mówiła. Przykro mi słyszeć te wszystkie jego brutalne i kłamliwe oświadczenia. Poza wszystkim on wiedział, że zamknęli mnie w szpitalu psychiatrycznym. (…) Sprawił, że mu zaufałam, wykorzystał mnie, zaspokoił swoje seksualne żądze, a potem go nie obchodziłam, po prostu zostawił mnie w psychiatryku — tłumaczyła modelka. Do sytuacji odniósł się w rozmowie z tvp.info Jarosław Jakimowicz. Aktor podkreślił, że mówił od samego początku, że jest niewinny, a „informacje publikowane przez pana Krysiaka mają się nijak do rzeczywistości. Co więcej – widzimy, że nie pokrywają się z tym, co mówi ta osoba”. Widzę też, jak bardzo nierzetelnie dziennikarsko swój program zrobiła „Uwaga” TVN. Z kolei Tomasz Sekielski w programie „Sekielski Online”, gdzie gościem był pan Krysiak, to, delikatnie mówiąc, nie był szczyt dziennikarstwa śledczego. Oni wydali na mnie wyrok, zrobili ze mnie gwałciciela, opierając się na rozmowie z tą osobą, która teraz wypiera się, że używała sfomułowania „gwałt”. Kto tu w kłamie — zwrócił uwagę. Jakimowicz dodał, że była to próba zniszczenia jego życia, relacji rodzinnych, „zaatakowano żonę, dzieci”. Czekam wreszcie na wezwania prokuratury, a jeśli sprawa trafi do sądu – na sprawiedliwy wyrok, bym mógł się oczyścić. Na pewno pociągnę do odpowiedzialności te wszystkie osoby, które wyrządziły mi swoimi pomówieniami tyle krzywdy — oznajmił. Pytany o słowa kobiety z jej nowego wywiadu Jakimowicz odpowiedział: Nie będę tego komentował. Po kolei każda z tych teorii pada. Zrobiono ze mnie w mediach gwałciciela. Powiedziałem, że gwałcicielem nie jestem — powiedział Jarosław Jakimowicz. wkt/Twoje Imperium/TVP Info
Monika Jaruzelska znów zamieszka w willi przy ul. Ikara. Sąd potwierdził, że jest jej jedyną prawowitą spadkobierczynią^Co w TABLOIDACH?^2021-02-16 15:28:55.117714+01:00^https://wpolityce.pl/spoleczenstwo/539436-monika-jaruzelska-znow-zamieszka-w-willi-przy-ul-ikara^Monika Jaruzelska zamieszka z powrotem w domu przy ul. Ikara na warszawskim Mokotowie. Sąd ostatecznie potwierdził, że to ona jest jedyną prawowitą spadkobierczynią willi - podaje „Super Express”. Okazuje się, że Monika Jaruzelska już planuje remont nieruchomości. Przede mną jeszcze remont przestarzałej instalacji hydraulicznej, która grozi zalaniem mieszkania, i sieci elektrycznej mogącej zamienić ten dom w pochodnię. (…) To będą jedynie prace konserwujące dom, a nie rewolucjonizujące jego wystrój. Trzeba pamiętać, że jest to dom przedwojenny, więc mam świadomość półmuzealnej roli, jaką pełnią jego pomieszczenia. Jestem zdecydowaną przeciwniczką usuwania ducha historii z miejsc, gdzie jest jej pełno  — powiedziała w rozmowie z „Super Expressem” córka komunistycznego generała. Podkreśliła, że w domu znajduje się wiele przedmiotów muzealnych.  Mam haftowanego tygrysa podarowanego tacie przez przywódcę Korei Północnej Kim-Ir-Sena. Jest obraz, który rodzice dostali od Michaiła i Raisy Gorbaczowów. Ale przede wszystkim jest mnóstwo pamiątek po tacie. Mundury oficerskie, legendarne, przyciemniane okulary, a nawet jego rozrusznik serca — mówiła. Nie wie jeszcze, czy przekaże je do muzeum. tkwl/se.pl
Finałowa gala Nagrody Prezydenta RP "Dla Dobra Wspólnego". Andrzej Duda: Niesienie dobra w czasach pandemii jest ważne, ale też trudne^Zespół wPolityce.pl^2021-02-16 15:07:58.411580+01:00^https://wpolityce.pl/spoleczenstwo/539429-finalowa-gala-nagrody-prezydenta-rp-dla-dobra-wspolnego^Nagroda Prezydenta RP „Dla Dobra Wspólnego” w tym roku ma szczególny wymiar, bo niesienie dobra drugiemu człowiekowi w czasach pandemii koronawirusa jest nie tylko bardzo ważne, ale także trudne i niebezpieczne - podkreślił we wtorek podczas gali wręczenia nagród w Radomiu prezydent Andrzej Duda.
Piński podaje, że Gmyz miał współpracować z SB. Dziennikarz TVP zapowiada pozew: "Sprawdzimy te informacje procesowo"^Znalezione w sieci^2021-02-16 11:51:15.791405+01:00^https://wpolityce.pl/spoleczenstwo/539398-cezary-gmyz-zapowiada-ze-pozwie-jana-pinskiego^Jan Piński, redaktor naczelny portalu Wiesci24.pl, napisał na Twitterze, że dziennikarz Cezary Gmyz miał współpracować z SB od 1987 roku. Gmyz zapowiada, że pozwie Pińskiego za ten wpis. Zanim zatrzymano Tomka Szwejgierta podał mi sygnatury i pseudonimy Cezarego Gmyza. Który miał współpracować z SB od 1987 r. sygnatury LV 02224/II. Pseudonimy Veda, Młody, Avec. Cezary Gmyz zaprzeczył tym informacjom, a ja się domagam aby sprawdzono tą informacje procesowe — napisał na Twitterze Jan Piński.
Rząd nie wyklucza konieczności ponownego zamrożenia gospodarki? Prof. Horban: Jesteśmy na najlepszej drodze do III fali pandemii^Zespół wPolityce.pl^2021-02-16 10:30:09.123430+01:00^https://wpolityce.pl/spoleczenstwo/539386-prof-horban-jestesmy-na-dobrej-drodze-do-iii-fali-pandemii^„Jesteśmy na najlepszej drodze, żeby zawitała do nas III fala pandemii” - mówił we wtorek główny doradca premiera ds. COVID-19 prof. Andrzej Horban. Dodał, że jeżeli potwierdzi się wzrost zachorowań, to możemy zapomnieć o rozmrażaniu gospodarki. „Jeżeli będzie dalej taka sytuacja i taki wzrost zakażeń koronawirusem, jaki w tej chwili obserwujemy, to trzeba będzie zrobić krok do tyłu” - powiedział we wtorek wiceszef resortu zdrowia Waldemar Kraska. CZYTAJ RÓWNIEŻ: -Alarmujące dane! Szef MZ: Odwrócenie tendencji w przyroście zakażeń koronawirusem staje się faktem; trend jest dodatni -Wiceszef MSWiA: Zakopane pokazało, że poziom zmęczenia został przekroczony. Policja miała działać zdecydowanie i tak właśnie było -W przyszłym tygodniu decyzje ws. obostrzeń. Rzecznik rządu: Będą zależały od danych epidemicznych. Musimy działać ostrożnie Prof. Horban pytany w Radiu Zet czy spodziewa się, że do Polski dotrze III fala pandemii wskazał: „Jesteśmy na najlepszej drodze, żeby ta III fala do nas zawitała”. Dodał, że są pierwsze dane mówiące o tym, że rośnie odsetek osób zakażonych brytyjskim wariantem koronawirusa, który „się rzeczywiście łatwiej transmituje”.  Pod koniec tego tygodnia będziemy już pewni, bo będziemy mieli dane nie z jednego, tylko z trzech źródeł — wskazał. Prof. Horban przyznał, że jeżeli wzrost zachorowań się potwierdzi, „to w tym momencie, można delikatnie rzecz biorąc, zapomnieć o dalszym rozmrażaniu gospodarki”. Pytany, kiedy mogą zapaść decyzje ws. ewentualnego ponownego zamykania gospodarki wskazał, że ciągu najbliższych 10 dni.  W tej chwili trwają badania nauczycieli. Szczęśliwie (…) mniej więcej jest taki sam odsetek dodatnich osób, jak był dwa tygodnie temu, ok. 2 proc. — zaznaczył. Dodał, że to jest „bardzo dobra wiadomość”. Jak mówił doradca premiera ds. COVID-19, trzeba sprawdzić, jaki wirus transmituje się pośród ludzi.  Robimy to z trzech źródeł: po pierwsze to są dane PZH, po drugie - dane, które napływają z badań nauczycieli, a trzecia grupa to są pacjenci szpitala zakaźnego, w którym mam zaszczyt pracować. Też badamy, jakim rodzajem wirusa ci pacjenci są zakażeni. Te wyniki powinny być znane już w tym tygodniu — wyjaśnił. Prof. Horban nie wyklucza powrotu do systemu regionalizacji.  To jest cały czas rozważane — przyznał. Dodał, że to jest kwestia „kluczowych dwóch tygodni”. Pytany, dlaczego podjęto decyzję, by szczepionkę firmy AstraZeneca podawać osobom 55 plus, a wcześniej producent wskazywał, żeby nie podawać jej ludziom powyżej 55 roku życia, prof. Horban odpowiedział, że ta szczepionka „spełnia nasze wymagania aż nadto: chroni przed zachorowaniem w 80 proc., a z reguły tego typu szczepionki chronią w 50-70 proc., a po drugie nawet jeżeli człowiek ulegnie zakażeniu, to nie umiera”. Jak wyjaśnił, pierwsze dane, które do nas dotarły pokazywały, że ta szczepionka jest bezpieczna w grupie osób do 55. roku życia.  Natomiast była ona badana i w grupie osób powyżej 75. roku życia - tylko te grupy były relatywnie małe — wyjaśnił. Według prof. Horbana „generalny wynik, że ta szczepionka chroni przed zakażeniem upoważnia nas do tego, żeby jednak zalecić ją w tej grupie osób”. „Nie mamy w tym momencie innej opcji” - zaznaczył. Odnosząc się do tego, kiedy będą szczepione osoby z chorobami przewlekłymi przed 60. rokiem życia, odpowiedział: „Jak tylko zaszczepimy grupę starszych ludzi i będzie szczepionka”. Zaznaczył, że grupa tych chorych obejmuje pacjentów z cukrzycą i nowotworami.  Możemy zrobić tak i rozważamy, że jeżeli nie będzie szczepionki mRNA mimo, że ludzie przewlekle chorzy powinni być taką zaszczepieni, ale jak się nie ma co się lubi, to się lubi co się da, być może należy dać tym ludziom szczepionkę AstraZeneca — powiedział. Według niego ta decyzja „mogłaby być podjęta bardzo szybko i te osoby powinny być zaszczepione w ciągu najbliższych kilku tygodni”. Ocenił, że to jest horyzont miesiąca. Szczepionka AstryZeneki to trzeci preparat przeciw COVID-19 dopuszczony o użytku na rynku unijnym. Jest to szczepionka wektorowa, która została dopuszczona na rynek pod koniec stycznia. Z informacji w charakterystyce tego preparatu wynika, że może on być podawany osobom, które ukończyły 18 lat, ale „obecnie istnieją ograniczone dane dotyczące skuteczności szczepionki COVID-19 Vaccine AstraZeneca u osób w wieku 55 lat i starszych”. Ponadto skuteczność tej szczepionki może być mniejsza u osób z obniżoną odpornością. Nieotwarta fiolka może być przechowywana przez 6 miesięcy w lodówce w temperaturze 2-8 stopni Celsjusza. Dwa pozostałe preparaty opierają się na technologii mRNA – firmy Pfizer/BioNTech (o nazwie Comirnaty) i firmy Moderna. Szczepionki te mają zbliżoną skuteczność sięgającą 95 proc. Szczepionka Comirnaty musi być przechowywana i transportowana w temperaturze minus 70 stopni Celsjusza, substancja Moderny – minus 25-15 stopni. Po wyjęciu z zamrażarki można je przechowywać przez miesiąc (Moderna) lub pięć dni (Comirnaty) w temperaturze plus 2-8 stopni.  Szef MZ Adam Niedzielski opublikował we wtorek na Twitterze wykres ilustrujący liczbę i dynamikę zakażeń koronawirusem.  Odwrócenie tendencji staje się faktem. Dzisiejszy wynik - 5178 nowych zakażeń - jest o ponad 1 tys. większy niż tydzień temu — podkreślił. Wiceszef resortu Waldemar Kraska komentując tę sytuację w radiowej Jedynce powiedział, że obecna sytuacja - powolny wzrost liczby nowych przypadków zakażeń koronawirusem - jest obserwowany od kilku tygodni. Jeżeli będzie dalej taka sytuacja i taki wzrost tych zakażeń, jaki w tej chwili obserwujemy, to trzeba będzie zrobić krok do tyłu — ocenił. To jest bardzo niepokojące, ponieważ także badania, które prowadzimy nad mutacją brytyjską pokazują, że z tych nowych zakażeń tych 5 proc. to jest spowodowane tą nową odmianą koronawirusa — podkreślił. Dodał, że nowa odmiana wypiera „z niszy ekologicznej” starą odmianę koronawirusa. Przypomniał, że jest ona bardziej zjadliwa i że szybciej zakaża. U naszych sąsiadów jest to w tej chwili przeważająca mutacja — powiedział. Wskazał na sytuację m.in. w Czechach i na Słowacji.  U nas też to się za jakiś czas uwidoczni — podkreślił. Od września 2020 r. szpital MSWiA w Głuchołazach jako pierwszy w Europie rozpoczął stacjonarną rehabilitację osób, które przeszły COVID-19. Kraska pytany był o to, czy resort planuje otwarcie większej liczby podobnych miejsc. Tak, oczywiście. Chcemy wprowadzić nie tylko rehabilitację ambulatoryjną dla tzw. pacjentów postcovidowych, ale właśnie chcemy wykorzystać bazę sanatoriów, które teraz stoją puste. NFZ przygotowuje już taki produkt, które będzie przeznaczony dla właśnie takich pacjentów — dodał. aw/PAP
Alarmujące dane! Szef MZ: Odwrócenie tendencji w przyroście zakażeń koronawirusem staje się faktem; trend jest dodatni^Zespół wPolityce.pl^2021-02-16 08:33:46.038008+01:00^https://wpolityce.pl/spoleczenstwo/539373-minister-niedzielski-alarmuje-trend-jest-dodatni^Odwrócenie tendencji w przyroście zakażeń koronawirusem staje się faktem; trend jest dodatni - podkreślił we wtorek minister zdrowia Adam Niedzielski. Jak wskazał, wtorkowy wynik - przeszło 5 tys. nowych zakażeń - jest o ponad tysiąc większy niż tydzień temu. Szef MZ opublikował we wtorek na Twitterze wykres ilustrujący liczbę i dynamikę zakażeń koronawirusem.  Odwrócenie tendencji staje się faktem. Dzisiejszy wynik - 5178 nowych zakażeń - jest o ponad 1 tys. większy niż tydzień temu —podkreślił.
W Polsce zaszczepiono prawie 1,5 mln osób, z czego 646 tys. dwiema dawkami. W tym tygodniu kolejna dostawa preparatu^Zespół wPolityce.pl^2021-02-16 06:51:44.932078+01:00^https://wpolityce.pl/spoleczenstwo/539363-w-polsce-zaszczepiono-prawie-15-mln-osob^W Polsce zaszczepiono prawie 1,5 mln osób, z czego 646 tys. dwiema dawkami. W poniedziałek do naszego kraju trafiło ok. 360 tys. szczepionek przeciw COVID-19 od firm Pfizer i BioNTech. W tym tygodniu mają też dotrzeć preparaty AstryZeneki. Z danych rządowych wynika, że ogółem do tej pory w Polsce wykonano 2 122 245 szczepień przeciw COVID-19. Pierwszą dawkę otrzymały 1 476 274 osoby, a drugą – 645 971. Zanotowano 1775 niepożądanych odczynów poszczepiennych. W poniedziałek do Polski trafiło ok. 360 tys. szczepionek przeciw COVID-19 od firm Pfizer i BioNTech, w tym tygodniu mają dotrzeć jeszcze preparaty firmy AstraZeneca. Od początku akcji szczepień do Polski dostarczono 3 048 710 dawek szczepionek, z czego 2 338 140 przekazano do punktów szczepień. Minister zdrowia Adam Niedzielski w poniedziałek wskazał, że obecnie priorytetem jest szczepienie seniorów. Jeżeli mamy daną dostawę, to przede wszystkim zabezpieczamy te punkty, które szczepią seniorów, a to co zostaje, trafia na kontynuację szczepienia grupy zero —powiedział, pytany o zapewnienie drugiej dawki szczepionki i o ewentualne szczepienia przewlekle chorych. Szef MZ zapewnił, że system logistyki, opracowany przez Agencję Rezerw Materiałowych, gwarantuje, że na drugą dawkę zawsze starczy szczepionek. Dodał, że strony ARM nie ma żadnych sygnałów, że płynność podawania drugiej dawki jest zagrożona. W poniedziałek ruszyła kolejna tura rejestracji na szczepienia przeciw COVID-19: dla pozostałych grup nauczycieli, nauczycieli do 65 lat i nauczycieli akademickich. Potrwa ona do czwartku. W ubiegłym tygodniu rejestrować się na szczepienia mogła pierwsza grupa nauczycieli – ci, którzy pracują stacjonarnie z dziećmi i młodzieżą. Wszyscy nauczyciele będą szczepieni preparatem firmy AstraZeneca. Do szczepienia przeciwko COVID-19 zgłosiło się około 93 tys. nauczycieli ze szkół i placówek oświatowych, w tym blisko 7,6 tys. nauczycieli akademickich. Do tej pory zarówno w I, jak i w II etapie do szczepienia zarejestrowanych jest 361 tys. nauczycieli. Osobom niemogącym dojechać na szczepienie we własnym zakresie pomagają dotrzeć do punktów szczepień strażacy. Potrzeby takiego dowozu odpowiednim komendom straży pożarnej zgłaszają samorządy terytorialne we współpracy z punktami szczepień. Przykładowo w woj. lubelskim strażacy wykonali 259 takich transportów, dowożąc na szczepienia 323 osoby. W Polsce szczepienia przeciw COVID-19 są wykonywane preparatami trzech firm: Pfizer/BioNTech, Moderna i AstraZeneca. Preparaty firmy Pfizer/BioNTech (o nazwie Comirnaty) i firmy Moderna opierają się na technologii mRNA. Mają one zbliżoną skuteczność sięgającą 95 proc. Szczepionka Comirnaty musi być przechowywana i transportowana w temperaturze minus 70 stopni Celsjusza, substancja Moderny – minus 25-15 stopni. Po wyjęciu z zamrażarki można je przechowywać przez miesiąc (Moderna) lub pięć dni (Comirnaty) w temperaturze plus 2-8 stopni. Preparat AstryZeneki to szczepionka wektorowa. Dopuszczono ją na rynek pod koniec stycznia. Nieotwarta fiolka może być przechowywana przez 6 miesięcy w lodówce w temperaturze 2-8 stopni Celsjusza. kk/PAP
To może mieć poważne konsekwencje. Tłumy ludzi na plaży w Mielnie. Nikt nie zachowuje dystansu społecznego^Znalezione w sieci^2021-02-15 21:15:44.898504+01:00^https://wpolityce.pl/spoleczenstwo/539347-tlumy-ludzi-na-plazy-w-mielnie-wideo^Nie tylko w Zakopanem tłum ludzi nie zachowuje dystansu społecznego. W Mielnie odbył się rzekomo odwołany zlot miłośników morsowania. CZYTAJ RÓWNIEŻ: Wydarzenia z Zakopanego to ważna puenta wielu dyskusji. „Polacy nie lubią kagańców, nawet jeśli są one słuszne i niezbędne” Obrazki z Zakopanego, gdzie tłum ludzi bawił się na ulicach miasta, obiegły całą Polskę. Wielu zwróciło uwagę, że tego typu wydarzenia mogą doprowadzić do wzrostu liczby zakażeń koronawirusem.  CZYTAJ RÓWNIEŻ: Kolejne interwencje policji w Zakopanem! Tłumy turystów na Krupówkach. Burmistrz: Apeluję o przestrzeganie reżimu sanitarnego Okazuje się, że Zakopane to nie jedyne miejsce, w którym nie zachowuje się dystansu społecznego. W nadmorskim Mielnie zorganizowano wielkie wspólne morsowanie. Oficjalnie zapowiadany zlot został odwołany. Mimo to, tłumy ludzi spotkały się na plaży, by wspólnie kąpać się w Bałtyku.
Nowi władcy. "Mieszkaniec przyszłego świata odda sporą część zarobionych pieniędzy wielkim korporacjom technologicznym"^Konrad Kołodziejski^2021-02-15 21:03:45.462035+01:00^https://wpolityce.pl/spoleczenstwo/539051-nowi-wladcy-swiata-wielkie-korporacje-technologiczne^Za pomocą gigantycznej tuby, jaką jest internet, podsyca się różne obawy, tworzy mody i kreuje pożądane postawy. Miliony ludzi zapragnęły nagle jeść wegańskie burgery i frytki z batatów, wystraszyły się katastrofy klimatycznej, pokochały ciemnoskórych imigrantów i zaczęły mieć kłopoty z własną tożsamością płciową. Wielcy giganci technologiczni budują nowy świat, w którym będą mogli jeszcze bardziej wpływać na nasze życie. I to wszystko za nasze pieniądze. Koncern Google uchodzi za jednego z najlepszych pracodawców. W różnych miejscach możemy sobie poczytać o tym, że pracownicy koncernu tworzą świetnie rozumiejącą się wielonarodową rodzinę. W siedzibie firmy w Mountain View każdy pracownik ma do dyspozycji siłownię, korty tenisowe, pralnię, a nawet pokój do masażu. Firma zapewnia mu również… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Kogo poparliby wyborcy Zjednoczonej Prawicy, gdyby doszło do rozpadu tej koalicji? Ile wzięłoby PiS, a ile Ziobro i Gowin? SPRAWDŹ!^Nasz Sondaż^2021-02-15 20:54:02.586523+01:00^https://wpolityce.pl/spoleczenstwo/539345-kogo-poparliby-wyborcy-zp-gdyby-doszlo-do-rozpadu-koalicji^Jak wynika z badania pracowni Social Changes na zlecenie portalu wPolityce.pl, w razie rozpadu Zjednoczonej Prawicy przytłaczająca większość wyborców tej formacji zagłosowałaby na PiS. Poparcie dla Solidarnej Polski wśród elektoratu SP jest niewielkie, ale statystycznie zauważalne, natomiast Porozumienie cieszy się minimalną popularnością.  W naszym badaniu zadaliśmy respondentom następujące pytanie:  Którą z poniższych partii popiera Pani/Pan najbardziej i zagłosowałaby Pani/zagłosowałby Pan na nią, gdyby startowały oddzielnie? Aż 88 proc. wyborców Zjednoczonej Prawicy odpowiedziała, że poparłaby Prawo i Sprawiedliwość, czyli ugrupowanie Jarosława Kaczyńskiego.  5 proc. wskazało na Solidarną Polskę Zbigniewa Ziobry.  Zaledwie 1 proc. zadeklarowało chęć głosowania na Porozumienie Jarosława Gowina.  6 proc. badanych udzieliło odpowiedzi „trudno powiedzieć”.      CZYTAJ TAKŻE: Kiedy zaczyna się życie człowieka? Co o tym sądzą Polacy? Słodko-gorzkie wyniki ciekawego sondażu. SPRAWDŹ wyniki! Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1051 osób w dniach od 5 do 8 lutego 2021 roku. Prej
Obrazki z Krupówek nie powinny dziwić. Nie tylko Polacy w taki sposób reagowali na poluzowanie obostrzeń^Kamil Kwiatek^2021-02-15 17:48:40.702838+01:00^https://wpolityce.pl/spoleczenstwo/539270-obrazki-z-krupowek-nie-powinny-dziwic-zdjecia^Nie jestem zaskoczonym tym, co wydarzyło się w miniony weekend w Zakopanem. Można było to przewidzieć. To naturalna konsekwencja nie tylko poluzowania restrykcji, ale przede wszystkim zmęczenia pandemią i lockdownem. Społeczeństwo dało upust swoim emocjom, gdy tylko stało się to możliwe. Nie mniejsze znaczenie ma to, że do wirusa już się przyzwyczailiśmy i nauczyliśmy się z nim żyć. I choć dzienna liczba zakażonych wciąż jest wysoka i bardzo dużo osób umiera, to sam wirus przestał nas przerażać. Zresztą nie tylko nas. Niemal każdy państwo w Europie ma „swoje Zakopane”. W pierwszy weekend złagodzonych na początku lutego restrykcji, na ulice włoskich miast wyszły tłumy. Media pisały o tysiącach osób spacerujących po miastach, wypoczywających w nadmorskich miejscowościach i o pełnych knajpach. Gospodarze miast zagrzmieli. Burmistrz Bergamo mówił o „głupocie”, która skończy się powrotem do „czerwonej strefy”. W Rzymie z powodu tłumów na ulicach konieczne było zamknięcie niektórych placów i ulic. Politycy podobnie jak w Polsce apelowali o rozsądek i przestrzeganie zasad sanitarnych. Podobny proces zachodził w innych europejskich miastach. Nie ominęło to Zakopanego. A że było „ostro”? Zachowanie turystów na Krupówkach trzeba potraktować jako sprzeciw wobec restrykcjom, ale też pewną formę odreagowania. Nie ominęło to także Włochów, którzy wielokrotnie na ulicach protestowali przeciwko obostrzeniom, niejednokrotnie ścierając się z policją. Do tego trzeba dodać liczne protesty koronasceptyków. Mając w pamięci dramatyczne obrazy jakie docierały do nas z Lombardii podczas I fali pandemii, może dziwić, że do takich wydarzeń w tym państwie dochodzi. Skoro więc Włosi wychodzą tłumnie na ulice, niech nie dziwi, że i Polacy wyszli. Sama forma „zabawy” ma tutaj drugorzędne znaczenie. Zmęczone roczną walką z pandemią społeczeństwo tęskni za „normalnością”. Tę tęsknotę było widać w ostatni weekend na Krupókwach, a wcześniej w Rzymie czy Bergamo.  Jeżeli Polacy zareagowali w taki sposób na otwarcie hoteli, to w jaki sposób zareagują na otwarcie restauracji? Rządzący powinni mieć to na uwadze. Być może już niedługo należy zacząć od bardzo powolnego i częściowego otwierania restauracji, aby ich powrót do pełnego otwarcia rozciągnąć w czasie? Może to sprawi, że na ulicach nie pojawią się od razu tysiące osób. Pamiętajmy, że przecież wraz z polepszającą się pogodą i tak będzie ich coraz więcej. Patrząc na to, co działo się na Krupówkach, trudno krytykować rząd za to, że ostrożnie podchodzi do łagodzenia restrykcji. Ci, którzy namawiają do pełnego otwarcia gospodarki, muszą wiedzieć, że w momencie, w którym wciąż nie mamy odporności stadnej, skończyłoby się to szybkim jej zamknięciem. Kilka zdjęć z zrobionych w Rzymie i Ostii w miniony weekend.
"GW" zachwala "noc wyzwolenia" w Zakopanem. W sieci padły mocne KOMENTARZE: "Nie da się napisać NIC głupszego"^Co tam w Wyborczej?^2021-02-15 17:48:26.856857+01:00^https://wpolityce.pl/spoleczenstwo/539320-gw-pisze-o-nocy-wyzwolenia-w-zakopanem-naprawde^Tłumy turystów, pijackie rozróby, łamanie reżimu sanitarnego i liczne interwencje policji. Nie trzeba być epidemiologiem, by uznać ostatni weekend w Zakopanem za wydarzenie niebezpieczne oraz nieodpowiedzialne. Można to starać się zrozumieć i wytłumaczyć jako fenomen socjologiczny. Ale jednak! Na łamach „Gazety Wyborczej” ukazał się tekst, w którym nazwano to „nocą wyzwolenia” (sic!) - padły słowa o „radości życia” i „buncie wobec władzy”.  CZYTAJ RÓWNIEŻ:  — Kolejne interwencje policji w Zakopanem! Tłumy turystów na Krupówkach. Burmistrz: Apeluję o przestrzeganie reżimu sanitarnego. WIDEO i ZDJĘCIA — Kraska: To co widzieliśmy w Zakopanem budzi przerażenie. „Jeśli liczba zakażeń wzrośnie trzeba będzie zrobić krok w tył” — Burmistrz Zakopanego: Najgorszy moment, żeby się w ten sposób zachowywać. Stanowczo nie popieram takiego świętowania W miniony weekend do Zakopanego, w związku z poluzowaniem obostrzeń epidemicznych, przyjechało bardzo wielu turystów. Dodatkowo w weekend nałożyły się walentynki i konkurs skoków narciarskich na Wielkiej Krokwi. Od piątku policja w powiecie tatrzańskim interweniowała 200 razy. Po sobotnich zawodach na Wielkiej Krokwi, na Krupówkach było kilka tysięcy turystów. Wielu z nich przesadziło z alkoholem i wszczynało awantury. Policja odnotowała minionej doby 65 wykroczeń związanych z nieprzestrzeganiem obowiązku zakładania maseczek; 45 z nich zakończyło się mandatami karnymi, a w dwudziestu przypadkach sprawy zostały skierowane do sądu. A co na to „Gazeta Wyborcza”? Jerzy Sawka na łamach pisma Adama Michnika nazwał to… „nocą wyzwolenia na Krupówkach” (sic!). Motywem przewodnim jest oczywiście antyPiS. Zabawowa noc na Krupówkach to najmocniejszy od 2015 r. akord buntu wobec obecnej władzy. To był bunt mocniejszy od Strajku Kobiet, od marszów KOD, od manifestacji pod sądami. Był najmocniejszy dlatego, że absolutnie lekceważący obecną władzę. Jakby nie istniała — czytamy. Ludzie dali upust swojej potrzebie radości życia. (…) Tam było zero polityki. Tam polityka była totalnie zignorowana. Tam była potrzeba normalności — stwierdził Sawka. Trzeba przyznać, że to dość zdumiewający tekst. Można to oczywiście próbować zrozumieć i starać się zracjonalizować, ale czy „Gazeta Wyborcza” naprawdę pochwala masowe łamanie obostrzeń, rozróby i pijackie zabawy, na które musiała reagować policja? Nic dziwnego, że w sieci zapanowała konsternacja i poczucie zgorszenia. Na złość PiS pochwalimy wszystko
Premier apeluje o rozsądek i respektowanie przepisów. "Nie ma powodu do niepokoju, ale obrazki są bardzo niepokojące"^Zespół wPolityce.pl^2021-02-15 14:51:09.497674+01:00^https://wpolityce.pl/spoleczenstwo/539279-premier-apeluje-o-rozsadek-i-respektowanie-przepisow^Premier Mateusz Morawiecki zaapelował w poniedziałek o przestrzeganie przepisów epidemicznych. „Jeśli dojdzie do kolejnego wzrostu liczby zakażeń będziemy musieli wprowadzić nowe obostrzenia, a nie kolejne poluzowania; na razie wzrost liczby nowych zachorowań nie jest dramatyczny” - mówił w poniedziałek szef rządu. Premier był pytany na konferencji prasowej, czy z uwagi na 5-proc. wzrost zakażeń, o którym mówił w poniedziałek minister zdrowia oraz na weekendowe incydenty w Zakopanem rząd rozważa skrócenie dwutygodniowego okresu poluzowanie obostrzeń epidemicznych. Nie planujemy teraz skracania tego okresu, tylko apelujemy o rozsądek  — odpowiedział Morawiecki. CZYTAJ WIĘCEJ: -Konsekwencje weekendu mogą być poważne! Minister zdrowia ostrzega: Nie chciałbym, żeby Krupówki stały się początkiem trzeciej fali -Masowy najazd turystów na stolicę Tatr. Szef KPRM: To wyraz absolutnego braku odpowiedzialności. Obostrzenia mogą wrócić Odwołując się do szczegółowych raportów ws. nakładanych mandatów mówił, że osób, które łamały przepisy „w ośrodkach gastronomicznych i noclegowych jest mniej niż w poprzednim okresie”.  Więc nie ma tutaj jakiegoś wielkiego powodu do niepokoju, ale obrazki są oczywiście bardzo niepokojące, są niedobre, dlatego proszę raz jeszcze wszystkich, żeby trzymać się przepisów  — apelował szef rządu. Przypomniał o zachowywaniu dystansu, nieotwieraniu lokali gastronomicznych czy przestrzeganiu limitów, jeśli chodzi o działania hoteli.  W przeciwnym razie, jeśli rzeczywiście dojdzie do wzrostu zakażeń będziemy musieli za te 10 dni zamiast dokonywać kolejnego luzowania, to wprowadzić nowe obostrzenia. Na razie jednak ten wzrost liczby zakażeń nie jest jakiś dramatyczny  — powiedział premier. W miniony weekend do Zakopanego, w związku z poluzowaniem obostrzeń epidemicznych, przyjechało bardzo wielu turystów. Dodatkowo w weekend nałożyły się walentynki i konkurs skoków narciarskich na Wielkiej Krokwi. Od piątku policja w powiecie tatrzańskim interweniowała 200 razy. Po sobotnich zawodach na Wielkiej Krokwi, na Krupówkach było kilka tysięcy turystów. Wielu z nich przesadziło z alkoholem i wszczynało awantury. Policja odnotowała minionej doby 65 wykroczeń związanych z nieprzestrzeganiem obowiązku zakładania maseczek; 45 z nich zakończyło się mandatami karnymi, a w dwudziestu przypadkach sprawy zostały skierowane do sądu. CZYTAJ TAKŻE: Potężny najazd turystów na Zakopane. GIS wszczyna kontrole przestrzegania reżimu sanitarnego w związku z poluzowaniem obostrzeń mm/PAP
Smutna wiadomość! Zmarł Zdzisław Najder. Były dyrektor Radia Wolna Europa miał 90 lat^Pożegnanie ...^2021-02-15 14:43:47.035951+01:00^https://wpolityce.pl/spoleczenstwo/539280-smutna-wiadomosc-zmarl-zdzislaw-najder^Nie żyje prof. Zdzisław Najder - historyk literatury, światowej sławy autorytet w dziedzinie twórczości Josepha Conrada, działacz opozycji w okresie PRL, w latach 1982-87 dyrektor Rozgłośni Polskiej Radia Wolna Europa. Miał 90 lat. O śmierci Zdzisława Najdera poinformował jego syn Krzysztof Najder. Najbardziej znany conradolog na świecie, profesor uniwersytetu, były dyrektor Radia Wolna Europa, skazany na śmierć przez władze komunistyczne. Człowiek wybitny, ale też kontrowersyjny i pełen sprzeczności — czytamy w informacji opublikowanej na Facebooku, w której Krzysztof Najder podał też, że pogrzeb będzie miał charakter prywatny i poprosił o nieskładanie kondolencji. Zdzisław Najder urodził się 21 października 1930 r. w Warszawie. Był historykiem literatury, wybitnym znawcą twórczości Josepha Conrada; działaczem opozycji w czasach PRL, a w latach 1982-87 dyrektorem Rozgłośni Polskiej Radia Wolna Europa, w pierwszych latach III RP związanym z polityką. Ze zbadanych przez historyków dokumentów wynika też, że Najder w drugiej połowie lat 50. i na początku lat 60. współpracował ze Służbą Bezpieczeństwa. W późniejszych latach, od drugiej połowy lat 70. jako działacz opozycji w PRL, był przez SB również rozpracowywany, m.in. w sprawach o kryptonimie „Literat”, „Carol”, „Redakcja”. „Mieliśmy bardzo silną świadomość swojego miejsca w historii. Oto żyliśmy w Polsce niepodległej, niepodległej od bardzo niedawna. W Polsce, jaką dostaliśmy w prezencie od naszych rodziców, którzy walczyli w I wojnie światowej” – opowiadał w 2015 r., wspominając podczas spotkania w Studiu Koncertowym Polskiego Radia im. Władysława Szpilmana w Warszawie czasy przedwojennej Polski i pierwsze lata szkolne. Miałem szczęście chodzić do dobrej szkoły na rogu ulicy Karowej i Krakowskiego Przedmieścia. Przychodziłem tam z Powiśla, biednej dzielnicy, z drugiej strony przywożeni byli uczniowie z „bogatej Warszawy”. Było to zetknięcie dwóch światów. To była szkoła przeniknięta duchem obywatelskim - nie było różnic w traktowaniu. Czymś najbardziej kompromitującym było chwalenie się pieniędzmi — wspominał. W latach 1949-54 studiował na Uniwersytecie Warszawskim literaturę polską i filozofię. Po studiach był asystentem w Instytucie Badań Literackich Polskiej Akademii Nauk (1952-57) i w Katedrze Estetyki UW (1958-59). Pracował też w redakcji „Twórczości” (1957-61 i 1969-81). Dla mnie najważniejsze wydarzyło się przed 56’ rokiem. W 55’ zaczęli z więzień wychodzić Akowcy. Mogłem spotkać na ulicy Aleksandra Kamińskiego. To był powrót ludzi sprzed 1939 r. do normalności. Złudzenie nie trwało jednak długo — dodał Najder. Był członkiem Związku Literatów Polskich (1957-83) oraz polskiego Pen Clubu (od 1958). W okresie 1957–58 należał do Klubu Krzywego Koła. Na przełomie lat pięćdziesiątych i sześćdziesiątych został stypendystą Fundacji Forda. Zapraszany był m.in. przez uniwersytety Columbia, Yale, Northern, Illinois i Kalifornijski Uniwersytet w Davis. Wykładał też przez pewien czas literaturę polską na Uniwersytecie w Berkeley. W 1970 r. obronił pracę doktorską z filozofii, a w 1977 r. w IBL PAN pracę habilitacyjną z literaturoznawstwa na temat biografii Josepha Conrada. Stał się jednym z największych znawców twórczości tego wybitnego pisarza i autorem jego biografii pt. „Joseph Conrad: A Chronicle”.  Fascynacja Conradem zaczęła się od fascynacji Armią Krajową. To był kultowy pisarz tego pokolenia — tłumaczył. W 1976 r. podpisał List 101 do Sejmowej Komisji Konstytucyjnej przeciwko projektowanym zmianom w Konstytucji PRL. W tym samym roku został współzałożycielem tajnego Polskiego Porozumienia Niepodległościowego, które postulowało całkowite uniezależnienie się Polski od Związku Sowieckiego i zwrot ku Europie Zachodniej. Od 1980 r. był członkiem i doradcą NSZZ „Solidarność”. Z informacji internetowej Encyklopedii Solidarności, za którą odpowiada IPN, wynika, że Zdzisław Najder od pierwszej połowy lat 70. był rozpracowywany przez SB, m.in. przez Wydział II Departamentu II Ministerstwa Spraw Wewnętrznych. 19 lipca 1973 - 21 stycznia 1976 rozpracowywany przez Wydz. II Dep. II MSW w ramach SOS krypt. Literat; 7 grudnia 1976 – 6 czerwca 1979 przez Wydz. IV Dep. III MSW w ramach SOR; 24 lutego – 22 kwietnia 1977 przez Wydz. III KS MO w ramach SOR; 11 maja 1977 – 2 marca 1990 przez Wydz. I Dep. II MSW w ramach SOR krypt. Carol; 1981-1984 przez Wydz. II Dep. III MSW w ramach SOR krypt. Redakcja — czytamy w biogramie Najdera. W październiku 1981 r. Zdzisław Najder wyjechał do Oksfordu przygotowywać angielskie wydanie biografii Josepha Conrada. Po ogłoszeniu stanu wojennego pozostał na emigracji, uzyskując azyl polityczny.  Nie chciałem emigrować, ale gen. Jaruzelski ogłosił stan wojenny. Byłem akurat w Londynie, w drodze do Oksfordu, kiedy dowiedziałem się 16 grudnia, że jestem zdemaskowany w Polsce, szukają mnie i mam nie wracać — opowiadał. W kwietniu 1982 r. objął stanowisko dyrektora Rozgłośni Polskiej Radia Wolna Europa, które zajmował do 1987 r. W 1983 r. Zdzisław Najder został zaocznie skazany przez Sąd Warszawskiego Okręgu Wojskowego na karę śmierci za współpracę z amerykańskim wywiadem (wyrok uchylono w 1989 r.). Następnie w latach 1987–89 pracował w redakcji miesięcznika „Kontakt”. Po powrocie na stałe do kraju w roku 1990 przewodniczył Komitetowi Obywatelskiemu przy Lechu Wałęsie, a w latach 1991–92 Krajowemu Komitetowi Obywatelskiemu. Od 1991 do 1993 r. pełnił funkcję przewodniczącego Klubu Atlantyckiego. Był jednym z pierwszych, którzy pisali o konieczności wstąpienia Polski do Unii Europejskiej i NATO.  Jesteśmy na zbiegu dwóch wielkich obszarów – na zachód jest zespół państw, które powoli koordynuje ze sobą systemy prawne i społeczne. Buduje wzajemne zaufanie, nie bez przeszkód. Uważam, że to najlepsza inwestycja, jaką możemy zrobić. Gdy patrzę na Polskę, nie widzę lepszego pomysłu, niż +przytulić się+ do naszych zachodnich sąsiadów i, wspólnie z nimi, popychać resztę Europy w tym samym kierunku — mówił. Pierwszy raz w dziejach ludzkości przeprowadzany jest tak wielki eksperyment jak Unia Europejska. Żeby społeczeństwa, narody, wzajemnie wyrzekły się używania przemocy: militarnej czy ekonomicznej. Oczywiście, że to jest ryzykowne. Uważam jednak, że warto w to inwestować — podkreślał. W 1992 r. został szefem doradców premiera Jana Olszewskiego. 14 czerwca 1992 r. ukazała się informacja, że w najbliższym otoczeniu premiera Olszewskiego znajduje się osoba, która była agentem SB o pseudonimie „Zapalniczka”. Pojawiły się pogłoski, że osobą tą jest Zdzisław Najder. Następnego dnia Zdzisław Najder w wywiadzie dla RWE przyznał, że w 1958 r. „samodzielnie zgodził się” na „dłuższe rozmowy” z SB, które miały na celu „wprowadzenie SB w błąd i ukrywanie tego, co rzeczywiście robili moi przyjaciele (…) i co robiłem ja sam”. Historycy prof. Paweł Machcewicz i prof. Andrzej Paczkowski w artykule „Tajny agent”, zamieszczonym w „Rzeczpospolitej” w 2005 r., napisali: „Z dokumentów, które badaliśmy nie wynika, aby współpraca Najdera z SB miała rzeczywiście +charakter dobrowolny+ lub oparta była +na uczuciach patriotycznych+ – jak to formułowano w SB – ani tym bardziej na związkach ideologicznych. Należy sądzić, że była to raczej umowa o świadczeniu wzajemnych usług: paszport za informacje. Zachowana dokumentacja nie potwierdza wersji o prowadzeniu gry z SB, którą Najder przedstawiał w 1992 r.”. Wygląda na to, że wersja o grze była racjonalizacją działań, do których sam miał stosunek negatywny. Prawdopodobnie nikomu nie zaszkodził w sensie dosłownym, ale to, co napisał w złożonych w 1958 r. oświadczeniach, oraz informacje, które przekazał ustnie i na piśmie, bez wątpienia wzbogaciły wiedzę SB o co najmniej kilku ważnych osobach z elit intelektualnych w kraju i z emigracji politycznej — dodali badacze. Od 1994 r. Zdzisław Najder, jako światowej sławy badacz i edytor twórczości Josepha Conrada, także autor poświęconych mu książek m.in. „Życie Conrada-Korzeniowskiego”, „Joseph Conrad: a Chronicle”, był prezesem Polskiego Towarzystwa Conradowskiego.  W 1983 r. Zdzisław Najder został odznaczony przez prezydenta RP na uchodźstwie Edwarda Raczyńskiego Krzyżem Komandorskim Orderu Odrodzenia Polski, a w 2005 r. został Kawalerem francuskiej Legii Honorowej. tkwl/PAP
8 przypadków nowego wariantu wirusa. GIS: "Brytyjska mutacja koronawirusa po prostu krąży w społeczeństwie"^Zespół wPolityce.pl^2021-02-15 14:19:59.254194+01:00^https://wpolityce.pl/spoleczenstwo/539260-8-przypadkow-brytyjskiego-wariantu-koronawirusa^Aktualnie w Polsce zostało stwierdzonych 8 przypadków brytyjskiej mutacji koronawirusa; ta mutacja po prostu krąży w społeczeństwie - poinformował w poniedziałek Krzysztof Saczka, Główny Inspektor Sanitarny. Saczka powiedział na konferencji prasowej o prowadzonych w ciągu weekendu przez Inspekcję Sanitarną kontrolach w obiektach hotelowych i gastronomicznych.  Łącznie z policją zostało skontrolowanych 2 718 obiektów  — poinformował Główny Inspektor Sanitarny. Podziękował właścicielom tych hoteli, którzy „stanęli na wysokości zadania i dopełnili wszystkich warunków sanitarno-epidemiologicznych”.  Natomiast obrazki, które obserwowaliśmy na ulicach Zakopanego były kwestią uczestników tych hoteli, którzy wychodząc na ulicę zachowywali się w sposób nieodpowiedzialny  — mówił Saczka. CZYTAJ TAKŻE: -Kraska: To co widzieliśmy w Zakopanem budzi przerażenie. „Jeśli liczba zakażeń wzrośnie trzeba będzie zrobić krok w tył” -Sośnierz bagatelizuje zagrożenie: „Tłumy na Krupówkach to nie jest nic strasznego. Zimą nasz oddech błyskawicznie leci do góry” Podczas kontroli - mówił Główny Inspektor Sanitarny - stwierdzono dwie drobne nieprawidłowości oraz zastosowano 36 pouczeń.  Niemniej, również w Zakopanem na Krupówkach mieliśmy do czynienia z jednym lokalem gastronomicznym, który wbrew wszelkim zasadom funkcjonował. Wczoraj odbyła się kolejna kontrola tego lokalu, została wydana decyzja o natychmiastowym zamknięciu tego lokalu oraz zostało wszczęte kolejne postępowanie administracyjne w kierunku nałożenia ewentualnej kary finansowej  — poinformował. Saczka zaapelował też o rozwagę i odpowiedzialność, by Zakopane nie stało się „symbolem ponownego rozwoju epidemii”. Główny Inspektor Sanitarny poinformował także, że aktualnie w Polsce zostało stwierdzonych 8 przypadków brytyjskiej mutacji koronawirusa.  Dotyczą one osób, które nigdzie nie wyjeżdżały z kraju ani nie miały do czynienia z osobami przyjeżdżającymi z zagranicy. Więc jeśli doszło do tego typu zakażenia, ta mutacja po prostu krąży w społeczeństwie — powiedział. mm/PAP
Konsekwencje weekendu mogą być poważne! Minister zdrowia ostrzega: Nie chciałbym, żeby Krupówki stały się początkiem trzeciej fali^Zespół wPolityce.pl^2021-02-15 12:50:52.546736+01:00^https://wpolityce.pl/spoleczenstwo/539249-krupowki-moga-byc-poczatkiem-iii-fali-szef-mz-ostrzega^Wyniki zakażeń pokazują nowy trend - codzienna liczba osób zakażonych o kilkaset większa niż przed tygodniem - powiedział w poniedziałek minister zdrowia Adam Niedzielski. Zaznaczył, że rośnie ryzyko przyspieszenia epidemii. CZYTAJ TAKŻE: — RAPORT. Polska walczy z II falą koronawirusa. 2 543 nowe zakażenia. Zmarło 25 osób. Wykonano ponad 2 mln szczepień — Masowy najazd turystów na stolicę Tatr. Szef KPRM: To wyraz absolutnego braku odpowiedzialności. Obostrzenia mogą wrócić — Kraska: To co widzieliśmy w Zakopanem budzi przerażenie. „Jeśli liczba zakażeń wzrośnie trzeba będzie zrobić krok w tył” Niedzielski zaznaczył, że poniedziałkowe dane dotyczące nowych dziennych zakażeń pokazują nowy trend. Trend, który do tej pory przez wiele, wiele tygodni nie miał miejsca, bo do tej pory obserwowaliśmy przede wszystkim zmniejszenie dziennej liczby zakażeń — wyjaśnił. Resort zdrowia podał w poniedziałek, że badania potwierdziły zakażenie koronawirusem u kolejnych 2543 osób, zmarło 25 chorych. Minister powiedział, że od połowy zeszłego tygodnia przybywa zakażonych, a średnia liczba zakażonych w tygodniu wzrosła o blisko 5 proc., do poziomu 5 544. Wzrasta też liczba zlecanych badań w kierunku wykrywania koronawirusa oraz wykonywanych testów diagnostycznych. W porównaniu z ubiegłym tygodniem są to wzrosty odpowiednio o 4 proc. i 7 proc. Znajdujemy się w takiej sytuacji, że odwraca się trend. Z dotychczasowej sytuacji, kiedy mieliśmy do czynienia ze stale malejącą liczbą przypadków, mamy pierwszy tydzień, czy pierwsze dni, kiedy ta tendencja się odwraca. I mamy systematycznie, porównując się z dniami tygodnia w poprzednich tygodniach systematyczne wzrosty — wyjaśnił. Dodał, że istnieje z tego powodu „ryzyko przyspieszenia procesów pandemicznych”.  Widzimy to też na poziomie wskaźnika R — dodał wskazując, że w Polsce oscyluje on w granicach 1. Jeśli wskaźnik R kształtuje się powyżej 1 oznacza to, że jedna osoba chora zakaża więcej niż jedną osobę. W miniony weekend do Zakopanego, w związku z poluzowaniem obostrzeń epidemicznych, przyjechało bardzo wielu turystów. Dodatkowo w weekend nałożyły się walentynki i konkurs skoków narciarskich na Wielkiej Krokwi. Od piątku policja w powiecie tatrzańskim interweniowała 200 razy. Po sobotnich zawodach na Wielkiej Krokwi, na Krupówkach było kilka tysięcy turystów. Wielu z nich przesadziło z alkoholem i wszczynało awantury. Policja odnotowała także minionej doby 65 wykroczeń związanych z nieprzestrzeganiem obowiązku zakładania maseczek; 45 z nich zakończyło się mandatami karnymi, a w dwudziestu przypadkach sprawy zostały skierowane do sądu. Niedzielski zauważył na konferencji prasowej, że miniony piątek był „kolejnym kluczowym dniem w walce z pandemią, bo rozpoczęły się szczepienia nauczycieli, ale też dokonaliśmy luzowania obostrzeń”. W tym kontekście wskazał m.in. na otwieranie hoteli lub stoków. Robiliśmy to z duszą na ramieniu — powiedział. Nawiązując do wydarzeń z Zakopanego Niedzielski ocenił, że trudno to skomentować.  Każdy z nas, kto widział zdjęcia, nagłówki czy filmiki chyba łapał się za głowę przestraszony tym, jakie mogą być konsekwencje — wskazał. Prezentując jedno z nagrań z Krupówek, gdzie zgromadzony tłum ludzi śpiewał i tańczył, szef MZ zwrócił uwagę, że „te tańce i śpiewy to drastyczne zwiększenie ryzyka rozprzestrzeniania się pandemii”. Patrząc na to przypominam sobie sytuację sprzed roku (…), gdy jednym z takich kluczowych zdarzeń rozwijania się pandemii w Europie był mecz Ligi Mistrzów na stadionie w San Siro (we Włoszech - PAP). W związku z nagromadzeniem się kibiców śpiewaniem, zabawą, doszło do ogromnej skali rozprzestrzeniania się wirusa. Nie chciałbym, żeby Zakopane stało się naszym San Siro — mówił Niedzielski. Nie chciałbym, żeby Krupówki były początkiem trzeciej fali w Polsce — dodał. Dlatego - powiedział szef MZ - „apeluję do wszystkich o odpowiedzialność, która w tej sytuacji ma szczególne znaczenie”.  Nie chciałbym też, żeby wysiłek medyków został zniweczony przez tak głupie i nieodpowiedzialne zachowanie — podkreślił. Minister zdrowia zastrzegł, że nie zna dokładnych szacunków, jeśli chodzi o liczbę uczestników, ale patrząc na liczbę wystawionych mandatów za brak maseczek - powyżej 100 - to znaczy, że tysiące osób brało udział w tych wydarzeniach. Zaznaczył też, że efekt tego widoczny będzie za tydzień. Efekt tego będzie widoczny za tydzień. Podejrzewam, że na początku przyszłego tygodnia. Jeżeli będziemy widzieli jakieś odbicie, to na pewno będzie to można przypisać efektowi weekendu walentynkowego — powiedział. Zaznaczył też, że nie będzie to zjawisko lokalne, ale tylko na skalę całego kraju, bo turyści przyjechali z różnych miejsc Polski. Dlatego to jest takie groźne, bo właśnie w te miejsca wirus może być rozwieziony. I to może być impulsem do ogólnokrajowego rozwoju pandemii, a nie tylko lokalnego ogniska, nad którym jest zdecydowanie łatwiej zapanować — podsumował. Minister zdrowia na konferencji prasowej odniósł się m.in. do wydarzeń z ostatniego weekendu w Zakopanem. Niedzielski komentując zachowania turystów wskazywał, że nie chciałby, żeby „wysiłek medyków został zniweczony przez tak głupie, nieodpowiedzialne zachowania”. Przypomniał, że sanepid prowadził kontrole w hotelach w całej Polsce i one wypadły dobrze.  Hotele same w sobie nie stanowią zagrożenia. (…) Jeżeli chcemy pozwolić na powrót do normalnego funkcjonowania biznesu, to oczywiście takie zachowania przekreślają takie możliwości i mogą doprowadzić do tego, że niestety będziemy musieli podejmować decyzje, które cofną luzowanie restrykcji i będą ukierunkowane na to, żeby ponownie wprowadzać pewne formy lockdownu — powiedział minister. Podkreślił, że „w dłuższej perspektywie takie działanie na pewno doprowadzi do dalszych decyzji zaostrzających”. Minister po raz kolejny zaapelował o rozwagę i odpowiedzialność. Nie chciałbym, żebyśmy za miesiąc, w marcu mówili, że na Krupówkach zaczęła się trzecia fala pandemii — dodał szef MZ. Jeśli chodzi o kwestię przywrócenia obostrzeń, to to jest opcja otwarta; tutaj absolutnie prezentujemy takie podejście, że jeśli wskaźniki epidemiczne będą się pogarszały, tylko jedna decyzja będzie mogła być podjęta, być może ona będzie też podejmowana w sposób taki, że regionalnie pewne obostrzenia będą przywracane — powiedział minister zdrowia. Na razie, jeśli chodzi o zakażenia, mamy 5-procentowy wzrost średniej tygodniowej. Będziemy patrzyli co się dzieje w sposób bardziej zagregowany, by uciec od takich falujących zmian, które są z dnia na dzień — dodał. Podkreślił, że średnia tygodniowa zakażeń nie będzie tu jedynym parametrem przy podejmowaniu decyzji.  Inne parametry to np. zajętość łóżek w szpitalach. Tutaj nadal mamy spadek, ale on jest już zdecydowanie niższy niż w poprzednich tygodniach - było o 1000 łóżek malejące obłożenie, obecnie jest o 500 łóżek — mówił Niedzielski. Zaznaczył, że „tendencja wygaszania pandemii zmalała”. Szef zdrowia był pytany na konferencji prasowej o doniesienia, według których punkty szczepień informują o braku dostaw szczepionek potrzebnych do zaczepienia pacjentów drugą dawką. System logistyki opracowany przez Agencję Rezerw Materiałowych - zadania, które są realizowane pod nadzorem ministra Michała Dworczyka - daje gwarancję tego, że na drugą dawkę zawsze starczy — podkreślił minister zdrowia. Jak jednocześnie przyznał, „są pewne opóźnienia związane z dostawami”. Zaznaczył, że nie chodzi tutaj tylko o zapowiedziane przez firmę Pfizer czasowe zmniejszenie dostaw. Jak zaznaczył, szczepionki trafiają do Warszawy w godzinach porannych.  Na przykład dzisiaj ponad 380 tys. (szczepionek) Pfizera przyjechało rano do Warszawy. Ale żeby je rozwieźć efektywnie po kraju, to potrzeba oczywiście trochę czasu — mówił Niedzielski. Zaznaczył, że jeżeli szczepionki, jak w wypadku produktu firmy Pfizer, są dostarczane do Warszawy rano, to do punktów szczepień trafią w godzinach popołudniowych. Często terminy szczepień, są umawiane również na poniedziałki. Stąd może się pojawiać takie wrażenie, że nie ma drugiej dawki, a ona po prostu jest w drodze — powiedział Niedzielski. Podkreślił, że ze strony ARM nie ma „żadnych sygnałów, które by informowały, że druga dawka, czy płynność podawania drugiej dawki jest zagrożona”. Minister zdrowia został zapytany na poniedziałkowej konferencji prasowej o to, ile procent wykrywanych przypadków Covid-19 stanowi brytyjska mutacja koronawirusa. To jest 5 proc. w próbce 200, która została zbadana w skali całego kraju. Jeżeli byśmy przyjęli założenie, że ta próbka jest reprezentatywna, a była brana z całego kraju, no to rzeczywiście można przekładać na większą populację te wyniki. Aczkolwiek byłbym z tym jeszcze ostrożny, bo tutaj skala nie jest jeszcze aż tak duża — mówił Niedzielski. Jeśli chodzi o interpretację tego wyniku, to z jednej strony możemy być pewni, że ta mutacja jest obecna w Polsce, co oznacza, że nie mamy takiej sytuacji zupełnie niekomfortowej, czyli dużego ryzyka, że ten wirus dopiero wejdzie na nową populację i będzie siał spustoszenie. Tutaj można powiedzieć, że ten wirus po prostu jest obecny i oczywiście podejrzenie jest takie, że on będzie stopniowo zwiększał swój udział — podkreślił minister zdrowia. Podał, że dotąd przebadano mniej więcej 200 próbek, pochodzących przede wszystkim z badań przesiewowych pod kątem koronawirusa u nauczycieli. Osiem sztuk wskazuje, że wirus jest obecny na skalę populacyjną. O ile potraktujemy, że jest to reprezentatywne, to wychodzi mniej więcej 5 proc. Zakładamy, że 5 proc. przypadków jest generowane w Polsce przez mutację brytyjską — przekazał szef MZ. Poinformował, że w najbliższych dniach znane będą wyniki badań kolejnych partii próbek. wkt/PAP
Szokujące i przerażające słowa zamieszczone na "walentynce": "Chcę mieć z tobą aborcję". To wpis znanej już aktywistki^Czyżby obłęd?^2021-02-15 10:54:10.872153+01:00^https://wpolityce.pl/spoleczenstwo/539227-przerazajace-walentynka-z-chce-miec-z-toba-aborcje^14 lutego w kulturze powszechnej jest obchodzony jako dzień zakochanych. I czymś naturalnym wydaje się wtedy wyznawanie miłości. Jednak proaborcyjne aktywistki wolą prowokować. „Chcę mieć z tobą aborcję” - taki napis zamieściła na walentynce jedna z działaczek Marszu dla bezpiecznej aborcji. To aktywistka, która już stanęła przed sądem za obrazę uczuć religijnych.  CZYTAJ RÓWNIEŻ: Elita TVN-u przemówiła! Miłoszewski: „Mnie tak naprawdę PiS nie dotyka, bo jestem zamożny”. Padły szokujące słowa o aborcji. WIDEO W sieci rozpowszechniono zdjęcie szokującego wpisu na Instagramie. Widzimy walentynkę, ale nie znalazło się na niej wyznanie miłości, a przerażające słowa… kiedyś powiedziałam, że „chcę mieć z tobą aborcję” byłoby w moim wykonaniu odpowiednikiem „chcę mieć z tobą dziecko”, bo oznaczałoby to wysoki poziom zaufania do człowieka. a później z @marszproabo zrobiłyśmy takie kartki — czytamy w relacji na Instagramie jednej z użytkowniczek.
Kraska: To co widzieliśmy w Zakopanem budzi przerażenie. "Jeśli liczba zakażeń wzrośnie trzeba będzie zrobić krok w tył"^Zespół wPolityce.pl^2021-02-15 10:40:20.595125+01:00^https://wpolityce.pl/spoleczenstwo/539228-kraska-to-co-widzielismy-w-zakopanem-budzi-przerazenie^To, co działo się w Zakopanem, było przerażające - skomentował pierwszy weekend działania m.in. stoków i hoteli wiceminister zdrowia Waldemar Kraska. Ostrzegł, że jeśli liczba zakażeń i hospitalizacji wzrośnie, trzeba będzie „zrobić krok w tył”. CZYTAJ TAKŻE: Masowy najazd turystów na stolicę Tatr. Szef KPRM: To wyraz absolutnego braku odpowiedzialności. Obostrzenia mogą wrócić Poluzowaliśmy restrykcje na dwa tygodnie, ale to, co budzi przerażenie, to to, co widzieliśmy w Zakopanem  — powiedział w poniedziałek w TVP1 Kraska. Rząd od piątku otworzył warunkowo, na dwa tygodnie, w reżimie sanitarnym i przy 50 proc. wypełnieniu miejsc m.in. hotele i miejsca noclegowe. Otwarte zostały też stoki narciarskie. Miejscowości górskie przeżywały w weekend oblężenie. W Zakopanem np. po sobotnich zawodach skoczków narciarskich na Wielkiej Krokwi, na Krupówkach było kilka tysięcy turystów. Wiceminister wskazywał, że takie zachowanie jest nieodpowiedzialne.  W środku lutego robimy sobie Sylwestra. Nikt tam nie zachowywał dystansu. To może spowodować niekontrolowany wzrost zachorowań  — ostrzegł. Powiedział też, że w „naszym szeroko pojętym interesie” jest przestrzeganie zasad bezpieczeństwa sanitarnego. Równocześnie Kraska podkreślił, że jeśli liczba zakażeń wzrośnie i więcej osób z tego powodu będzie hospitalizowanych, to „będziemy musieli zrobić krok do tyłu”. Dla nas warunki gospodarcze są bardzo ważne, ale na drugiej szali musimy położyć stan zdrowia i życia Polaków. Jeżeli będzie zdecydowanie więcej nowych zakażeń, więcej osób będzie trafiało do polskich szpitali, będzie więcej zajętych respiratorów (…), wtedy będziemy musieli zrobić krok do tyłu  — stwierdził. Wiceminister uściślił, że jeżeli po 10-14 dniach - bo zazwyczaj po takim czasie pojawiają się objawy po zakażeniu - dojdzie do zwiększonej liczby infekcji, to możliwe jest, że wtedy trzeba będzie wrócić do wcześniejszych restrykcji. CZYTAJ WIĘCEJ: -Możliwe ponowne zamknięcie hoteli? Kraska: Jeżeli nieprzestrzeganie obostrzeń przez turystów przełoży się na ilość nowych zakażeń -Kolejne interwencje policji w Zakopanem! Tłumy turystów na Krupówkach. Burmistrz: Apeluję o przestrzeganie reżimu sanitarnego Odwołując się do sytuacji epidemicznej powiedział, że w Polsce mamy „twardą stabilizację”, ale potwierdzono 8 przypadków odmiany brytyjskiej koronawirusa, a to może wpłynąć na szybsze szerzenie się epidemii. W Polsce mamy potwierdzonych 8 przypadków odmiany brytyjskiej wirusa. Jest bardziej zakaźna, łatwiej się przenosi, to może powodować, że chorych z dnia na dzień będzie więcej  — powiedział. Wiceminister w kontekście powrotu dzieci do szkół, powiedział, że jeżeli, nauczyciele zostaną zaszczepieni, to szkoły będzie można otwierać. To jedyny warunek, by polskie dzieci wróciły do szkół  — powiedział. Odnosząc się do pomysłu podatku od reklam w mediach i przekazania jego części Narodowemu Funduszowi Zdrowia powiedział, że „dodatkowe pieniądze z tych wpływów od reklam na pewno by się przydały”. mm/PAP
Nowa dostawa szczepionek. Do Polski dotarło ok. 360 tys. dawek preparatu przeciw COVID-19 od firm Pfizer i BioNTech^Zespół wPolityce.pl^2021-02-15 08:45:12.582388+01:00^https://wpolityce.pl/spoleczenstwo/539216-nowa-dostawa-szczepionek-ok360-tys-dawek-przeciw-covid-19^Do Polski w poniedziałek dotarło ok. 360 tys. szczepionek przeciw COVID-19 od firm Pfizer i BioNTech - poinformował PAP prezes Agencji Rezerw Materiałowych Michał Kuczmierowski. Dodał, że około godz. 9.30 powinny już być w Agencji Rezerw Materiałowych. CZYTAJ RÓWNIEŻ: RAPORT. Polska walczy z II falą koronawirusa. Ponad 5 tys. nowych zakażeń. Zmarło 98 osób. Wykonano ponad 2 mln szczepień Ok. 360 tys. szczepionek przeciw COVID-19 od firm Pfizer i BioNTech jest już w Polsce, w drodze do nas. Około 9.30 mają być już w Agencji Rezerw Materiałowych — przekazał Kuczmierowski. Dodał, że w tym tygodniu do Polski mają dotrzeć jeszcze szczepionki firmy AstraZeneca. Szczepionka AstryZeneki to trzeci preparat przeciw COVID-19 dopuszczony o użytku na rynku unijnym. Jest to szczepionka wektorowa, która została dopuszczona na rynek pod koniec stycznia. Z informacji w charakterystyce tego preparatu wynika, że może on być podawany osobom, które ukończyły 18 lat, ale „obecnie istnieją ograniczone dane dotyczące skuteczności szczepionki COVID-19 Vaccine AstraZeneca u osób w wieku 55 lat i starszych”. Ponadto skuteczność tej szczepionki może być mniejsza u osób z obniżoną odpornością. Nieotwarta fiolka może być przechowywana przez 6 miesięcy w lodówce w temperaturze 2-8 stopni Celsjusza. Dwa pozostałe preparaty opierają się na technologii mRNA – firmy Pfizer/BioNTech (o nazwie Comirnaty) i firmy Moderna. Szczepionki te mają zbliżoną skuteczność sięgającą 95 proc. Szczepionka Comirnaty musi być przechowywana i transportowana w temperaturze minus 70 stopni Celsjusza, substancja Moderny – minus 25-15 stopni. Po wyjęciu z zamrażarki można je przechowywać przez miesiąc (Moderna) lub pięć dni (Comirnaty) w temperaturze plus 2-8 stopni.  gah/PAP
„Cywilizacja” władzy nad życiem. "Czy poszerzenie pola wyboru jest dobre? Czy nie degraduje naszego człowieczeństwa?"^"Sieci" - Największy konserwatywny tygodnik w Polsce^2021-02-15 06:40:25.635959+01:00^https://wpolityce.pl/spoleczenstwo/538771-cywilizacja-wladzy-nad-zyciem^Co taka nowa, dodatkowa możliwość – niedostępna przez tysiące lat naszym przodkom – robi z umysłami, a także społecznymi instytucjami ludzi współczesnych? Na okładce ostatniego ubiegłorocznego numeru amerykańskiego miesięcznika „The Atlantic” jest sześcioletnia zamyślona duńska dziewczynka. Dziewczynka urodziła się z zespołem Downa – jej rodzice świadomie zrezygnowali z badań prenatalnych pod kątem tej choroby. Chociaż popierają prawo do aborcji, wiedzieli, że w każdym przypadku chcą mieć to dziecko (najmłodsze z pięciorga). „Ostatnie dzieci z syndromem Downa” – tak zatytułowany tekst Sarah Zhang jest głęboki i wielowymiarowy. Sprawy ujmuje delikatnie i mądrze. Jesteśmy w stanie odnieść się do jednego tylko wątku z tego materiału. Od kilkunastu już lat Dania jest jednym z pierwszych krajów na… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Minister zdrowia przedstawia dane w sprawie szczepień. Niedzielski: Mamy już miesięczną wydolność na poziomie 2 mln^Zespół wPolityce.pl^2021-02-14 23:54:25.819573+01:00^https://wpolityce.pl/spoleczenstwo/539204-niedzielski-mamy-juz-miesieczna-wydolnosc-na-poziomie-2-mln^Ostatnie trzy tygodnie to średnio po ok. 460 tys. szczepień. Oznacza to, że mamy już miesięczną wydolność na poziomie 2 mln szczepień - przekazał w niedzielę minister zdrowia Adam Niedzielski. CZYTAJ RÓWNIEŻ: RAPORT. Polska walczy z II falą koronawirusa. Ponad 5 tys. nowych zakażeń. Zmarło 98 osób. Wykonano ponad 2 mln szczepień Szef resortu zdrowia w wieczornym wpisie na Twitterze zamieścił tabelkę pokazującą, ilu pacjentom podano pierwszą i drugą dawkę szczepionki przeciw COVID-19 w ujęciu dziennym.  Ostatnie trzy tygodnie to średnio po ok 460 tys. szczepień. Oznacza to, że mamy już miesięczną wydolność na poziomie 2 mln szczepień — wskazał Niedzielski.
Wydarzenia z Zakopanego to ważna puenta wielu dyskusji. "Polacy nie lubią kagańców, nawet jeśli są one słuszne i niezbędne"^Jacek Karnowski^2021-02-14 21:36:08.516308+01:00^https://wpolityce.pl/spoleczenstwo/539198-wydarzenia-z-zakopanego-to-dosc-wazna-puenta-wielu-dyskusji^Wydarzenia z Zakopanego, gdzie doszło do licznych burd i masowego naruszania zasad bezpieczeństwa epidemiologicznego, to ważna puenta wielu dyskusji. Sam spotykałem ludzi, którzy z zapałem przekonywali, że polityka rządu tej sferze - np. zamknięcie hoteli - była absurdalna, ponieważ można było działać bardziej punktowo, precyzyjnie. Jak? Np. zezwalając na turystykę przy jednoczesnym zamknięciu najbardziej niebezpiecznej z punktu widzenia pandemii branży gastronomicznej. Dziś widzimy, że to była iluzja.  Rząd stał - i w istocie stoi - przed dużo prostszym wyborem: albo drastyczne ograniczenie mobilności społecznej i daleko idące obostrzenia, albo błyskawiczny, niekontrolowany powrót do „normalnego” życia społecznego, z licznymi i intensywnymi kontaktami międzyludzkimi. Ścieżka pomiędzy tymi dwoma stanowiskami jest cienka i w sumie bardzo ryzykowna.  CZYTAJ: Burmistrz Zakopanego: Najgorszy moment, żeby się w ten sposób zachowywać. Stanowczo nie popieram takiego świętowania Ten wybuch społecznej energii, i także społecznej niesubordynacji, nie oddaje oczywiście pełnego obrazu. Wiele osób korzysta z możliwości wypoczynku rozsądnie i solidarnie z zagrożonymi. Ale jednak to, co działo się w Zakopanem, jest ważnym komunikatem. Mówi nam wiele o zmęczeniu społeczeństwa, o narastającej frustracji i irytacji wielomiesięcznym lockdownem.  To jest także tło, które należy uwzględniać przy analizie sytuacji politycznej. Polacy zdają się być jednak mniej cierpliwi niż inne narody. Nie lubią kagańców, nawet jeśli są one społecznie słuszne i niezbędne. Wielu preferuje styl życia, który można różnie oceniać, ale który ma swoje konsekwencje. W tym kontekście obecne sondaże mogą pokazywać obraz więcej niż niepełny. Coś mówią, ale też jest to sytuacja bardzo szczególna.  Przed nami jeszcze kilka miesięcy tej walki. Według oceny brytyjskich władz, już jesienią, dzięki szczepieniom, koronawirus może być zagrożeniem takim jak grypa. Oby. Bo jeśli okaże się, że czekają nas kolejne lockdowny, to takich scen jak z Zakopanego będzie znacznie więcej.
Ruszyły szczepienia pracowników żłobków. Maląg: Zamierzamy tę grupę wyszczepić jak najszybciej. Tęsknimy za normalnością^Zespół wPolityce.pl^2021-02-14 21:33:01.812961+01:00^https://wpolityce.pl/spoleczenstwo/539197-minister-malag-zacheca-pracownikow-zlobkow-do-szczepien^Do tej pory do szczepień przeciw COVID-19 zgłosiło się około 50 proc. pracowników żłobków, klubów dziecięcych, dziennych opiekunów oraz instytucji pieczy zastępczej - poinformowała w niedzielę minister rodziny i polityki społecznej Marlena Maląg. W poniedziałek rozpoczyna się druga tura zapisów na szczepienia pracowników żłobków i klubów dziecięcych, dziennych opiekunów oraz pracowników placówek pieczy zastępczej. Szefowa MRiPS w rozmowie w TVP INFO przekazała, że do tej pory zgłosiło się około 50 proc. uprawnionych w tej grupie pracowników.  To jest ponad 21 tys. osób. Zależy nam na tym, aby ta grupa zaszczepiła się jeszcze szerzej — powiedziała Maląg. Przypomniała, że rejestracji na szczepienia dokonuje w imieniu pracowników dyrektor placówki. Formularz zgłoszeń znajduje się na stronie: https://szczepieniazlobki.rcb.gov.pl/ Zamierzamy tę grupę wyszczepić jak najszybciej. Do końca marca ten etap szczepień zapewne się zakończy. Dlatego też zachęcam wszystkich opiekunów żłobków, klubów dziecięcych, pieczy zastępczej, dziennych opiekunów, abyście państwo skorzystali z tej możliwości. Wszyscy tęsknimy za normalnością — podkreśliła minister rodziny. Zapisy – w ramach drugiej tury – potrwają od 15 do 18 lutego (poniedziałek-czwartek). W formularzu można zgłosić wszystkie osoby pracujące z dziećmi w żłobku lub klubie dziecięcym – także osoby zatrudnione na innych stanowiskach niż opiekun, jeśli mają kontakt z dziećmi objętymi opieką tej instytucji. W formularzu nie wskazuje się stanowiska danego pracownika, zatem to osoba wypełniająca decyduje, których pracowników, którzy zgłosili chęć udziału w szczepieniach, powinna zgłosić. Formularz dotyczy zgłoszeń pracowników do 65 roku życia. Zgodnie z rekomendacjami działającej przy premierze Rady Medycznej, nauczycielom i pracownikom instytucji opieki nad dziećmi do lat 3 będzie podawana szczepionka AstraZeneca. Szczepionką tej firmy mogą być szczepione wszystkie osoby urodzone w roku 1956 oraz młodsze. To oznacza że szczepionką AstraZeneca będą szczepione osoby od 18. do 65. roku życia. Szczepienia zgłoszonych w pierwszej turze, chętnych pracowników instytucji opieki nad dziećmi do lat 3 rozpoczęły się w piątek, 12 lutego. W żłobkach, klubach dziecięcych, w placówkach pieczy zastępczej oraz jako dzienni opiekunowie zatrudnionych jest ok. 51 tys. osób. gah/PAP
Wzruszający widok! Najstarszy żyjący Powstaniec chciał oddać hołd przed pomnikiem. Grupa młodych patriotów zaśpiewała mu "200 lat"^Znalezione w sieci^2021-02-14 20:55:58.584280+01:00^https://wpolityce.pl/spoleczenstwo/539196-grupa-mlodych-patriotow-powitala-powstanca-spiewem-200-lat^Takie momenty są naprawdę budujące! Najstarszy żyjący uczestnik Powstania Warszawskiego Kazimierz Klimczak, ps. „Szron” po udziale w Mszy św. w Katedrze Wojska Polskiego w Warszawie złożyć hołd pod przed pomnikiem Powstania Warszawskiego. Powitała go spora grupa kibiców, rekonstruktorów, mieszkańców Warszawy, a także przedstawicieli innych zakątków Polski, która przypomniała mu o 107. urodzinach przypadających w poniedziałek. Uczestnicy spotkania zaśpiewali Powstańcowi gromkie „200 lat”.
Możliwe ponowne zamknięcie hoteli? Kraska: Jeżeli nieprzestrzeganie obostrzeń przez turystów przełoży się na ilość nowych zakażeń^Zespół wPolityce.pl^2021-02-14 20:25:19.217201+01:00^https://wpolityce.pl/spoleczenstwo/539181-mozliwe-ponowne-zamkniecie-hoteli-kraska-odpowiada^„Jeżeli nieprzestrzeganie obostrzeń przez turystów będzie się przekładało na ilość nowych zakażeń i osób w szpitalach, to trzeba będzie zrobić krok do tyłu, jeśli chodzi o otwieranie niektórych obiektów” - powiedział na antenie Polskiego Radia 24 wiceminister zdrowia Waldemar Kraska. „Liczę, że to tylko pierwszy odruch „odreagowania”, a potem przyjdzie refleksja i odpowiedzialność” - podkreślał wiceszef resortu zdrowia. CZYTAJ RÓWNIEŻ: -Kolejne interwencje policji w Zakopanem! Tłumy turystów na Krupówkach. Burmistrz: Apeluję o przestrzeganie reżimu sanitarnego -Potężny najazd turystów na Zakopane. GIS wszczyna kontrole przestrzegania reżimu sanitarnego w związku z poluzowaniem obostrzeń Waldemar Kraska odniósł się do wydarzeń, jakie miały miejsce w Zakopanem, gdzie roztańczone tłumy nie zachowywały reżimu sanitarnego. Zabawa na Krupówkach bez maseczek i zachowania dystansu może się skończyć naprawdę źle. Przestrzegam przed takim zachowaniem. To nieodpowiedzialność, nie tylko w stosunku do siebie, ale także osób bliskich. Z pobytu w Zakopanem te osoby wrócą do swoich rodzin  — ostrzegał Kraska. Zastanówmy się, co robimy. Bo jak słyszę, że turyści w Zakopanem nie wierzą w wirusa, mówią, że wirusa nie ma, to zapraszam ich do polskich szpitali, gdzie leżą pacjenci pod tlenem, podłączeni do respiratorów. To straszny widok. Nikomu tego nie życzę  — apelował wiceminister. Podkreślił również, że do resortu zdrowia docierają „dobre informacje z hoteli i ośrodków, które zostały otwarte”.  Właściciele przestrzegają reżimu sanitarnego. Ale co z tego, jeżeli goście się do tego nie stosują. To jest odreagowanie poprzednich miesięcy  — powiedział Waldemar Kraska. Jeżeli nieprzestrzeganie obostrzeń przez turystów będzie się przekładało na ilość nowych zakażeń i osób w szpitalach, to trzeba będzie zrobić krok do tyłu, jeśli chodzi o otwieranie niektórych obiektów. Liczę, że to tylko pierwszy odruch „odreagowania” i przyjdzie poważna refleksja na ten temat, która spowoduje zmianę zachowań  — dodał wiceszef Ministerstwa Zdrowia. aw/Polskie Radio 24
Burmistrz Zakopanego: Najgorszy moment, żeby się w ten sposób zachowywać. Stanowczo nie popieram takiego świętowania^Zespół wPolityce.pl^2021-02-14 20:09:13.456109+01:00^https://wpolityce.pl/spoleczenstwo/539193-burmistrz-zakopanego-nie-popieram-takiego-swietowania^To był najgorszy moment, żeby się w ten sposób zachowywać. Stanowczo nie popieram takiego świętowania w Zakopanem, szczególnie w okresie, kiedy walczymy z epidemią. To jest niedopuszczalne – powiedział PAP burmistrz Zakopanego komentując sobotnie zachowanie „pseudoturystów”. CZYTAJ RÓWNIEŻ: Kolejne interwencje policji w Zakopanem! Tłumy turystów na Krupówkach. Burmistrz: Apeluję o przestrzeganie reżimu sanitarnego Na weekend do Zakopanego przyjechało bardzo wielu turystów. Wysoko frekwencja turystyczna jest związane z poluzowaniem obostrzeń. Dodatkowo na ten weekend nałożyły się walentynki i konkurs skoków na Wielkiej Krokwi. Od piątku policja w powiecie tatrzańskim interweniowała 200 razy. Po sobotnich zawodach na Wielkiej Krokwi, na Krupówkach było kilka tysięcy turystów. Wielu z nich przesadziło z alkoholem i wszczynało awantury. Dwie osoby usłyszały zarzuty ataku i znieważenia policjantów. Policja odnotowała także minionej doby 65 wykroczeń związanych z nieprzestrzeganiem obowiązku zakładania maseczek; 45 z nich zakończyło się mandatami karnymi, a w dwudziestu przypadkach sprawy zostały skierowane do sądu. Burmistrz Zakopanego przyznał, że większość turystów przestrzega zasad sanitarnych, natomiast chuligańskie wybryki dotyczą grup tzw. pseudokibiców skoków, którzy nie potrafią wypoczywać pod Tatrami, cieszyć się kontaktem z przyrodą czy osiągnieciami naszych sportowców. To nawet nie chodzi o zachowanie przyzwoitości, ale o zwykłą ludzką kulturę i szacunek do drugiego człowieka, którego widocznie brakuje tym, którzy ubliżają interweniującym policjantom — powiedział burmistrz i dodał, że jedną z przyczyn takich zachowań może być zamknięta gastronomia i lokale rozrywkowe. Turyści, kibice nie mają gdzie usiąść i gdzie rozładować swoich emocji. Zawsze po emocjach sportowych związanych ze skokami kibice chętnie szli do lokali. Tym razem z uwagi na obostrzenia są one zamknięte, więc sporo z nich postanowiło w inny sposób wyładować swoje emocje — wyjaśnił burmistrz i podkreślił, że nie podważa decyzji o zamknięciu lokali gastronomicznych. Cały czas apeluję o to, abyśmy przestrzegali reżimu sanitarnego i wykorzystali możliwość otwarcia branży turystycznej. W przeciwnym razie grozi nam kolejne zamknięcie — dodał. Zdaniem prezes Tatrzańskiej Izby Gospodarczej Agaty Wojtowicz wielu turystów zbagatelizowało obostrzenia, a skutkiem tego może być powrót do pełnego lockdownu, który odbije się zarówno na turystach, jak i na przedsiębiorcach. Jest to przykre bo wydawało nam się, że będzie inaczej. Chyba nie zdaliśmy egzaminu jako społeczeństwo, mimo apeli, aby nie zapominać o tym, że pod Tatrami także mamy stan epidemii i żeby starać się utrzymywać dystans i stosować przepisy sanitarne — powiedziała PAP prezes Wojtowicz. Podkreśliła ona jednocześnie, że nie wszyscy turyści zbagatelizowali obostrzenia, bo większość przestrzega reżimu sanitarnego. Wielu mieszkańców Zakopanego było zbulwersowanych zachowaniem „pseudoturystów”, którzy przyjechali na Krupówki, aby się awanturować z policją. Zakopiańska komenda odbiera wiele zgłoszeń z żądaniem stanowczych działań wobec takich osób. gah/PAP
Kolejne interwencje policji w Zakopanem! Tłumy turystów na Krupówkach. Burmistrz: Apeluję o przestrzeganie reżimu sanitarnego^Zespół wPolityce.pl^2021-02-14 13:33:28.964032+01:00^https://wpolityce.pl/spoleczenstwo/539148-kolejne-interwencje-policji-w-zakopanem-tlumy-na-krupowkach^137 interwencji odnotowała zakopiańska policja w ciągu ostatniej doby. W sobotę wieczorem na Krupówkach było nawet kilka tysięcy turystów – szacuje policja. Pojawiły się grupy tańczących osób. Dochodziło do awantur. Dwie osoby usłyszały zarzuty ataku i znieważenia policjantów. CZYTAJ RÓWNIEŻ: Potężny najazd turystów na Zakopane. GIS wszczyna kontrole przestrzegania reżimu sanitarnego w związku z poluzowaniem obostrzeń Na weekend do Zakopanego przyjechało bardzo wielu turystów. Wysoka frekwencja turystyczna jest związana z poluzowaniem obostrzeń. Dodatkowo na ten weekend nałożyły się walentynki i konkurs skoków na Wielkiej Krokwi. Jak relacjonował PAP rzecznik zakopiańskiej policji Roman Wieczorek, zabezpieczenie sobotniego Pucharu Świata w skokach narciarskich na Wielkiej Krokwi przebiegło spokojnie, natomiast po zakończeniu zawodów tłumy turystów oblegały Krupówki. W godzinach wieczornych na Krupówkach zrobiło się dość tłoczno. Szacujemy, że na deptaku było nawet kilka tysięcy osób, dlatego od razu pojawiły się tam nasze patrole. Z radiowozu, który kursował po ulicy były wygłaszane komunikaty o konieczności przestrzegania wymogów sanitarnych. Apelowaliśmy o zachowanie dystansu społecznego, noszenie maseczek, ale grupy osób stawały się coraz bardziej agresywne i wulgarne oraz stwarzały niebezpieczeństwo dla innych turystów odpoczywających pod Tatrami  —powiedział rzecznik policji. Na Krupówkach, podobnie jak poprzedniej nocy, tworzyły się grupki tańczących i śpiewających osób które upominała policja. Takie zmagania turystów z policją trwały całą noc z soboty na niedzielę niemal do godzin porannych.
Szczepionka na Covid-19 będzie co roku modyfikowana? Ekspert: To zależy od dynamiki zmienności koronawirusa^Zespół wPolityce.pl^2021-02-14 10:53:36.540461+01:00^https://wpolityce.pl/spoleczenstwo/539131-szczepionka-na-covid-19-bedzie-co-roku-modyfikowana^Szczepionkę na grypę modyfikuje się co roku; to, czy taka konieczność będzie zachodziła w przypadku SARS-CoV-2 zależeć będzie od dynamiki mutowania koronawirusa i pojawiających się nowych wariantów – podkreślił w rozmowie z PAP dr hab. Piotr Rzymski z UM w Poznaniu. CZYTAJ RÓWNIEŻ: -Resort zdrowia: Wykorzystanie nadwyżki w przypadku szczepionek przeciw COVID-19 jest możliwe i dopuszczalne -Minister Niedzielski informuje: Projekt dot. pilotażu Krajowej Sieci Kardiologicznej trafił do konsultacji. SPRAWDŹ SZCZEGÓŁY Wirus grypy i SARS-CoV-2 należą do wirusów RNA. Porównując tempo ich mutowania - 1 do 1 – to wirus grypy zasadniczo mutuje szybciej. Tyle tylko, że to SARS-CoV-2 ma teraz do tego więcej okazji — mówił PAP ekspert w dziedzinie biologii medycznej i badań naukowych Uniwersytetu Medycznego im. Karola Marcinkowskiego w Poznaniu dr hab. Piotr Rzymski. Ekspert podkreślił, że mutacje to zachodzące losowo błędy podczas namnażania materiału genetycznego wirusa.  Za namnażanie materiału genetycznego wirusów grypy i koronawirusów odpowiadają enzymy polimeraz. Jednak polimerazy koronawirusów, w przeciwieństwie do grypowych, posiadają system korekty błędów powstających w procesie replikacji – w rezultacie zmieniają się istotnie wolniej — zaznaczył. Rzymski wskazał jednak, że na kwestię mutowania koronawirusa nie należy patrzeć wyłącznie przez pryzmat tempa pojawiania się zmian w jego materiale genetycznym, ale także przez kontekst epidemiologiczny. Koronawirus, żeby mutować musi się znaleźć w komórce i w niej namnażać – dzisiaj ma bardzo wiele szans by się rozprzestrzeniać, by zakażać bardzo wielu ludzi. A ludzie oczywiście różnią się tym, jak na koronawirusa reagują. Niektórzy mają np. deficyty odporności i ich organizm może pozwolić wirusowi na dłuższą replikację. Z kolei im dłużej on replikuje, tym jest większa szansa na pojawianie się mutacji i kumulowanie ich — tłumaczył. Z tego właśnie powodu spekuluje się, że linia wariantu brytyjskiego, który skumulował w sobie aż 17 różnych mutacji, mogła być wynikiem przeniesienia SARS-CoV-2 od osoby przewlekle zakażonej, z deficytem odporności. A to dlatego, że u takich osób wirus może w spokoju i przez długi czas się namnażać, mutować i potencjalnie kumulować zmiany w materiale genetycznym — dodał ekspert. Według niego, nie można też wykluczyć sytuacji, że dzieci, u których często zakażenie ma przebieg łagodny, niekiedy bezobjawowy, także mogą być „dobrym” gospodarzem koronawirusa.  Jeżeli pojawiają się mutacje, które niosą istotną korzyść wirusowi, to będą się utrwalać. Pamiętajmy jednak, że większość mutacji w ogóle nie ma żadnego znaczenia ani dla wirusa, ani dla nas; nie mają wpływu na skuteczność szczepionek, na przebieg kliniczny zakażenia — zaznaczył Rzymski. Jak jednak podkreślił, koronawirus, dzięki temu, że ma wciąż wiele szans na zakażanie kolejnych osób, na pewno będzie się nadal zmieniał. To nie jest tak, że doszliśmy do momentu, w którym nowe warianty nie będą się ujawniać. Będą i będzie to na pewno powodowało nieraz sporo szumu medialnego. Spójrzmy na to inaczej: to dobrze, że mutacje i warianty koronawirusa są pod ścisłą lupą naukowców, a informacje o nich są deponowane w odpowiednich bazach. Nie dość, że śledzimy jak wirus się zmienia to możliwe staje się niemal natychmiast prowadzenie rozmaitych badań sprawdzających czy poszczególne warianty różnią się poziomem zakaźności, patogennością, możliwością wywoływania ponownych zakażeń, czy wpływem na skuteczność szczepionek. Pod tym względem na pewno przed nami jeszcze wiele emocji — mówił. Rzymski pytany, czy tempo zmian koronawirusa będzie wymagało ciągłych modyfikacji szczepionek - jak choćby w przypadku wirusa grypy, gdzie szczepionkę modyfikuje się co roku – odpowiedział, że „być może tak nie będzie, ale nikt w tej chwili nie jest w stanie definitywnie na to pytanie odpowiedzieć. W tej chwili gra toczy się o to, by złagodzić skutki ewentualnego zakażenia - tak by było ono klinicznie nieistotne”. Jak mówił, „to, że szczepionki przeciwko grypie są produkowane co roku wynika z faktu, że wirusy grypy szybko mutują”.  To jak często będzie potrzeba ponawiać szczepienie przeciw COVID-19 zależeć będzie m.in. od tego jak potoczą się losy zmienności koronawirusa i jak szybko osiągniemy wysoki odsetek osób zaszczepionych. Im będzie on większy, tym szybciej sprowadzimy tego wirusa do poziomu, w którym stanie się on mało istotny klinicznie, nie będzie powodować tak często potrzeby hospitalizacji – i wtedy będziemy w stanie z nim normalnie funkcjonować — powiedział. Dodał, że kluczową kwestią jest też to, że jak długotrwała jest odporność na COVID-19 po szczepieniu i po przechorowaniu tej choroby. Dane mówią, że trwa ona dłużej niż początkowo niektórzy sugerowali. Po pewnym czasie obserwuje się oczywiście spadki poziomu przeciwciał, ale to jeszcze o niczym nie świadczy. Dla odporności istotny jest nie tylko poziom przeciwciał w surowicy, ale szereg elementów komórkowych, które odgrywają istotniejszą rolę. Zresztą, dzięki pamięci immunologicznej przeciwciała mogą być ponownie i bardzo szybko wyprodukowane, jak tylko pojawi się taka potrzeba — powiedział Rzymski. Zaznaczył, że istnieje spora szansa, że odporność będzie dłuższa niż rok.  Jeżeli więc dzisiaj będziemy koronawirusowi utrudniać w każdy możliwy sposób rozprzestrzenianie się, żeby miał jak najmniej szans na replikację - to jest szansa, że zdołamy ograniczyć to, w jaki sposób będzie on się zmieniał. Szczepienia, wszystkie zalecenia sanitarne mogą pomóc w tym, by wirus się nie zmieniał zbyt szybko, i by nie zmienił się kiedyś w kierunku, który będzie w rzeczywiście istotny sposób zagrażał skuteczności szczepionek — podkreślił Rzymski. aw/PAP
Tragedia w Tatrach. Nie żyje dwóch skialpinistów porwanych przez lawinę. Trzeci zdołał wydostać się spod śniegu^Zespół wPolityce.pl^2021-02-14 09:38:50.663585+01:00^https://wpolityce.pl/spoleczenstwo/539122-nie-zyje-dwoch-skialpinistow-porwanych-przez-lawine^Nie żyje dwóch polskich skialpinistów porwanych przez śnieżną lawinę, która zeszła w sobotę z Kopy Kondrackiej na słowacka stronę. Trzeci porwany zdołał sam wydostać się spod zwałów śniegu i w godzinach wieczornych w sobotę powiadomił słowackich ratowników górskich. CZYTAJ RÓWNIEŻ: -Potężny najazd turystów na Zakopane. GIS wszczyna kontrole przestrzegania reżimu sanitarnego w związku z poluzowaniem obostrzeń -Rząd luzuje pandemiczne obostrzenia. Od jutra warunkowe otwarcie m.in. kin, teatrów, stoków i hoteli Z informacji uzyskanej od ratowników TOPR można przypuszczać, że lawina mogła zejść w sobotę około godz. 13, jednak z powodu słabego zasięgu sieci w tym miejscu informacja dotarła do centrali ratowniczej dopiero około godziny 20. Jak czytamy w komunikacie Horskiej Zachrannej Służby (słowacki odpowiednik GOPR) na miejsce wypadku, na skuterach śnieżnych i dalej na nartach, udali się zawodowi ratownicy górscy i ochotnicy z Tatr Zachodnich i Wysokich wraz z psami szkolonymi do poszukiwań w lawinach. Ratownicy za pomocą sond i detektorów lawinowych przeszukali lawinisko i natrafili na dwie zasypane osoby. Niestety skialpinistów nie udało się uratować. Słowaccy ratownicy nie mogli odnaleźć osoby wzywającej pomocy. W trakcie poszukiwań skontaktowali się z nimi polscy ratownicy z TOPR i poinformowali, że poszukiwany mężczyzna przeszedł przez grań Tatr na stronę polską i znajduje się w schronisku na Hali Kondratowej. Mężczyzna nie miał obrażeń, poza lekkim wychłodzeniem. Według relacji słowackich ratowników, mężczyzna sam zdołał odkopać się spod śniegu i następnie próbował znaleźć swoich towarzyszy przeszukując lawinę za pomocą detektora, ale bezskutecznie. Słowaccy ratownicy górscy przetransportowali ciała skialpinistów do Lipovskiego Hrádku. Akcja zakończyło się w niedzielę rano. Uczestniczyło w niej 14 zawodowych słowackich ratowników. Według statystyk ratowników górskich, całkowicie przysypana przez lawinę osoba, tylko w pierwszych 15 minutach od zasypania ma 90 proc. szans na przeżycie. Później te szanse gwałtownie spadają niemalże do zera.  aw/PAP
Akcja Demokracja stanie przed sądem. Ruch został pozwany przez Zrzutka.pl. Chodzi o zbiórkę na Straż Narodową^Zespół wPolityce.pl^2021-02-13 19:47:03.421877+01:00^https://wpolityce.pl/spoleczenstwo/539088-akcja-demokracja-pozwana-chodzi-o-zbiorke-na-straz-narodowa^Akcja Demokracja usiłowała naciskać na portal Zrzutka.pl, aby usunął zbiórkę na rzecz stworzenia tzw. straży narodowej, mającej bronić kościołów przed agresją lewicowych aktywistów i demonstrantów utożsamiających się ze Strajkiem Kobiet. Sprawa będzie miała swój finał w sądzie, ponieważ portal… pozwał Akcję Demokracja. CZYTAJ RÓWNIEŻ: -Bąkiewicz: Chcemy, aby Straż Narodowa zajmowała się nie tylko obroną kościołów, ale i formacją ludzi w duchu katolickim -Brawo! Straż Narodowa posprząta po lewicy. Bąkiewicz: Czyścimy elewacje kościołów, pomniki i zdewastowane budynki Utożsamiająca się z polską totalną opozycją Akcja Demokracja wielokrotnie usiłowała naciskać na usunięcie zbiórki. Wystosowała nawet specjalny apel w tej sprawie.
„Chamulec bezpieczeństwa”. "Gdzie skończą te biedne dzieci zabierane na manifestacje z błyskawicą?"^Tomasz Łysiak^2021-02-13 18:04:00.671159+01:00^https://wpolityce.pl/spoleczenstwo/538932-chamulec-bezpieczenstwa-gdzie-skoncza-te-biedne-dzieci^„Chamstwu w życiu należy się przeciwstawiać siłom i godnościom osobistom” – mówił Jan Kobuszewski do Wiesława Gołasa w słynnym skeczu Kabaretu Dudek. Zwrot ten stał się swego rodzaju przysłowiem powtarzanym niegdyś często, gdy się miało do czynienia z chamstwem. Jednak w skeczu i w tym tekście był ukryty sens drugi – bo ten, kto chamstwo krytykuje, nie wyraża się czystą polszczyzną i na tym polegał cały wist. Przypomniał mi się Kobuszewski i jego tekst w dobie, w której faktycznie chamstwo króluje coraz bardziej, wylewa się na ulice i niszczy dobry obyczaj. Zresztą nawet chyba mało kto pamięta, kogo niegdyś uważało się za chama i prostaka. W każdym razie odwrotnością chama był zawsze ktoś dobrze urodzony: szlachcic, arystokrata, człowiek wykształcony (inteligent) czy pochodzący z dobrego… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Potężny najazd turystów na Zakopane. GIS wszczyna kontrole przestrzegania reżimu sanitarnego w związku z poluzowaniem obostrzeń^Zespół wPolityce.pl^2021-02-13 16:17:22.192943+01:00^https://wpolityce.pl/spoleczenstwo/539080-potezny-najazd-turystow-na-zakopane-gis-wszczyna-kontrole^Awantury w hotelach i pensjonatach, bójki uliczne, nietrzeźwi zbierani z ulicy, spontaniczne tańce na Krupówkach – takie interwencje odnotowała policja w nocy z piątku na sobotę. Mamy potężny najazd turystów na Zakopane – powiedział PAP rzecznik zakopiańskiej policji Roman Wieczorek. Organy inspekcji sanitarnej prowadzą kontrole dot. przestrzegania przepisów przeciwepidemicznych w związku z poluzowaniem od piątku obostrzeń.
Radosław Markowski bojkotuje Orlen, czyli masochizm i autokompromitacja profesorów nauk społecznych^Stanisław Janecki^2021-02-13 16:01:43.413030+01:00^https://wpolityce.pl/spoleczenstwo/539074-markowski-bojkotuje-orlen-masochizm-i-autokompromitacja^Po co udowadniać, że „prości ludzie o prostej umysłowości” opanowali nauki społeczne i robią z nich oraz z siebie pośmiewisko? Nie ma chyba bardziej sfrustrowanej grupy społecznej w Polsce niż profesorowie nauk społecznych. Co zabawne, ich frustracja wynika głównie z tego, że uważają, iż ich bezcenne złote myśli z bakelitu nie wstrząsają tymi, którymi powinny wstrząsać, czyli psu na budę są potrzebne. Szczególnie wyraźnie widać to na lewicowym portalu wiadomo.co, gdzie sfrustrowanych profesorów występuje więcej niż niepotrafiących grać w piłkę w tzw. ekstraklasie, co przecież łatwe nie jest. Tam też swoje frustracje zrzucił (niczym Rafał Trzaskowski wiadomo co do Wisły) prof. Radosław Markowski. Nuda i ziewanie towarzyszą lekturze kolejnych zrzutów prof. Markowskiego, ten z 11 lutego 2021 r. jest jednak o tyle wyjątkowy, że po raz pierwszy znalazła się w nim odważna autodemaskacja, a nawet autokompromitacja. Powiada bowiem Radosław Markowski, że „to nie populizm, a simplicyzm jest czymś, co nam zagraża”. Ów simplicyzm (po polsku chyba powinno być „symplicyzm”, ale polszczyzna to nie jest mocna strona polskiej nauki) wprawdzie jest przypisywany komu innemu, ale prof. Markowski wpadł we własne sidła. On uważa, że chodzi o „typ uproszczonej ‘do bólu’ relacji między wyborcami a politykami polegającej na proponowaniu prostackich tłumaczeń zjawisk otaczającego świata, zadających kłam skomplikowanym związkom przyczynowym występującym w otoczeniu”. No i właśnie to robi Radosław Markowski, choć on jeszcze się wyróżnia na ugorze nauk społecznych, gdzie symplicyzm jest dominującym i pożądanym paradygmatem.  Prof. Radosław Markowski ulega złudzeniu, że jeśli coś nazwie i przypisze tym, których nie lubi, użyte przezeń narzędzie nie dotyczy jego samego. To klasyczny na gruncie logiki paradoks kłamcy, który w interesującej nas wersji sformułował Jan Łukasiewicz, a spopularyzował na świecie Alfred Tarski. Występują tu też kwestie samozwrotności i niezupełności, ale nie warto męczyć umysłów, które na co dzień w swej naukowej działalności nawet nie wiedzą, że „mówią prozą”, żeby odwołać się „Mieszczanina szlachcicem” Moliera.  Przechodząc do prozy Radosława Markowskiego, twierdzi on, że „w historii wielu społeczeństw są okresy, kiedy do władzy dobierają się prości ludzie o prostej umysłowości”. Nie radzili sobie w swoich zawodach, bo są niekompetentni, więc się frustrują, mimo że mają władzę. To ciekawe, bo największą liczbę frustratów zawdzięczamy jaśnie oświeconym Unii Demokratycznej i Unii Wolności, a ostatnio Platformie Obywatelskiej. Czyżby to byli sami „prości ludzie o prostej umysłowości”? Skąd, to wspaniała merytokracja, która normalnie rządzi i dzieli, bo się do tego nadaje. I nie traci roboty w czasach „normalności”, więc jeśli traci, czasy są nienormalne. Normalne jest, kiedy z pracy wylatują „prości ludzie” zaklasyfikowani do tej grupy m.in. przez Radosława Markowskiego. Ale niestety „koszt publiczny takich karier jest ogromny, nie mówiąc o koszcie społecznym”.  Nie wiedząc, że mówi prozą, czyli nie rozumiejąc paradoksu kłamcy, prof. Markowski stawia wyjątkowo trafną diagnozę powodów upadku uniwersytetu. Najwyraźniej opanowanego przez „proste umysłowości”, a koszt publiczny to powszechne nieuctwo ludzi z dyplomami. Tacy jak prof. Markowski nie mogą się oczywiście przyznać do odpowiedzialności za masową produkcję głąbów, więc twierdzą, że ci ludzie „są wykształceni i mają dostęp do świata”. Przez co podobno „nie mogą znieść prostackiej narracji”, więc na przykład protestują wespół w zespół z Martą Lempart. A co, jeśli przyłączają się do pani Lempart z tego powodu, że są „wykształceni” wyłącznie na papierze, a na co dzień są nieukami? Z równą łatwością jak władzę „prostych ludzi” prof. Markowski rozpracowuje media. Zauważa, że „w przewrotach media są bardzo istotne, niezależnie od tego, czy to dzieje się jednej nocy, jak 11 września 1973 roku w Santiago de Chile”. Święte słowa: w nieudanym puczu 16 grudnia 2016 r. media były bardzo istotne, tym bardziej że TVP tego wieczora była dziwnym trafem niedostępna na dużej części terytorium RP. A ludzie mediów należeli do najaktywniejszych puczystów. Właściwie nie było żadnej próby obalenia legalnej władzy po 2015 r., w której media nie odgrywałyby kluczowej roli. No bo przecież sama władza się nie obalała. Coś tu zatem się nie zgadza, przynajmniej logicznie. Szczególnie wtedy, gdy prof. Markowski twierdzi, iż „spółki Skarbu Państwa będą udawały, że potrzebne są im inwestycje w sektor medialny”. Żeby obalić rząd, który poniekąd reprezentują? A nowej władzy też nie obalą, skoro będą jej podlegać. Zaiste kręte są drogi myśli nieprostych umysłowości.  Zamiast obalać wadzę, niektóre media biorą od niej kasę, mimo że mają niezależność na sztandarach. To błąd. No, ale „niezależne” media wciąż drą japę, że za mało dostają od władzy (spółek skarbu państwa). Brać czy nie brać – oto jest pytanie. Nie brać – powiada Radosław Markowski. To po co był czarny protest w „wolnych” mediach, w którym chodziło o to, żeby im nie zabierać? Nie dość, że nie brać, to jeszcze bojkotować: „potrzebny jest bojkot konsumencki”. Mimo że nie jest „prostą umysłowością” prof. Markowski dramatycznie pyta, „jak to możliwe, że szanujący się obywatel, mający respekt dla własnego rozumu, popierający gorąco lewicę, PSL czy KO, podjeżdża na stację Orlenu”. Straszne to, tym bardziej że „to, co tam zapłaci, zostanie przetransferowane w polityczne pieniądze sprzeczne z jego wartościami i interesami”. Racja, płacić można tylko na stacjach benzynowych należących do zagranicznych koncernów, bo ich rządy zawsze pomogą obalić władzę w Polsce, którą obywatele niesłusznie wybrali. Ktoś powinien też pomóc zdmuchnąć z powierzchni „zinstytucjonalizowaną kulturowo-religijną dominację: propagandę jednej religii w szkołach, nietolerancyjnych, ksenofobicznych księży, moralnie podupadłą instytucję, nie tylko ze względu na sposób radzenia sobie z pedofilią, lecz także pazerną na dobro publiczne, traktującą siebie i swych urzędników jako będących ponad prawem”. Zdmuchnąć chcą młodzi, ale to za mało. Przecież ci, którzy protestowali z Martą Lempart żyją w teokratycznej opresji i nie mogą nawet palcem kiwnąć bez zgody proboszcza bądź biskupa. Każdy to wie, tak jak prof. Markowski, że jest przymus chodzenia na religię, do kościoła, zawierania kościelnych ślubów i otrzymywania każdorazowo zgody na wyjście z domu, jeśli nie do kościoła.  Koniecznie coś trzeba zrobić z tym, że „cała polityka tego rządu jest skierowana do ludzi starszych”. Przecież „PiS miał głosy około lub ponad 60 proc. emerytów, ludzi z podstawowym wykształceniem i tych o najniższych dochodach z rejonów wiejskich”. Istnieje kilka prostych sposobów rozwiązania tego problemu, a nawet ostatecznego rozwiązania. Szczegółów niestety nie poznaliśmy. Tym bardziej że nadchodzi era „softweryzacji i robotyzacji”, gdy „niektóre zawody nie są potrzebne, a wszelkie proste, manualne czynności mogą wykonywać roboty lub komputery zamiast człowieka, a to uderza przede wszystkim w słabo wykształconych mężczyzn w wieku późno średnim i starszym”. Także z tej strony widać, jak tacy ludzie są niepotrzebni. Jeśli nie uda się ich wyeliminować fizycznie, można by im odebrać prawa wyborcze. Ale tego jeszcze nie można głośno mówić. Problem niepotrzebnych ludzi mogłaby rozwiązać służba zdrowia, bo przecież „obecnie w Polsce nie ma służby, tylko atrapa zdrowia”. Powodem nie jest obniżanie nakładów na służbę zdrowia za rządów PO-PSL, tylko ich zwiększanie przez rząd PiS. Ale to psu na budę się zda, skoro działa „efekt ideologicznego zarządzania służbą zdrowia, gdzie religijno-fundamentalistyczne zacietrzewienie dominuje nad wiedzą medyczną, psychiatryczną oraz organizacyjną”. To ci dopiero rewelacja nieprostej umysłowości prof. Markowskiego. Nie dość, że odkrył on religijną reakcję w szpitalach i przychodniach, to jeszcze w edukacji, gdzie też liczy się jedynie „fundamentalistyczny reakcjonizm”. Gdzie „na siłę wprowadza się wbrew dydaktycznemu pragmatyzmowi, w oparciu o nacjonalistyczną megalomanię treści nauczania, a profesurę zaczyna się ścigać za ‘niesłuszne’ wyniki dociekań naukowych”. A to nie rząd Donalda Tuska za to ścigał, a konkretnie minister Barbara Kudrycka przy aplauzie Tuska? Niesamowite jest ta skłonność profesorów nauk społecznych do autokompromitacji. Ludzie, miejcie litość dla siebie i nie biczujcie się aż tak spektakularnie. Po co na każdym kroku masochistycznie udowadniać, że „prości ludzie o prostej umysłowości” opanowali tę dziedzinę nauki i robią z niej oraz z siebie pośmiewisko. To naprawdę niehumanitarne.
Prozdrowotny nikotynizm. "Z wczesnych analiz wynikało, że palenie tytoniu może chronić przed covidem"^Dominik Zdort^2021-02-13 14:04:06.156173+01:00^https://wpolityce.pl/spoleczenstwo/539003-prozdrowotny-nikotynizm-politycznie-niepoprawny-covid-19^W czasach rozszalałej poprawności politycznej najgorszym problemem dla jej wyznawców są choroby. No bo człowieka, który nie potrafi wykrzesać z siebie wystarczającego szacunku dla mniejszości czy odmienności, można zastraszyć, złamać mu życie i karierę. A co zrobić z wirusem, który najsilniej wycina akurat te grupy, które przez poprawnościowców stawiane są na piedestale? Problem pojawił się już 40 lat temu, kiedy okazało się, że HIV woli homoseksualistów. Oczywiście to nie był wybór wirusa, ale członków tej właśnie grupy zainteresowań. Nie wchodząc w obrzydliwe szczegóły: geje uprawiający niestandardowe rodzaje seksu zarażali się 10-krotnie częściej niż pary mieszane przywiązane do tradycyjnych zachowań w łóżku. Tymczasem już w latach 80. XX w. na Zachodzie trwała walka o przywileje… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Walentynka dla wyautowanej. "Czy pani ma świadomość, ile miłości wniosła w nasze ponure życie?"^Krzysztof Feusette^2021-02-13 14:03:09.556950+01:00^https://wpolityce.pl/spoleczenstwo/538779-walentynka-dla-wyautowanej^Szanowna pani Lemparto, przepraszam, pani Marto, to z nerwów, które, jak pani się domyśla, też są niemałe. Pani postać, to znaczy format pani postaci, to znaczy, sam już nie wiem, co chciałem powiedzieć. To znaczy napisać. Może zacznę od początku. Piszę do pani, tak, tak, z okazji zbliżających się walentynek. Właśnie, a czy pani wie, że św. Walenty wcale nie jest patronem zakochanych, tylko ludzi chorych psychicznie? Tym bardziej uspokoiła mnie wiadomość pochodząca z kręgów zbliżonych do trzeciej osoby w państwie pisowskim, czyli doktora Grodzkiego, iż protesty, które są organizowane przez opozycję sejmową, uliczną i zagraniczną, nie przynoszą wzrostu zakażeń covidem. To nie są, na szczęście, ani zabójcze koperty, mordujące przy 200 zakażeniach dziennie, ale przy 10 tys. dziennie już nie.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Lodołamacze ruszyły do akcji na Wiśle! Daca: Zapadła decyzja. Są warunki, które umożliwią podjęcie wstępnej akcji lodołamania^Zespół wPolityce.pl^2021-02-13 11:26:14.008293+01:00^https://wpolityce.pl/spoleczenstwo/539047-lodolamacze-ruszyly-do-akcji-na-wisle-daca-zapadla-decyzja^W sobotę zapadła decyzja, żeby do akcji na Wiśle skierować lodołamacze - oświadczył prezes Wód Polskich Przemysław Daca. Jak podkreślił, uruchomienie lodołamaczy umożliwia temperatura, która obecnie jest na poziomie minus dwóch stopni z tendencją rosnącą. CZYTAJ TAKŻE: — Poziom Wisły w Kępie Polskiej ponownie przekroczył stan alarmowy. „Na terenie powiatu płockiego obserwowane są wahania rzeki” — Rząd i Wody Polskie monitorują sytuację w Płocku: Sytuacja się stabilizuje. Naciski ws. użycia lodołamaczy są nieodpowiedzialne To są warunki, które umożliwią podjęcie wstępnej akcji lodołamania. Zobaczymy, co uda się zrobić — powiedział Daca na konferencji prasowej we Włocławku.
W piątek ruszyły szczepienia nauczycieli! Od poniedziałku kolejna tura rejestracji. Ogółem w Polsce wykonano już ponad 2 mln szczepień^Zespół wPolityce.pl^2021-02-13 09:45:23.642532+01:00^https://wpolityce.pl/spoleczenstwo/539035-w-piatek-ruszyly-szczepienia-nauczycieli^W Polsce wykonano już 2 071 009 szczepień przeciw COVID-19, w tym pierwszą dawkę otrzymało 1 446 102 osoby, a 624 907 drugą. W piątek ruszyły szczepienia nauczycieli i pracowników żłobków. Poinformowano też, że szczepionką firmy AstraZeneca będą szczepione osoby do 65. roku życia. CZYTAJ WIĘCEJ: WSZYSTKO o koronawirusie
Minister Niedzielski informuje: Projekt dot. pilotażu Krajowej Sieci Kardiologicznej trafił do konsultacji. SPRAWDŹ SZCZEGÓŁY^Zespół wPolityce.pl^2021-02-13 09:16:53.929709+01:00^https://wpolityce.pl/spoleczenstwo/539033-konsultacje-projektu-pilotazu-krajowej-sieci-kardiologicznej^Zgodnie z zapowiedzią przedstawiam do konsultacji publicznych projekt rozporządzenia dotyczącego pilotażu Krajowej Sieci Kardiologicznej - poinformował w sobotę na Twitterze minister zdrowia Adam Niedzielski. Pilotaż sieci będzie realizowany na Mazowszu. CZYTAJ TAKŻE: Prezydent powołał Radę ds. Ochrony Zdrowia: Zaczynamy pracę od wielkiego wyzwania, jakim jest pandemia Covid-19. WIDEO i ZDJĘCIA W czwartek Niedzielski przekazał, że plan odbudowy zdrowia Polaków obejmie pięć elementów: Krajową Sieć Onkologiczną, Krajową Sieć Kardiologiczną, zniesienie limitów w dostępie do lekarzy specjalistów, opiekę i rehabilitację pocovidową oraz program profilaktyki dla osób 40 plus. Zamieszczony na stronach Rządowego Centrum Legislacji projekt rozporządzenia dotyczy pilotażu sieci kardiologicznej, który ma ruszyć na Mazowszu. O skierowaniu projektu do konsultacji minister poinformował w sobotę na Twitterze.
Dr Madajczak w tygodniku "Sieci": Pandemia dotknęła nas wszystkich. Unaoczniła, jak łatwo popadamy ze skrajności w skrajność^"Sieci" - Największy konserwatywny tygodnik w Polsce^2021-02-12 23:49:26.086630+01:00^https://wpolityce.pl/spoleczenstwo/539023-dr-madajczak-w-sieci-pandemia-dotknela-nas-wszystkich^„Pandemia dotknęła nas wszystkich. Trzeba zmienić sposób myślenia. To jest moment, by się zastanowić, czy przebywanie mamy z przedwcześnie urodzonym dzieckiem w szpitalu nie powinno być nową refundowaną procedurą” – mówi dr Dariusz Madajczak w rozmowie z Dorotą Łosiewicz na łamach tygodnika „Sieci”. Dr Madajczak jest neonatologiem i pediatrą ze Szpitala Klinicznego im. Księżnej Anny Mazowieckiej w Warszawie.  Zdaniem lekarza, sytuacja pandemiczna pokazała, że zbyt łatwo popadamy w skrajności. Dotyczy to również sprawy opieki na wcześniakami.  Pandemia unaoczniła nam, jak łatwo popadamy ze skrajności w skrajność. Z jednej strony powstają piękne nowoczesne szpitale, mówimy, że rodzic ma być partnerem w procesie terapeutycznym, a z drugiej – gdy przyszła epidemia, nagle się okazało, że wolno iść do sklepu, a nie wolno być przy dziecku. Coś tu jest nie tak. Ja oczywiście nie chcę negować wagi kwestii epidemicznych. Zasady higieniczne są bardzo ważne, ale w oddziałach neonatologicznych funkcjonowały one od dawna i teraz obowiązują tak samo restrykcyjne, jak były na tych oddziałach wcześniej. Zdrowy rozsądek i niewysadzanie w powietrze zdobyczy neonatologii ostatnich lat okazują się w dobie pandemii bezcenne – mówi lekarz. Tłumaczy, jak ważne jest to, by rodzic mógł być przy wcześniaku tuż po jego narodzeniu.  Obecność rodzica przy chorym dziecku jest niezbędna. Ta wiedza, poparta licznymi publikacjami, to jedna ze zdobyczy cywilizacyjnych. Uświadomiliśmy sobie i wykazaliśmy to w licznych badaniach, jak ważny jest rodzic jako partner w leczeniu, rozmowie, podejmowanych decyzjach. Rodzic musi być traktowany jako członek zespołu terapeutycznego. Nie wyobrażam sobie, żeby w oddziałach noworodkowych czy pediatrycznych zabrakło rodziców – przekonuje Madajczak. Zapewnia, że kobiety, które karmią piersią nie muszą rezygnować ze szczepienia przeciwko koronawirusowi. Karmienie piersią nie jest przeciwwskazaniem do szczepień, w tym również przeciwko COVID-19. Świetnym pomysłem jest natomiast przyspieszenie szczepień rodzicom dzieci przewlekle chorych, rodzicom wcześniaków. To pozwoli na powrót, w wielu miejscach, normalności w sprawowaniu opieki rodzicielskiej nad noworodkami i dziećmi przewlekle chorymi – czytamy w tygodniku „Sieci”.  Cały artykuł dostępny jest w tygodniku w „Sieci” dostępnym w sprzedaży od 08 lutego br., także w formie e-wydania na https://www.wsieciprawdy.pl/aktualne-wydanie-sieci.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
Resort zdrowia: Wykorzystanie nadwyżki w przypadku szczepionek przeciw COVID-19 jest możliwe i dopuszczalne^Zespół wPolityce.pl^2021-02-12 23:34:38.058232+01:00^https://wpolityce.pl/spoleczenstwo/539031-mz-wykorzystanie-nadwyzki-szczepionki-jest-dopuszczalne^Wykorzystanie nadwyżki technologicznej w przypadku szczepionek przeciw COVID-19 jest możliwe, dopuszczalne i zależy od sprawności i doświadczenia personelu dokonującego szczepień. Na osobach tych ciąży odpowiedzialność za pobranie pełnej dawki – głosi komunikat resortu zdrowia. W wydaniu komunikatu w sprawie dodatkowych dawek szczepionek przeciw COVID-19 poinformował w piątek na Twitterze minister zdrowia Adam Niedzielski.
„Wielki” gest Trzaskowskiego. Bilet kwartalny dla Białorusina - razem z reporterem TVN pchał autobus miejski na zaśnieżonej ulicy^Zespół wPolityce.pl^2021-02-12 22:20:08.805461+01:00^https://wpolityce.pl/spoleczenstwo/539001-wielki-gest-trzaskowskiego-bilet-dla-bialorusina^8 lutego, w związku ze śnieżycą, Warszawa została sparaliżowana. Służby drogowe miasta kierowanego przez Rafała Trzaskowskiego, mimo wcześniejszych prognoz, były zupełnie zaskoczone sytuacją. Nieodśnieżone jezdnie i chodniki były tego dnia normalnością. Warunki panujące na drogach spowodowały korki i opóźnienia w kursowaniu komunikacji miejskiej. CZYTAJ TAKŻE: Gruba warstwa śniegu na ulicach stolicy. Trzaskowski się tłumaczy,… internauci odpowiadają. „Nawet nie odśnieżyliście spod Ratusza” Swoistym symbolem i podsumowaniem działań stołecznego ratusza, była relacja reportera TVN24, który wspólnie z Białorusinem pchał miejski autobus na zaśnieżonej ulicy Belwederskiej. Filmik szybko stał się hitem internetu.
Transseksualiści w sporcie kobiecym. "Koniec uczciwej konkurencji"^Goran Andrijanić^2021-02-12 22:15:44.036672+01:00^https://wpolityce.pl/spoleczenstwo/539000-transseksualisci-w-sporcie-koniec-uczciwej-konkurencji^Mężczyźni, którzy decydują się zostać kobietami, nie przestają być mężczyznami w sensie najważniejszym dla większości sportów - biologicznym. Ale, ideologia LGBT nie chce tego zaakceptować.  „To szaleństwo i oszustwo”. Tymi ostrymi i precyzyjnymi słowami słynna amerykańska tenisistka o czeskich korzeniach Martina Navratilova opisała możliwość rywalizacji transseksualistów w sporcie kobiecym. W artykule napisanym specjalnie dla brytyjskiego The Sunday Times w lutym 2019 roku Navratilova wypowiedziała się przeciwko sytuacji, w której mężczyźni, czujący się kobietami, mogliby z nimi rywalizować. Nazwała to „niesprawiedliwą” sytuacją. Napisała wtedy: „Zwykłe obniżenie poziomu hormonów - recepta przyjęta przez większość sportów - nie rozwiązuje problemu. Mężczyzna buduje gęstość mięśni i kości, a także większą liczbę przenoszących tlen krwinek czerwonych od dzieciństwa. Trening zwiększa rozbieżność. … Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Keler na łamach „GW” apeluje o ostracyzm medialny dla Kai Godek. Powód? Aktywistka pro-life demaskuje zwolenniczki SK^Co tam w Wyborczej?^2021-02-12 21:36:46.879133+01:00^https://wpolityce.pl/spoleczenstwo/538980-keler-na-lamach-gw-apeluje-o-ostracyzm-medialny-dla-godek^Publicystkę „Gazety Wyborczej” Magdalenę Keler oburzył komentarz, jaki na Facebooku umieściła Kaja Godek. Działaczka pro-life skomentowała zabójstwo jakiego w Turzanach dopuściła się kobieta na swoich dzieciach. CZYTAJ RÓWNIEŻ: -Ostre starcie! Kaja Godek chce zakazu parad równości. Krzysztof Śmiszek odpowiada: Ten projekt na odległość pachnie cyrylicą -Kaja Godek złożyła wniosek o osobistą ochronę i zawiadomienie ws. ujawnienia jej danych. Wulgarne napisy na ulicy i murach Pani chciała mieć wybór, a nie zakaz. Zabiła dwójkę swoich dzieci dwulatka i pięciolatka. Aborcjonizm w pigułce — napisała Kaja Godek. Mama zamordowanych w Turzanach dzieci chorowała na depresję i od dawna leczyła się psychiatrycznie — przekonywała Keler, oceniając wpis jako „skandaliczny”. Publicystka „GW” „zapomniała” jednak dodać, że na facebookowym profilu morderczyni, na jej zdjęciu profilowym była nałożona nakładka „Wybór nie zakaz” z czerwoną błyskawicą, będącą logo tzw. strajku kobiet.      W ocenie Keler wpis aktywistki pro-life wskazuje, iż „Kaja Godek jest po prostu złym człowiekiem”. Jakie zatem według Keler są zwolenniczki zabijania dzieci z tzw. strajku kobiet?  Nie przeprowadzajmy z nią [Kają Godek – red.] wywiadów, nie prośmy o komentarze, nie cytujmy jej słów — apeluje do dziennikarzy Keler. I aż ciśnie się na usta pytanie: „Dlaczego?”. Czy dlatego, żeby przypadkiem nie demaskowała pań spod znaku błyskawicy? aw/Gazeta Wyborcza
Serce, dziecko i błyskawica, czyli czytelne komunikaty w sferze symbolicznej. "Dlaczego miłość i życie wywołują gniew?"^Grzegorz Górny^2021-02-12 21:22:36.100005+01:00^https://wpolityce.pl/spoleczenstwo/539019-serce-dziecko-i-blyskawica-czyli-czytelne-komunikaty^Istnieje świat znaków, obrazów i symboli, które w cywilizacji zachodniej mają określone znaczenie. Stanowią czytelny komunikat pozawerbalny, oczywisty dla każdej osoby należącej do wspólnego kręgu kulturowego. Na przykład serce jest symbolem miłości, a wizerunek dziecka skulonego w pozie embrionalnej oznacza życie. Połączenie tych dwóch elementów – dziecka we wnętrzu serca – to znak życia i miłości. Co zatem w sferze symbolicznej oznacza przekreślenie dziecka w sercu przez błyskawicę? Błyskawica jest symbolem, gniewu, oburzenia, uderzenia i ataku. W imię czego następuje ów atak? Jakie wartości są cenniejsze niż życie i miłość? Co każe je przekreślić? Co jest ważniejsze od życia w miłości? Dlaczego miłość i życie wywołują gniew i oburzenie?  To są tylko symbole. Przez kilka tygodni wisiały na ulicach polskich miast bez żadnych napisów. A jednak były atakowane. Były przekreślane z powodu swej symboliki. Z powodu tego, co oznaczają. A oznaczają pochwałę życia i miłości. Trudno wyobrazić sobie, jakie wartości mogą być wyższe od miłości i życia. I czy wartości, które moglibyśmy uznać za wznioślejsze i cenniejsze, mogą usprawiedliwić atak na życie i miłość. A może nie chodzi wcale o wartości wyższe, ale przeciwstawne? Może to komunikat: jesteśmy po stronie śmierci i nienawiści?  Oczywiście, są to rozważania dotyczące sfery czysto symbolicznej. Ale symbole odsyłają nas przecież do rzeczywistości.
Tylko jedna dawka szczepionki dla ozdrowieńców? Rząd czeka na dowody z badań. "Na razie żadnej takiej decyzji nie podejmujemy"^Zespół wPolityce.pl^2021-02-12 21:01:11.951833+01:00^https://wpolityce.pl/spoleczenstwo/539016-jedna-dawka-szczepionki-dla-ozdrowiencow-szef-mz-odpowiada^Minister zdrowia Adam Niedzielski poinformował, że rząd czeka na dowody naukowe i rekomendacje specjalistów w sprawie ewentualnego podawania ozdrowieńcom tylko jednej dawki szczepionki przeciw COVID-19. „Na razie absolutnie żadnej takiej decyzji nie podejmujemy” – zaznaczył. Minister zdrowia w piątek w Polsat News był pytany o pojawiające się doniesienia, że ozdrowieńcy nie muszą być szczepieni drugą dawką szczepionki. Rzeczywiście pojawiają się badania – ale to są na razie tylko i wyłącznie badania – które mówią, że odpowiedź immunologiczna ozdrowieńców jest jak przy podawaniu drugiej dawki u zwykłego pacjenta — powiedział Niedzielski. Zaznaczył jednak, że rząd czeka na dowody z badań naukowych i rekomendacje specjalistów w tej sprawie. Na razie absolutnie żadnej takiej decyzji nie podejmujemy — powiedział. Francuskie władze sanitarne zaleciły w piątek podawanie tylko jednej dawki szczepionki przeciw COVID-19 osobom, które przebyły już infekcję koronawirusem. W najnowszej opinii urzędu sanitarnego HAS czytamy, że osoby po COVID-19 nabyły już „pamięć immunologiczną”, a jedna dawka szczepionki służy układowi odpornościowemu jako „przypomnienie”. HAS zaleca, a by ozdrowieńcy wstrzymali się ze szczepieniem co najmniej trzy miesiące po przebyciu choroby, a optymalnie – sześć miesięcy. Jedną dawkę otrzymywać będą osoby po przebytym COVID-19 w każdym wieku i niezależnie od intensywności objawów. Wyjątek od nowej reguły stanowią osoby z obniżoną odpornością, które powinny otrzymać dwie dawki. Jak zauważa urząd, taka zmiana strategii szczepień pozwoli na lepsze wykorzystanie ograniczonych zasobów szczepionki. Francja jest pierwszym krajem, który zalecił taką strategię. Jest to reakcja na opublikowane w ostatnich tygodniach, lecz wciąż niezrecenzowane naukowo badania m.in. w USA i we Włoszech. Ich wyniki wskazują, że reakcja układu odpornościowego na jedną dawkę szczepionki BioNTech/Pfizer lub Moderny u osób po COVID-19 jest co najmniej tak silna, jak po drugiej dawce u osób, które nie chorowały. kpc/PAP
Zasiłek opiekuńczy przedłużony do 28 lutego. Kiedy rodzice będą mogli skorzystać z tej formy wsparcia?^Zespół wPolityce.pl^2021-02-12 19:54:53.707977+01:00^https://wpolityce.pl/spoleczenstwo/539007-zasilek-opiekunczy-przedluzony-do-28-lutego^Rodzice mogą korzystać z dodatkowego zasiłku opiekuńczego do 28 lutego – przewiduje opublikowane w piątek rozporządzenie Rady Ministrów. Przysługuje on m.in. w razie zamknięcia z powodu COVID-19 żłobka, przedszkola lub klubu dziecięcego. Okres, na jaki przysługiwał dodatkowy zasiłek opiekuńczy, był kilkukrotnie przedłużany. Zgodnie z poprzednim rozporządzeniem rodzice mogą z niego korzystać do 14 lutego. W piątek opublikowano rozporządzenie Rady Ministrów, które wydłuża ten termin do 28 lutego. Na bieżąco monitorujemy sytuację epidemiczną w kraju. Po przeprowadzeniu analiz zdecydowaliśmy, że dodatkowy zasiłek opiekuńczy kolejny raz zostanie wydłużony o kolejne dwa tygodnie. Oznacza to, że do końca lutego uprawnieni rodzice będą mogli skorzystać z tej formy wsparcia — mówiła w piątek PAP szefowa MRiPS Marlena Maląg. Dodatkowy zasiłek opiekuńczy przysługuje za okres, na jaki zostały zamknięte żłobki, kluby dziecięce, przedszkola, szkoły, placówki pobytu dziennego i inne placówki lub w związku z niemożnością sprawowania opieki przez nianie lub opiekunów dziennych z powodu COVID-19. Dodatkowy zasiłek opiekuńczy przysługuje również w razie ograniczonego otwarcia takich placówek. Dodatkowy zasiłek opiekuńczy przeznaczony jest zarówno na opiekę nad dziećmi do 8 lat, jak i starszymi dziećmi z odpowiednim orzeczeniem o niepełnosprawności. Przysługuje ubezpieczonym rodzicom dzieci do 16 lat, które mają orzeczenie o niepełnosprawności; do 18 lat, które mają orzeczenie o znacznym lub umiarkowanym stopniu niepełnosprawności; i do 24 lat, które mają orzeczenie o potrzebie kształcenia specjalnego. Miesięczny zasiłek opiekuńczy – zarówno dodatkowy z powodu COVID-19, jak i przyznawany na tzw. zasadach ogólnych – wynosi 80 proc. wynagrodzenia. Wypłaca się go za każdy dzień, w którym sprawowana jest opieka, również za dni ustawowo wolne od pracy. Dodatkowego zasiłku opiekuńczego nie wlicza się do limitu 60 dni zasiłku opiekuńczego w roku kalendarzowym, przyznawanego na tzw. zasadach ogólnych. kpc/PAP
Nauczyciele rezygnują z testowania na COVID-19. "Większość, zamiast się testować, po prostu idzie na szczepienia"^Zespół wPolityce.pl^2021-02-12 17:12:17.180366+01:00^https://wpolityce.pl/spoleczenstwo/538984-nauczyciele-rezygnuja-z-testowania-na-covid-19^Około 100 tys. nauczycieli zrezygnowało z ponownego testowania na COVID-19; większość, zamiast się testować, po prostu idzie na szczepienia - powiedział w piątek rzecznik Ministerstwa Zdrowia Wojciech Andrusiewicz. W poniedziałek ruszyły powtórne testy przesiewowe na obecność SARS-CoV-2 dla nauczycieli klas I-III szkół podstawowych i nauczycieli szkół specjalnych obejmują te osoby, które były już testowane w ramach powrotu do szkół po feriach zimowych, otrzymały wynik negatywny i chcą się ponownie poddać badaniu. Adrusiewicz, mówiąc o obniżeniu zainteresowania ponownym testowaniem wśród nauczycieli zauważył, że „duża grupa nauczycieli zrezygnowała ze względu na fakt, że jest dostępna szczepionka”. Poinformował, że do piątkowego poranka przetestowanych zostało 20,5 tys. nauczycieli i podał, że z ponownego testowania zrezygnowało ich około 100 tys. Spośród testowanych do piątku otrzymaliśmy 399 wyników pozytywnych, więc to granica niecałych 2 proc.  — dodał rzecznik MZ. Pozostali, którzy zrezygnowali - zaznaczył - „po prostu idą na szczepienia”. Andrusiewicz powiedział również, że są dwa kryteria powrotu do obostrzeń. Pierwszy to dynamiczny wzrost zajętości łóżek covidowych, a drugi to wskaźnik ponad 10 tys. zakażeń na dobę.  Wówczas będziemy musieli reagować; 10 tys. to granica, po której przekroczeniu zaostrzamy obostrzenia  — podkreślił. Uruchamiamy dwa oddzielne systemy rejestracji na szczepienia dla nauczycieli: jeden dla nauczycieli przedszkoli, szkół podstawowych i ponadpodstawowych, a drugi dla nauczycieli akademickich  — powiedział w piątek minister edukacji i nauki Przemysław Czarnek. Na piątkowej konferencji prasowej minister Czarnek przypomniał, że od poniedziałku od godz. 8 rusza rejestracja na szczepienia dla nauczycieli. Czarnek podkreślił, że szczepienia są dobrowolne, ale - jak powiedział - „wszystkich zachęcamy”. Poinformował jednocześnie, że stworzone zostały dwa systemy rejestracji. Jeden - mówił - dla nauczycieli przedszkolnych, szkół podstawowych i ponadpodstawowych, którzy będą się mogli zapisać na szczepienia za pośrednictwem dyrektorów placówek. W ten sposób dotychczas zarejestrowanych zostało 268 tys. nauczycieli  — poinformował szef MEiN. Jak dodał, drugi system przeznaczony będzie do dyspozycji rektorów uczelni od poniedziałku. Za jego pośrednictwem, poprzez rektorów uczelni, zarejestrować się będą mogli nauczyciele akademiccy.  mm/PAP
Witek: Usłyszałam od ambasadorów innych państw, że gdyby zachorowali na COVID-19, to czuliby się w Polsce bardzo bezpiecznie^Zespół wPolityce.pl^2021-02-12 13:07:41.665344+01:00^https://wpolityce.pl/spoleczenstwo/538939-witek-dyplomaci-chwala-polske-jako-bezpieczna-dla-chorych^Marszałek Sejmu Elżbieta Witek podczas uroczystości otwarcia szpitala tymczasowego dla chorych na COVID-19 w Legnicy powiedziała, że w ostatnim czasie usłyszała od ambasadorów innych państw, że „gdyby zachorowali na COVID-19, to czuliby się w Polsce bardzo bezpiecznie”. CZYTAJ RÓWNIEŻ: -Rozpoczynają się szczepienia nauczycieli przeciw COVID-19. Zarejestrowało się 268 tys. osób. SPRAWDŹ SZCZEGÓŁY -Niedzielski: Jeżeli „odmrażamy” różne obszary życia, wzrost liczby zakażeń na pewno będzie. Ważne, żeby mieścił się w granicy tolerancji Powoływali się też na słowa przewodniczącej Komisji Europejskiej Ursuli von der Leyen, która wymieniła Polskę wśród krajów, które bardzo dobrze radzą sobie ze szczepieniami — mówiła marszałek Sejmu. Według niej, Polacy powinni być dumni z tego, że „mamy tak wspaniałą kardę lekarzy, pielęgniarek i całej szpitalne obsługi”. W piątek w Legnicy otwarto szpital tymczasowy dla chorych na COVID-19, który powstał przy tamtejszym Wojewódzkim Szpitalu Specjalistycznym. Uczestnicząca w otwarciu szpitala modułowego marszałek Sejmu powiedziała, że „nawet wtedy, kiedy Covid-19 się skończy, ten szpital pozostanie i będzie nadal służył pacjentom”.  Bo przecież pacjenci leczeni w Wojewódzkim Szpitalu Specjalistycznym to nie są tylko pacjenci chorzy na Covid-19, to są także pacjenci, których trzeba leczyć na inne schorzenia i powstanie tego obiektu także temu będzie służyło — zaznaczyła Witek. Podkreśliła, że epidemia koronawirusa zaskoczyła cały świat.  To był przeciwnik zupełnie nam nieznany, z którym bardzo trudno było walczyć, trzeba było się go nauczyć, rozpoznać i wciąż to robimy, ale dzisiaj jesteśmy już mądrzejsi i bardziej doświadczeni i wiemy, że nie damy się zaskoczyć, stąd takie obiekty nowoczesne, w pełni wyposażone i przygotowane jak ten — mówiła marszałek Sejmu. Marszałek Sejmu podziękowała wszystkim zaangażowanym w stworzenie szpitala; zaznaczyła, że trzeba było wydać 15 mln zł, żeby ten obiekt powstał. Inwestorem jest KGHM Polska Miedź. Wojewoda dolnośląski Jarosław Obremski powiedział, że na Dolnym Śląsku „w kontekście Covid-19 cząstkowym problemem bywały szpitale”.  Ale szpital w Legnicy był zawsze tym, który pomagał rozwiązywać problemy, za co bardzo dziękuję — powiedział wojewoda. Obremski ocenił, że lokalizacja szpitala tymczasowego dla zakażonych koronawirusem przy legnickiej lecznicy była decyzją trafną. Wicemarszałek województwa dolnośląskiego Marcin Krzyżanowski podkreślił, że budowa szpitala tymczasowego nie byłaby możliwa bez wsparcie strony rządowej i spółek Skarbu Państwa.  W poniedziałek rozpoczną się przenosiny pacjentów chorych na Covid-19 z budynku głównego, co jest bardzo ważne dla pacjentów z subregionu legnickiego chorujących na inne choroby. To olbrzymie wsparcie dla systemu ochrony zdrowia na Dolnym Śląsku — powiedział. Prezes KGHM Marcin Chludziński wskazał, że szpital tymczasowy powstał w 42 dni.  Dzielimy się ze społecznością lokalną tym co potrafimy robić najlepiej, a mianowicie działaniami w sytuacjach kryzysowych. To jest też związane z organizacją, kulturą firmy górniczej, która staje przed wieloma nieprzewidzianymi sytuacjami — powiedział Chludziński. Przypomniał, że miedziowa spółka uczestniczyła też w budowie oddziału covidowego w szpitalu w Wałbrzychu oraz w przygotowaniu takiego oddziału w Lubinie. W modułowym szpitalu tymczasowym w Legnicy jest 96 łóżek dla pacjentów z COVID-19. Do tej pory są oni leczeni na przystosowanych do tego oddziałach legnickiego szpitala. Docelowo zostaną przeniesieni do szpitala tymczasowego. aw/PAP
Prof. Gut: "To nie rząd zamyka określone miejsca, ale konsumenci". Ekspert apeluje o rozsądek po zniesieniu części restrykcji^Ciekawa opinia^2021-02-12 12:30:13.570409+01:00^https://wpolityce.pl/spoleczenstwo/538929-prof-gut-to-konsumenci-zamykaja-okreslone-miejsca^To nie rząd zamyka określone miejsca, ale klienci - powiedział PAP wirusolog prof. Włodzimierz Gut. Ekspert zaapelował o rozsądek po zniesieniu części restrykcji i wybieranie rzadziej uczęszczanych miejsc na wyjazdy urlopowe. Ministerstwo Zdrowia podało w piątek, że badania potwierdziły zakażenie koronawirusem SARS-CoV-2 u kolejnych 6379 osób. Na COVID-19 bądź COVID-19 z chorobami współistniejącymi zmarło 247 chorych. Tydzień temu zgonów było 368. Dobrze, że zgonów jest mniej. Ich liczba w końcu musi zacząć spadać. Te dane jednak falują, więc ostrożnie podchodzę do statystyk z jednego dnia. Potrzebny byłby tygodniowy - jasny trend spadkowy, żeby mówić o poprawie w tym zakresie  — podkreślił wirusolog. W jego ocenie na wciąż tragiczną statystykę śmierci wpływa zbyt późne zgłaszanie się ludzi po pomoc do lekarzy. Wiele osób chce przetrwać - łudząc się, że nic im nie będzie. Nie chcę nawet komentować używania w domach koncentratorów tlenu. Powiedzieć, że to lekkomyślność - to nic nie powiedzieć. To nie jest leczenie. To oszukiwanie siebie, najbliższych i zamazywanie obrazu choroby  — stwierdził Gut. Dodał, że gdy ktoś leczy się tak trzy tygodnie w domu, a potem w stanie agonalnym trafia do szpitala, to lekarze najczęściej nie są w stanie pomóc. Respirator też się przeżywa. Problem w tym, że nie tak często  — dodał. Zdaniem wirusologa skutki zniesienia części restrykcji od piątku 12 lutego będą zależały od zachowań ludzi. To nie rząd zamyka określone miejsca, ale konsumenci. Czemu teraz wszyscy jednocześnie ruszą na Podhale, do Zakopanego czy w inne popularne miejsca? Przecież to lekkomyślność. Ja szukałbym spokojnego wypoczynku na wsi, na Mazurach albo nad morzem. Jak jednak wpłynąć na zachowania wielu osób? Jak im wytłumaczyć, że tłoczenie się nie przyniesie nic dobrego? Obym się mylił w kwestii odpowiedzialności Polaków. Obrazki z galerii handlowych z ostatniego weekendu nie napawają optymizmem — powiedział prof. Gut. W jego ocenie wszystko jest dla ludzi i każda branża może być otwarta. W okresie epidemii jej stałe działanie zdaniem wirusologa zależy jednak od ludzkiego rozsądku. mm/PAP
Szczepionka od firmy AstraZeneca nie dla seniorów. Szef KPRM: Może być stosowana u osób w wieku 18-65 lat^Zespół wPolityce.pl^2021-02-12 12:27:00.256555+01:00^https://wpolityce.pl/spoleczenstwo/538931-szczepionka-astrazeneca-moze-byc-stosowana-u-osob-18-65-lat^Szczepionką firmy AstraZeneca mogą być szczepione osoby urodzone w roku 1956 i młodsze – poinformował w piątek pełnomocnik rządu ds. programu szczepień, szef KPRM Michał Dworczyk. Szczepionką mogą być szczepione osoby od 18. do 65. roku życia. CZYTAJ RÓWNIEŻ: -Kolejne dostawy szczepionek! Do Polski trafiło 141 tys. dawek firmy AstraZeneca. Niebawem transport 82 tys. od Moderny -Rozpoczynają się szczepienia nauczycieli przeciw COVID-19. Zarejestrowało się 268 tys. osób. SPRAWDŹ SZCZEGÓŁY Zapisy nauczycieli i opiekunów w żłobkach, które zaczną się w poniedziałek, będą już uwzględniały osoby powyżej 60. roku życia, które dotąd nie mogły się szczepić (preparatem AstraZeneca-PAP) — powiedział Dworczyk. Szef Kancelarii Prezesa Rady Ministrów wyjaśnił, że powodem zmiany są napływające informacje medyczne i wyniki badań.  Do Polski 2 marca ma dotrzeć ok. 0,5 mln szczepionek firmy AstraZeneca. Mają one być wykorzystane do szczepień osób z grupy zerowej, czyli personelu medycznego, który jeszcze nie został zaszczepiony oraz osób współpracujących z placówkami leczniczymi - podkreślił w piątek na konferencji prasowej szef KPRM Michał Dworczyk. W grupie zero cały czas jest kilkaset tysięcy osób niezaszczepionych.  Są tam i lekarze i pracownicy medyczni, ale przede wszystkim osoby współpracujące z podmiotami prowadzącymi działalność leczniczą. Po 3 marca rozpoczeniemy szczepienia właśnie grupy zero. Zakończymy je w krótkim czasie. Ta data jest związana z tym, że 2 marca do Polski ma dotrzeć transport liczący około 0,5 mln szczepionek AstraZeneca i one właśnie zostaną przeznaczone na dokończenie szczpień w grupie zero — wyjaśnił. Dworczyk zaznaczył, że zaszczepiono już 94 proc. lekarzy. Dworczyk poruszył też kwestię odstępu między szczepieniami tym preparatem. Przypomniał, że w wytycznych ministra zdrowia znalazło się zalecenie, by odstęp pomiędzy dawkami szczepionki AstraZeneca wynosił 10-12 tygodni. To jest spowodowane skutecznością działania szczepionki AstraZeneca — powiedział. Minister zdrowia Adam Niedzielski w rozmowie z PAP we wtorek powiedział, że do końca I kwartału 2020 r. do Polski powinno trafić blisko 6,7 mln dawek. AstraZeneca powinna dostarczyć 1,15 mln szczepionek, Moderna 744 tys. dawek, a Pfizer/BioNTech 4,8 mln. COVID-19 Vaccine AstraZeneca to szczepionka dopuszczona na unijny rynek 29 stycznia. Jest to monowalentna szczepionka składającą się z pojedynczego, rekombinowanego, pozbawionego możliwości replikacji szympansiego wektora adenowirusowego (ChAdOx1) kodującego glikoproteinę S wirusa SARS-CoV-2. Podawana jest domięśniowo. Z informacji zamieszczonych w charakterystyce tego preparatu wynika, że może on być podawany osobom, które ukończyły 18 lat, jednak „obecnie istnieją ograniczone dane dotyczące skuteczności szczepionki COVID-19 Vaccine AstraZeneca u osób w wieku 55 lat i starszych”. Ponadto skuteczność tej szczepionki może być mniejsza u osób z obniżoną odpornością. Nieotwarta fiolka może być przechowywana w 6 miesięcy w lodówce w temperaturze 2 st. C – 8 st. C. W pierwszej kolejności szczepieni tym preparatem mają być nauczyciele poniżej 65. roku życia, którzy powrócili do szkół. Pozostali z nich mają być uodparniani na COVID-19 pozostałymi dwiema dostępnymi na rynku szczepionkami, czyli Comirnaty i COVID-19 Vaccine Moderna. W piątek poinformowano, że również tym preparatem szczepione będą osoby z grupy zero, które nie przyjęły jeszcze szczepionki.  aw/PAP
Śpiewak musi przeprosić polityka SLD. Sąd: "Krytyka nie może być pozbawiona granic". W tle afera z udziałem Artura W.^Zespół wPolityce.pl^2021-02-12 12:24:42.540469+01:00^https://wpolityce.pl/spoleczenstwo/538928-sad-zdecydowal-spiewak-musi-przeprosic-polityka-sld^Aktywista Jan Śpiewak musi przeprosić szefa stołecznego SLD Sebastiana Wierzbickiego - zdecydował w piątek Sąd Okręgowy w Warszawie. Sąd uznał, że wpisy Śpiewaka na temat polityka SLD sugerowały, że uzyskuje on dochody z nielegalnych źródeł, co naruszyło jego dobre imię. Jednocześnie sąd oddalił powództwo w zakresie żądania wpłaty 10 tys. zł jako zadośćuczynienia. Proces cywilny o naruszenie dóbr osobistych wytoczony Śpiewakowi przez Wierzbickiego ruszył we wrześniu ubiegłego roku. Chodziło m.in. o wpis, który Śpiewak zamieścił po zatrzymaniu byłego burmistrza dzielnicy Włochy Artura W. Jan Śpiewak zaapelował w nim do CBA o sprawdzenie dochodów Wierzbickiego. Dobry kolega burmistrza Włoch Sebastian Wierzbicki, Lider SLD w stolicy, który również jest na utrzymaniu warszawskiego podatnika, też lubi dobre samochody i luksusowy styl życia. Drogie CBA: możecie zrobić kontrolę w jego miejscu zatrudnienia?  — napisał na Twitterze.
"Czy bić mężczyzn?". Internauci przypominają fragment kuriozalnego programu feministek. "Nic lepszego z rana nie zobaczycie"^Wehikuł czasu^2021-02-12 11:39:15.172945+01:00^https://wpolityce.pl/spoleczenstwo/538921-internauci-przypominaja-kuriozalny-program-feminstek^W sieci popularność zdobywa nagranie z satyrycznego miniserialu „Przy kawie o sprawie” z 2018 roku, w którym feministki dyskutują o tym, czy bić mężczyzn. Chociaż to satyra, która w założeniu ma zwracać uwagę na problemy kobiet, to i tak internauci są rozbawieni tym projektem feministek. Bicie to nie jest przemoc. Bicie, to jest przykry obowiązek każdej żony. (…) Dlatego ja założyłam Stowarzyszenie Tradycyjnych Żon i Matek. Naszą pierwszą kampanią będzie kampania billboardowa, w której chcemy przypomnieć tradycyjne polskie przysłowia (…): „Jak się męża nie bije, to mu wątroba gnije”, „Częste męża bicie wydłuży mu życie” i po trzecie „Bicie męża zło w nim przezwycięża” — mówi Agnieszka Graff na wspomnianym nagraniu pt. „Czy bić mężczyzn?”. Żyjemy w XXI wieku. Dzisiaj nie musimy już dyscyplinować i karać, musimy monitorować i chronić. Mężczyzn trzeba chronić, bo niestety dzisiejszy świat jest dla nich środowiskiem niesprzyjającym. (…) Musimy się liczyć się z tym, że mężczyźni mogą wyginąć jak pandy wielkie czy ropuchy złociste na Kostaryce — podkreśla z kolei dr Elżbieta Korolczuk. CZYTAJ TAKŻE: Miała być feministyczna satyra, wyszło niestrawnie. Diduszko: Męski rozkrok to patriotyczna ochrona życia niepoczętego Internauci są rozbawieni wspomnianym fragmentem miniserialu „Przy kawie o sprawie”. Właśnie dostałem od znajomego. Kobiety dyskutują o biciu mężczyzn i twierdzą, ze niedługo faceci mogą wyginąć jak pandy. Nic lepszego z rana nie zobaczycie. U niektórych spustoszenie mózgu jest niewyobrażalne
Barbara Nowak: Dla prezydenta Trzaskowskiego priorytetem jest gender i seksualizacja. Uczniowie potrzebują wsparcia^Zaćwierkane na Twitterze^2021-02-12 11:08:21.632744+01:00^https://wpolityce.pl/spoleczenstwo/538913-nowak-dla-prezydenta-trzaskowskiego-priorytetem-jest-gender^„Po izolacji uczniowie potrzebują wsparcia psychologicznego, zdrowotnego, edukacyjno-wychowawczego” - napisała na Twitterze Barbara Nowak, małopolska kurator oświaty, alarmując, iż w Warszawie pieniądze z budżetu obywatelskiego zamiast na pomoc uczniom są przeznaczane na forsowanie ideologii gender i seksualizację.  CZYTAJ RÓWNIEŻ: -Rafał Trzaskowski w Warszawie naraził bezpieczeństwo dzieci. Czy to samo szykuje w całej Polsce? -NASZ WYWIAD. Rzymkowski: „Rafał Trzaskowski jest w awangardzie środowisk, które chcą wprowadzić rewolucję obyczajową” Po izolacji uczniowie potrzebują wsparcia psychologicznego, zdrowotnego, edukacyjno-wychowawczego  — napisała na Twitterze Barbara Nowak, małopolska kurator oświaty. Tymczasem w Warszawie dla prez. Trzaskowskiego priorytetem jest gender i seksualizacja. Znalazło się 3.266.000 w budżecie obywatelskim na ten cel — alarmowała. To kolejny raz — podkreśliła Nowak.
Poziom Wisły w Kępie Polskiej ponownie przekroczył stan alarmowy. "Na terenie powiatu płockiego obserwowane są wahania rzeki"^Zespół wPolityce.pl^2021-02-12 10:48:53.249446+01:00^https://wpolityce.pl/spoleczenstwo/538910-poziom-wisly-ponownie-przekroczyl-stan-alarmowy^Poziom Wisły W Kępie Polskiej (Mazowieckie) przekroczył ponownie stan alarmowy. Na pozostałym terenie powiatu płockiego obserwowane są wahania poziomu rzeki. Z kolei w samym w Płocku poziom Wisły systematycznie opada, chociaż nadal utrzymuje się jeszcze ponad stany alarmu. W Kępie Polskiej, czyli powyżej Płocka, po okresowym spadku poziom Wisły w czwartek po południu wynosił on 439 cm, czyli o 11 cm poniżej stanu ostrzegawczego – wieczorem rzeka podniosła się tam jednak do poziomu 450 cm, czyli do stanu ostrzegawczego. W piątek rano poziom wody wynosił tam już 512 cm, czyli 12 cm ponad stan alarmowy. Wcześniej alarm powodziowy został tam przekroczony w środę, a potem woda zaczęła opadać. W Kępie Polskiej poziom Wisły rośnie i przekroczył już stan alarmowy o 12 cm, ale trzeba pamiętać, że w ostatnich dniach tej wody było tam więcej — powiedział w piątek rano kierownik biura spraw obronnych i zarządzania kryzysowego w starostwie płockim Piotr Jakubowski. Jak zaznaczył, na pozostałym terenie powiatu obserwowany są wahania poziomu rzeki.  W zależności od miejsca, raz tej wody jest więcej, raz mniej. Ewidentnie w niektórych miejscach tworzą się małe zatory, które blokują przepływ wody  — dodał Jakubowski. Z kolei, jak podał w piątek płocki Urząd Miasta, woda na wodowskazach w tym mieście „systematycznie opada”.  W ciągu 12 godzin na wodowskazie w ujęciu wody Borowiczki ubyło 26 cm, na wodowskazie w ujęciu wody Orlen ubyło 19 cm, na wodowskazie na bramie przeciwpowodziowej w porcie Radziwie ubyło 20 cm  — przekazano w komunikacie. Według danych płockiego Urzędu Miasta, w piątek rano poziom Wisły wynosił na poszczególnych wodowskazach: Borowiczki – 410 cm (stan alarmowy 345 cm), brama przeciwpowodziowa w porcie Radziwie, w lewobrzeżnej części miasta – 386 cm (stan alarmowy 237 cm), a na nabrzeżu PKN Orlen – 796 cm (stan alarmowy 700 cm). W komunikacie zaznaczono, że pomiar poziomu rzeki na wodowskazie Grabówka został wstrzymany ze względu na zamknięcie śluzy na tamtejszym ujęciu wody – jeszcze w czwartek skierowano tam strażaków i żołnierzy WOT do zabezpieczenia workami z piaskiem przed zalaniem pomp ujęcia wody. Wody Polskie potwierdziły w czwartek pełną gotowość lodołamaczy na Zbiorniku Włocławskim. Przekazały, że uruchomienie lodołamania w środkowym biegu Wisły możliwe byłoby w najbliższy weekend, ale jest to zależne od temperatur - aby akcja się rozpoczęła, musi być w okolicach 0 st. C.  Decyzja w tej sprawie będzie podejmowana w sobotę  — oznajmiły Wody Polskie w komunikacie wydanym po obradującym wówczas sztabie kryzysowym w Płocku. W Płocku obowiązuje nadal ogłoszony w poniedziałek alarm przeciwpowodziowy. Został wprowadzony z uwagi na zator lodowy na Wiśle poniżej miasta – w miejscowości Popłacin, blokujący swobodny przepływ wody i powodujący przybór rzeki. Utrzymany jest też alarm przeciwpowodziowy, który w środę wprowadzono w siedmiu położonych nad Wisłą gminach powiatu płockiego: Wyszogród, Gąbin, Mała Wieś, Słupno, Bodzanów, Nowy Duninów i Słubice. Jeszcze we wtorek rano Wisła wlała się w Płocku na bulwary im. Górnickiego w rejonie ul. Rybaki i portu jachtowego klubu Morka – ul. Rybaki i ul. Kawieckiego ze względów bezpieczeństwa zostały do odwołania całkowicie zamknięte dla ruchu. Przed zalaniem budynki zostały tam zabezpieczone przez służby miejskie, Państwową Straż Pożarną i żołnierzy WOT. Rzeka zalała też wtedy ul. Gmury w dzielnicy Borowiczki, gdzie są domy jednorodzinne – to najniżej położona ulica w Płocku, sąsiadująca bezpośrednio z rzeką, wcześniej, od wtorku rano mieszkańcy zabezpieczali tam domostwa workami z piaskiem, które dostarczyły służby miejskie. Już w poniedziałek na wypadek ewakuacji przygotowano miejsca noclegowe w jednym z internatów – Bursie Płockiej. Po ogłoszonej we wtorek ewakuacji do tymczasowego miejsca schronienia w internacie trafiło ostatecznie kilka osób; większość ewakuowanych z ul. Gmury, ok. 100 osób, udała się do swych rodzin. Na razie mieszkańcy ci nie mogą wrócić do swych domów. W czwartek rozpoczęto zabezpieczanie workami z piaskiem i folią budynków Centrum Konferencyjno-Piknikowego nad Wisłą przy ul. Parowej 10 - na miejscu pracowali strażacy i żołnierze WOT. Na wszystkich zagrożonych terenach, czyli w kilku miejscach na terenie miasta, jak np. dzielnica Borowiczki czy rejon rzeki Słupianki na granicy z gminą Słupno, cały czas oprócz strażaków są również patrole policji i Straży Miejskiej, a także WOT. mm/PAP
Rozpoczynają się szczepienia nauczycieli przeciw COVID-19. Zarejestrowało się 268 tys. osób. SPRAWDŹ SZCZEGÓŁY^Zespół wPolityce.pl^2021-02-12 07:18:34.046272+01:00^https://wpolityce.pl/spoleczenstwo/538884-rozpoczynaja-sie-szczepienia-nauczycieli-przeciw-covid-19^W piątek rozpoczynają się szczepienia przeciw COVID-19 dla nauczycieli, w pierwszej kolejności dla tych, którzy obecnie pracują stacjonarnie - m.in. nauczycieli przedszkoli, klas I-III szkół podstawowych i szkół specjalnych, a także dla pracowników żłobków. CZYTAJ TAKŻE: Ruszają szczepienia nauczycieli i opiekunów w żłobkach. Szef MEiN: Nauka zdalna, poza najmłodszymi, przedłużona do końca lutego CZYTAJ WIĘCEJ: WSZYSTKO o pandemii koronawirusa Szczepienia będą prowadzone w szpitalach węzłowych i w wyznaczonych przez NFZ punktach szczepień. Nauczyciele i pracownicy żłobków będą szczepieni preparatem firmy AstraZeneca. Szef KPRM, pełnomocnik rządu ds. programu szczepień Michał Dworczyk w czwartek na konferencji prasowej poinformował, że na najbliższe trzy dni szpitale węzłowe i punkty szczepień, w których będą szczepieni nauczyciele, zamówiły z Agencji Rezerw Materiałowych ponad 60 tys. dawek szczepionki. Dodał, że każdy ze szpitali i punktów sam organizuje kalendarz szczepień w porozumieniu z dyrektorami szkół, przedszkoli i placówek oświatowych. Mamy nadzieję, że akcja szczepienia nauczycieli rozpocznie się w sposób płynny (…) bez większych komplikacji. Oczywiście, jak na początku każdego procesu trzeba się spodziewać, trzeba założyć, że będą pewne zgrzyty, mogą być jakieś nieporozumienia, ale je na bieżąco będziemy wyjaśniać — zapewnił Dworczyk. W pierwszej grupie nauczycieli do szczepień przeciw COVID-19 znaleźli się ci, którzy obecnie pracują stacjonarnie z dziećmi i młodzieżą: nauczyciele wychowania przedszkolnego, osoby zatrudnione na stanowisku pomoc nauczyciela, osoby zatrudnione na stanowisku pomoc wychowawcy, nauczyciele klas I-III szkół podstawowych (w tym wychowawcy świetlic), nauczyciele szkół i placówek specjalnych, nauczyciele i instruktorzy praktycznej nauki zawodu, pracownicy pedagogiczni poradni psychologiczno-pedagogicznych i pedagogiczna kadra kierownicza tych szkół i placówek. Podsumowując akcję rejestracji nauczycieli wiceminister edukacji i nauki Marzena Machałek oceniła, że zakończyła się ona sukcesem. Poinformowała, że zarejestrowało się 268 tys. nauczycieli.  To koło 65 procent uprawnionych — podała. Rejestracja nauczycieli chcących zaszczepić się ruszyła w poniedziałek. Chętnych zgłaszali dyrektorzy szkół, przedszkoli lub placówek oświatowych za pośrednictwem Systemu Informacji Oświatowej przez formularz zgłoszeniowy. W formularzu, który zawierał wykaz nauczycieli, dyrektor zaznaczał imiona i nazwiska chętnych nauczycieli zatrudnionych w szkole lub placówce oraz dopisywał pracowników niebędących nauczycielami, uprawnionych do zaszczepienia. Wypełniony formularz z listą zgłoszonych do szczepienia był przekazywany drogą elektroniczną do MEiN, następnie do właściwego szpitala węzłowego lub punktu szczepień. Nazwa szpitala i jego adres każda szkoła miała widoczny w formularzu; tak samo w przypadku punktu. W momencie dostarczenia szczepionki, szpital lub punkt przypisany szkole ma informować dyrektora szkoły lub placówki, kiedy jego pracownicy mogą przyjechać na szczepienie. Resort edukacji wskazuje, by nauczyciele pamiętali, by jadąc na szczepienie wzięli ze sobą dowód tożsamości oraz długopis. W punkcie szczepień będą poproszeni o wypełnienie krótkiej ankiety. Informuje też, że w sytuacji braku możliwości wzięcia udziału szczepieniu w wyznaczonym terminie (infekcja, choroba, zdarzenie losowe, inne szczepienie), osoba kierowana na nie będzie mogła skorzystać ze szczepienia w innym zaplanowanym terminie. Szczepienia będą odbywałaby się w cyklu. Ważność skierowania w tym przypadku będzie wynosiła 90 dni. Minister edukacji i nauki Przemysław Czarnek w czwartek zapowiedział, że „w związku z tak sprawnym przebiegiem rejestracji nauczycieli do szczepień” w poniedziałek o godz. 8.00 rozpocznie się rejestracja pozostałych nauczycieli, którzy nie byli w pierwszej grupie, w tym również nauczycieli akademickich. Doprecyzował, że chodzi o wszystkich chętnych nauczycieli poniżej 60 roku życia. Poinformował, że dla nauczycieli akademickich będzie oddzielny system rejestracji. Wyjaśnił, że będzie on analogiczny do tego, który był wcześniej dla nauczycieli. Podał, że informacja na ten temat zostanie przekazana rektorom. Czarnek zaapelował też do tych nauczycieli, którzy nie zgłosili się w tym tygodniu, choć byli grupie uprawionych do szczepienia w pierwszej kolejności, by zrobili to w przyszłym tygodniu. Rada Medyczna przy premierze zarekomendowała szczepienia u osób zakwalifikowanych w Narodowym Programie Szczepień do grupy 1C, czyli m.in. nauczycieli poniżej 60 lat, preparatem firmy AstraZeneca. Starsi nauczyciele będą szczepieni preparatami Pfizer/BioNTech oraz firmy Moderna. Jak wynika z charakterystyki szczepionki AstryZeneki, podaje się ją osobom dorosłym w wieku 18 lat i starszym. Zaznaczono jednak, że „obecnie istnieją ograniczone dane o skuteczności szczepionki AstryZeneki u osób w wieku 55 lat i starszych”. Nauczyciele w wieku 60 plus będą szczepieni w późniejszym terminie. W ubiegłym tygodniu minister zdrowia Adam Niedzielski poinformował, że żeby wykonać szczepienia nauczycieli powyżej 60. roku życia są dwie alternatywy: albo odebranie szczepień tym osobom w wieku 70 plus, które już są zapisane, albo pojawienie się nowych dostaw. Jednocześnie podkreślił, że pierwszy scenariusz jest absolutnie nieakceptowalny.  Drugi scenariusz, jeżeli się ziści i pojawią się dodatkowe dostawy, wtedy na pewno w pierwszej kolejności będziemy traktowali nauczycieli powyżej 60. roku życia, ale szczepionką, która jest dla nich przeznaczona — dodał. W czwartek Machałek pytana ilu jest nauczycieli w wieku powyżej 60 lat poinformowała, że to około 60 tys. osób, w tym 11 tys. powyżej 65 roku życia. Szef KPRM wskazał, że WHO wydało rekomendacje o tym, żeby szczepić również osoby powyżej 65. roku życia.  Pojawiają się kolejne wyniki badań nad tą szczepionką prowadzonych m.in. w Stanach Zjednoczonych. Te wszystkie procesy uważnie monitorujemy i Rada Medyczna przy premierze Mateuszu Morawieckim - wiem od profesora (Andrzeja) Horbana, który jej przewodniczy - będzie zajmowała się tą sprawą w najbliższych dniach — poinformował Dworczyk. Tutaj mogą być ewentualnie wprowadzone pewne zmiany, ale na razie trzymamy się aktualnych wytycznych — dodał. kpc/PAP
Córki ofiary UB bez odszkodowania. SN oddalił skargę nadzwyczajną Prokuratora Generalnego. "Brakującej regulacji nie da się usunąć"^Zespół wPolityce.pl^2021-02-12 00:06:40.496602+01:00^https://wpolityce.pl/spoleczenstwo/538879-corki-ofiary-ub-bez-odszkodowania-sn-oddalil-skarge^Kształt rozwiązań ustawowych może budzić uzasadnione wątpliwości, ale Sąd Najwyższy nie może sobie rościć prerogatyw władzy ustawodawczej - zaznaczył SN oddalając skargę nadzwyczajnej PG. W sprawie chodziło o kwoty zadośćuczynień dla córek osoby zastrzelonej przez UB w latach 50. Jak przypomniał SN w komunikacie informującym o niedawnym rozstrzygnięciu oddalającym skargę Prokuratora Generalnego ustawa o uznaniu za nieważne orzeczeń wydanych wobec osób represjonowanych za działalność na rzecz niepodległego bytu Państwa Polskiego nie traktuje krzywd doznanych przez bliskich osoby represjonowanej jako samoistnej podstawy zadośćuczynienia, w szczególności zaś krzywd doznanych już po śmierci tej osoby. Wprawdzie SN przyznał, że „obowiązujący kształt rozwiązań ustawowych może budzić uzasadnione wątpliwości, jednak brakującej regulacji nie da się usunąć” poprzez wykładnię nawet najbardziej przychylną dla córek zamordowanego. SN musi bowiem orzekać na podstawie i w granicach obowiązującego prawa i nie może sobie rościć prerogatyw władzy ustawodawczej. Jedyną realną i zgodną z zasadą demokratycznego państwa prawnego urzeczywistniającego zasady sprawiedliwości społecznej drogą pozwalającą na naprawienie krzywd i zasądzenie zadośćuczynienia bliskim osób represjonowanych i poległych w walce na rzecz niepodległego bytu Państwa Polskiego jest zmiana ustawy z dnia 23 lutego 1991 r. — podkreślił SN w komunikacie o rozstrzygnięciu tej sprawy zamieszczonym na swej stronie. Sprawa dotyczyła listonosza, który w początku lat 50. ub. w. współpracował z niepodległościowym Ruchem Oporu Armii Krajowej przekazując informację o lokalnych oddziałach Urzędu Bezpieczeństwa i Milicji Obywatelskiej. W związku ze swoją patriotyczną działalnością listonosz musiał się ukrywać. W połowie 1953 r. UB zorganizował zasadzkę na członków podziemia, w której listonosz został postrzelony, a wkrótce zmarł. Zastrzelony został uznany przez władze państwowe za bandytę walczącego z sowieckim ustrojem. Jego rodzina pozostała bez środków do życia; matce z czwórką dzieci nie przyznano żadnej renty ani odszkodowania. W końcu lat 90. dwie córki listonosza złożyły wniosek o zasądzenie 172 tys. zł i 196 tys. zł odszkodowania i zadośćuczynienia za śmierć ojca. W 2001 r. sąd okręgowy przyznał córkom zamordowanego po 30 tys. zł zadośćuczynienia. Sąd uznał jednocześnie, że nie należy im się odszkodowanie. Następnie wyrok ten w 2002 r. podtrzymał sąd apelacyjny. W kwietniu zeszłego roku Prokurator Generalny skierował do SN skargę nadzwyczajną w tej sprawie. Wniósł w niej o uchylenie wyroku sądu apelacyjnego i przekazanie sprawy do ponownego rozpoznania. Według PG przyznana kwota zadośćuczynienia nie rekompensowała należycie krzywd doznanych przez córki listonosza. W skardze podkreślono, że sądy obu instancji ustalając wysokość zadośćuczynienia nie uwzględniły zebranego w sprawie materiału dowodowego. Zdaniem PG sąd powinien przyznać wnioskodawczyniom żądane przez nie kwoty. Jednak - jak zaznaczył SN - „materiał dowodowy w sprawie był kompletny, a poczynione na jego podstawie ustalenia co do stanu faktycznego nie budziły żadnych wątpliwości”.  Określenie sumy świadczenia zasądzonego każdej z wnioskodawczyń nie stanowiło bowiem ustalenia stanowiącego podstawę wydanego postanowienia, ale stanowiło integralną część samego postanowienia — wskazał. Dlatego, jak podkreślono w uzasadnieniu tego orzeczenia, „rozróżnienia wymaga niezaprzeczalna, w ocenie Sądu Najwyższego, tragedia rodzinna wnioskodawczyń” oraz bezsporne fakty dotyczące śmierci i działalności ich ojca na rzecz niepodległej Polski od „normatywnej możliwości zasądzenia oczekiwanego zadośćuczynienia”. Instytucja skargi nadzwyczajnej została wprowadzona ustawą o SN, która weszła w życie w kwietniu 2018 r. Obecnie przewiduje ona m.in. możliwość składania do SN takich skarg na prawomocne wyroki polskich sądów z ostatnich 20 lat. Skargi takie mogą zostać wniesione wyłącznie przez podmioty uprawnione do tego na mocy ustawy - przede wszystkim Prokuratora Generalnego i Rzecznika Praw Obywatelskich, do których obywatele kierują wnioski w takich sprawach. PG złożył już ponad 200 skarg nadzwyczajnych. gah/PAP
Psychuszki dla normalnych. "Konserwatyści są postrzegani jako zawada dla rozwoju ludzkości – historia zna przypadki takiego stygmatyzowania"^Jakub Maciejewski^2021-02-11 23:33:23.557761+01:00^https://wpolityce.pl/spoleczenstwo/538438-psychuszki-dla-normalnych-konserwatysci-jako-zawada-rozwoju^Aldous Huxley przewidywał, że normalnych ludzi będzie się zamykało w rezerwatach. W latach 70. XX w. Sowieci stworzyli psychiatrię represyjną, izolując ludzi o antysocjalistycznym nastawieniu. W XXI w. jako zaburzenia psychiczne zaczyna się postrzegać krytykę np. homoseksualizmu albo nawet otyłości. Podczas telewizyjnej debaty w 1974 r. psychiatra Charles Socarides starał się mówić spokojnie. Salwami śmiechu przerywała mu wypowiedzi podstawiona publiczność, a rozmówcy otwarcie z niego szydzili. Jednak badacz homoseksualizmu nie stracił rezonu i dokończył wywód. Uczony tłumaczył, że skłonności homoseksualne można nabyć w dzieciństwie poprzez brak męskiego wzorca i zaburzone kontakty z matką, choć rok wcześniej Amerykańskie Towarzystwo Psychiatryczne stwierdziło inaczej. Socarides nie wiedział… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Dziewięć osób z domu opieki koło Puław zmarło po zaszczepieniu. Czy śledztwo trwa?^Maciej Pawlicki^2021-02-11 20:01:22.246653+01:00^https://wpolityce.pl/spoleczenstwo/538857-9-osob-z-domu-opieki-kolo-pulaw-zmarlo-po-zaszczepieniu^Jak poinformował „Dziennik Wschodni”, w Domu Seniora „A w sercu maj” w Woli Czołnowskiej w powiecie puławskim do wczoraj zmarło 9 pensjonariuszy, których 19 stycznia zaszczepiono przeciw covid-19  szczepionką produkcji Pfizer-BionTech.   Zgodnie z prawną definicją NOP wszystkie „niepożądane objawy”, jakie zachodzą w ciągu 30 dni są „niepożądanym odczynem poszczepiennym” i wymagają szczegółowego zbadania. Śmierć jest niepożądanym odczynem. Na trzydzieści kilka zaszczepionych w tym ośrodku osób, 9 zmarło, a  „zdecydowana większość” pensjonariuszy i personelu zachorowała na covid-19. Chorobę przechodzą ciężko. W związku z tymi faktami odwołano szczepienie pacjentów ośrodka „A w sercu maj” drugą dawką szczepionki Pfizer-BionTech, które miało odbyć się wczoraj, 9 lutego. Pierwsza dawka wystarczyła, rzec by można sarkastycznie. Ale nie jest temat do żartów. Śmierć prawie jednej trzeciej zaszczepionych seniorów wygląda jak zbiorowa eutanazja. Czy policja i prokuratura bada ten przypadek? Może – zamiast szczepionki - podano seniorom truciznę? A może… Może zmarli bezpośrednio po zaszczepieniu mieszczą się w tej grupie, których śmierć producent szczepionki spokojnie przewidywał i spokojnie przewiduje, pisząc o podobnych sytuacjach w Norwegii, a potem Hiszpanii, że są „zgodne z oczekiwaniami”, „in the line with expectations”. „Dziennik Wschodni” dał swemu artykułowi ostrożny tytuł: „Koronawirus w domu seniora. Rośnie liczba zgonów”. Z tekstu dowiadujemy się, że przed szczepieniem, koronawirusa w tym domu nie było, pojawił się po zaszczepieniu zabijając co trzeciego pensjonariusza. Chwała autorowi artykułu Radosławowi Szczęchowi i „Dziennikowi Wschodniemu” za ujawnienie dramatu w Woli Czołnowskiej i niesława mediom, które temat omijają. Na koniec, jak Katon powtórzę: już nie proszę, ale domagam się usunięcia za strony gov.pl nieprawdziwej i niebezpiecznej informacji, że stałe przyjmowanie leków na inne choroby nie jest przeciwskazaniem do  szczepienia na covid-19 oraz umieszczenia tam jedynie informacji podawanej przez producenta, że takich badań nigdy nie przeprowadzono.
Polska firma stworzyła urządzenie, które wykrywa koronawirusa w mniej niż 10 sekund! Prezydent: Wielka duma dla Rzeczypospolitej^Zespół wPolityce.pl^2021-02-11 19:16:00.097240+01:00^https://wpolityce.pl/spoleczenstwo/538850-przelomowy-wynalazek-polskiej-firmy-duda-duma-dla-polski^Firma ML System stworzyła urządzenie, które wykrywa koronawirusa z oddechu w ciągu mniej niż 10 sekund; odkrycie tego urządzenia jest dzisiaj wielką dumą całej Rzeczypospolitej - powiedział w czwartek prezydent Andrzej Duda w miejscowości Zaczernie (woj. Podkarpackie). Prezydent złożył w czwartek wizytę w siedzibie firmy ML System - producenta i dystrybutora paneli fotowoltaicznych. Dzisiaj zaprezentujemy najnowszy produkt firmy, niezwykły zupełnie, zwłaszcza w dzisiejszych bardzo trudnych czasach, kiedy jesteśmy dotknięci pandemią COVID-19. Szanowni państwo, to jest urządzenie, które wykrywa COVID-19 z oddechu, a również z różnych innych substancji w ciągu mniej niż 10 sekund — poinformował.
TYLKO U NAS. Akcja #NieWnaszymImieniu. Kobiety i dziewczyny spod znaku serca, połączmy siły, niech nas usłyszą!^Dorota Łosiewicz^2021-02-11 16:40:06.756569+01:00^https://wpolityce.pl/spoleczenstwo/538821-tylko-u-nas-akcja-nie-w-naszym-imieniu-jak-dolaczyc^Drogie Czytelniczki, Czytelnicy, Widzowie, Bardzo Wam dziękujemy za gorący i szeroki odzew na akcję #Niewnaszymimieniu. Naszą redakcyjną skrzynkę niewmoimimieniu@fratria.pl zalały słowa wsparcia, otuchy, podziękowania, gesty solidarności. Nie tylko przysyłaliście maile, zdjęcia, ale wyrażaliście także wsparcie w mediach społecznościowych, na profilach tygodnika Sieci i portalu wPolityce.pl, na Twitterze. Pisaliście także do nas (dziennikarek tygodnika „Sieci”) w prywatnych wiadomościach.  CZYTAJ TAKŻE: #Nie w naszym imieniu. Akcją chcemy pokazać, że wspierających dobro kobiet jest więcej. Ale dobro jest ciche, a przez to mniej widoczne Nie sądziłam, że jest aż tyle kobiet, które czują, że to, co dzieje się na ulicach odbywa się #Niewnaszymimieniu, oraz czują, że awantura, którą rozpętał na ulicach tzw. Strajk Kobiet, to w istocie nic innego, jak protest zwolenników aborcji. Ona jest #Niewnaszymimieniu, bowiem jest skierowana przeciw życiu, jest antydemokratyczna, antyrodzinna, wulgarna, agresywna, oparta na kłamstwie, uderza w niepełnosprawnych, w kobiety, promuje zło. CZYTAJ WIĘCEJ: Te kobiety mówią: Dość! Awanturnicy spod znaku pioruna nas nie reprezentują. Dołącz do akcji „#niewnaszymimieniu”! Gdzie jesteśmy my, kobiety spod znaku serca, gdy te spod znaku pioruna demolują ulice? Dlaczego nas nie spotkacie wśród ulicznych awanturników? Jesteśmy bardzo zajęte. Pchamy wózki, przewijamy, przywozimy i odwozimy ze szkoły, sprzątamy, gotujemy, wycieramy zasmarkane noski, pomagamy w odrabianiu lekcji, utulamy. Kochamy i jesteśmy kochane. Przy naszym boku przeważnie stoją mądrzy, wspierający nas mężczyźni, którzy idą z nami przez życie. Acha! I nie jesteśmy męczennicami. Choć często jesteśmy zmęczone - jesteśmy szczęśliwe, bo macierzyństwo to nasza pasja. My dzieci kochamy, nie mordujemy ich. Za dziećmi utraconymi – płaczemy i tęsknimy, choć ich nigdy nie zobaczymy. Te z nas, które z różnych powodów nie mają rodzin (życie nie zawsze układa się zgodnie z planem) wierzą, że rodzina, nawet, gdy nie zawsze doskonała, to najlepsze miejsce do życia i rozwoju dla dziecka. My w kościołach się modlimy, zamiast je dewastować. To nam daje siłę. Częściej niż krzyczymy – szepczemy. A nasze macice uważamy za najbezpieczniejsze, a nie najgroźniejsze miejsce na ziemi. Gdy jesteśmy w ciąży mówimy: mój syn, moja córka, a nie moje ciało. Bo wiemy, że życie zaczyna się w momencie poczęcia. Jesteśmy najdoskonalszymi inkubatorami, jakie stworzyła natura i nawet współczujemy mężczyznom, że nigdy nie poczują, co znaczy nosić dziecko (nie zlepek komórek) pod sercem. Jest nas dużo, tylko zło jest głośniejsze i dlatego mamy wrażenie, że dominuje. Dobro jest ciche i pozornie mniej atrakcyjne, dlatego wydaje się, że jest go mniej.  Jak dołączyć do akcji #Niewnaszymimieniu? Przyślijcie swoje zdjęcie z serduszkiem na adres mailowy: niewmoimimieniu@fratria. Wrzucajcie zdjęcie z serduszkiem i hashtagiem #Niewnaszymiminiu w swoje media społecznościowe, skorzystajcie z naszej nakładki na zdjęcie profilowe. Niektóre Wasze zdjęcia opublikujemy w najbliższym numerze naszej gazety. Oglądaj także:
Rząd luzuje pandemiczne obostrzenia. Od jutra warunkowe otwarcie m.in. kin, teatrów, stoków i hoteli^Zespół wPolityce.pl^2021-02-11 16:18:32.311863+01:00^https://wpolityce.pl/spoleczenstwo/538824-od-jutra-warunkowe-otwarcie-kin-teatrow-stokow-i-hoteli^Od 12 lutego m.in. kina, teatry, stoki narciarskie i hotele warunkowo przywracają działalność do 28 lutego - przewiduje rozporządzenie, które w czwartek opublikowano w Dzienniku Ustaw. W czwartek w Dzienniku Ustaw opublikowane zostało rozporządzenie Rady Ministrów zmieniające rozporządzenie w sprawie ustanowienia określonych ograniczeń, nakazów i zakazów w związku z wystąpieniem stanu epidemii. W rozporządzeniu przewiduje się przedłużenie większości wprowadzonych wcześniej ograniczeń do 28 lutego 2021 r. Rozporządzenie ma wejść w życie z piątkiem, 12 lutego 2021 r., z wyjątkiem niektórych zapisów. Do 28 lutego instytucje kultury, takie jak kina, teatry, opery, filharmonie oraz domy i ośrodki kultury „w zakresie związanym z przygotowaniem i realizacją wydarzeń artystycznych, wystaw oraz działalności związanej z projekcją filmów lub nagrań wideo w domach i ośrodkach kultury, w kinach lub w pozostałych miejscach oraz działalności klubów filmowych” mogą wznowić działalność pod następującymi warunkami:  udostępnienia widzom lub słuchaczom co drugiego miejsca na widowni, z tym że nie więcej niż 50 proc. liczby miejsc, w przypadku braku wyznaczonych miejsc na widowni przy zachowaniu odległości 1,5 m pomiędzy widzami lub słuchaczami; zapewnienia, aby widzowie lub słuchacze realizowali nakaz zakrywania ust i nosa; zapewnienia, aby widzowie lub słuchacze nie spożywali napojów lub posiłków — czytamy. W ustawie zaznaczono, że obowiązek udostępniania co drugiego miejsca oraz zachowania odległości, nie dotyczy „widza lub słuchacza, który uczestniczy w wydarzeniach z dzieckiem poniżej 13. roku życia; widza lub słuchacza, który uczestniczy w wydarzeniach z osobą z orzeczeniem o niepełnosprawności, (…), osobą z orzeczeniem o potrzebie kształcenia specjalnego lub osobą, która ze względu na stan zdrowia nie może poruszać się samodzielnie”. Obowiązek ten nie dotyczy także „osób wspólnie zamieszkujących lub gospodarujących”. Nadal może być prowadzona działalność muzeów, galerii sztuki. Rozporządzenie przewiduje także uruchomienie stoków narciarskich. Ponadto do 28 lutego dopuszczalne jest prowadzenia usług hotelarskich, w hotelach, motelach i pensjonatach; dla gości będzie możliwe udostępnienie nie więcej niż 50 proc. pokoi znajdujących się w danym obiekcie. Do dnia 28 lutego 2021 r. w kasynach oraz obiektach działalności związanej z eksploatacją automatów do gier hazardowych (ujętej w Polskiej Klasyfikacji Działalności w podklasie 92.00.Z) może znajdować się nie więcej niż jedna osoba na 15 m kw. powierzchni dostępnej dla klientów, przy zachowaniu odległości co najmniej 1,5 m, z wyłączeniem obsługi  — czytamy. Przed wejściem do kasyna lub obiektu, w których są automaty do gier hazardowych, ma być umieszczona m.in. informacja o limicie osób. Zgodnie z rozporządzeniem, do 28 lutego 2021 r. zakazana jest działalność wesołych miasteczek i parków rozrywki (ujętej w Polskiej Klasyfikacji Działalności w podklasie 93.21.Z), pokojów zagadek, domów strachu, miejsc do tańczenia, a także innych form rozrywki lub rekreacji organizowanych w pomieszczeniach lub w innych miejscach o zamkniętej przestrzeni (ujętej w Polskiej Klasyfikacji Działalności w podklasie 93.29.A) oraz ujętej w Polskiej Klasyfikacji Działalności w podklasie 93.29.B, z wyłączeniem działalności związanej z obsługą stoków narciarskich. Dodatkowo regulacja umożliwi organizację egzaminów dla kandydatów na członków organów nadzorczych oraz egzaminów na maklerów papierów wartościowych, doradców inwestycyjnych, brokerów ubezpieczeniowych i reasekuracyjnych, aktuariuszy i pośredników kredytu hipotecznego. Ponadto proponuje się uzupełnienie kolejności szczepień przeciwko COVID-19 o urzędowych lekarzy weterynarii oraz osoby zatrudnione w Inspekcji Weterynaryjnej, wykonujące czynności związane z kontrolą występowania zakażenia SARS-CoV-2 u norek i zwalczaniem ognisk tej choroby  — czytamy w rozporządzeniu. Zgodnie z rozporządzeniem nadal zamknięte mają pozostać aquaparki, siłownie, kluby i centra fitness; gastronomia będzie wydawać posiłki na wynos. „Rozporządzenie wpływa na działalność mikroprzedsiębiorców, małych i średnich przedsiębiorców, jeżeli prowadzą oni działalność związaną z ograniczeniami przewidzianymi w rozporządzeniu” - napisano. Uwzględnia ono także wznowienie działalności uzdrowisk od 11 marca. Warunkiem rozpoczęcia leczenia będzie negatywny wynik testu diagnostycznego w kierunku SARS-CoV-2 lub zaszczepienie się pacjenta. Zakłada również umożliwienie prowadzenia hoteli przy ograniczeniu udostępnienia nie więcej niż 50 proc. pokoi. Proponowane przepisy zwalniają jednak z tego ograniczenia obiekty Krajowej Szkoły Sądownictwa i Prokuratury, które świadczą usługi dla aplikantów sędziowskich i prokuratorskich „oraz innych osób zaangażowanych w wykonywanie zadań dotyczących działalności KSSiP, w tym uczestniczących w organizowaniu i przeprowadzaniu konkursu na aplikację sędziowską i aplikację prokuratorską oraz egzaminu sędziowskiego i egzaminu prokuratorskiego”. mm/PAP
Ruszają szczepienia nauczycieli i opiekunów w żłobkach. Szef MEiN: Nauka zdalna, poza najmłodszymi, przedłużona do końca lutego^Zespół wPolityce.pl^2021-02-11 15:20:21.706797+01:00^https://wpolityce.pl/spoleczenstwo/538811-ruszaja-szczepienia-nauczycieli-nauka-zdalna-przedluzona^268 tys. nauczycieli pracujących stacjonarnie, m.in., nauczycieli klas I-III szkół podstawowych, szkół specjalnych i przedszkoli, jest zarejestrowanych na szczepienia przeciw COVID-19, które ruszą w piątek. Od poniedziałku ruszy rejestracja pozostałych nauczycieli oraz nauczycieli akademickich. CZYTAJ TAKŻE: —Ponad ćwierć miliona nauczycieli zapisało się na szczepienie przeciwko COVID-19. Wystarczyły zaledwie 3 dni rejestracji — Upadek uniwersytetu. Uczelnie zbytnio się zajmują „emancypacją”, a coraz mniej badaniami i przekazywaniem wartościowej wiedzy — WHO ostrzega: Nowe warianty wirusa mogą zaprzepaścić korzyści ze szczepień. „Musimy zrobić wszystko, by ograniczyć jego rozprzestrzenianie” W czwartek na konferencji prasowej informację na temat szczepień nauczycieli przedstawili szef KPRM, pełnomocnik rządu ds. programu szczepień Michał Dworczyk, minister edukacji i nauki Przemysław Czarnek i wiceminister edukacji Marzena Machałek. Jutro rozpoczynamy szczepienia nauczycieli (…) i również opiekunów w żłobkach i klubach dziecięcych — przypomniał Dworczyk.  Podał, że na najbliższe trzy dni szpitale węzłowe i punkty sczepień, w których będą szczepieni nauczyciele, zamówiły z Agencji Rezerw Materiałowych ponad 60 tys. dawek szczepionki. Dodał, że każdy ze szpitali i punktów sam organizuje kalendarz szczepień w porozumieniu z dyrektorami szkół, przedszkoli i placówek oświatowych. W pierwszej grupie nauczycieli do szczepień przeciw COVID-19 znaleźli się ci, którzy obecnie pracują stacjonarnie z dziećmi i młodzieżą: nauczyciele wychowania przedszkolnego, osoby zatrudnione na stanowisku pomoc nauczyciela, osoby zatrudnione na stanowisku pomoc wychowawcy, nauczyciele klas I-III szkół podstawowych (w tym wychowawcy świetlic), nauczyciele szkół i placówek specjalnych, nauczyciele i instruktorzy praktycznej nauki zawodu, pracownicy pedagogiczni poradni psychologiczno-pedagogicznych i pedagogiczna kadra kierownicza tych szkół i placówek. Rejestracja nauczycieli chcących zaszczepić się ruszyła w poniedziałek. Chętnych zgłaszali dyrektorzy szkół, przedszkoli lub placówek oświatowych za pośrednictwem Systemu Informacji Oświatowej przez formularz zgłoszeniowy. Podsumowując dotychczas przeprowadzoną akcję rejestracji wiceminister edukacji Machałek oceniła, że zakończyła się ona sukcesem. poinformowała, że zarejestrowało się 268 tys. nauczycieli.  To koło 65 procent uprawnionych — podała. Według niej, jest to bardzo dobry wynik, „biorąc pod uwagę to, że rejestracja trwała trzy dni”.  Nauczyciele i dyrektorzy bardzo pozytywnie do tego podeszli — zaznaczyła Machałek. Podziękowała nauczycielom, dyrektorom szkół i kuratorom oświaty „za tak sprawne działanie”.  Za takie odpowiedzialne podejście, za to, że szczepienia będą się mogły zacząć od jutra, a to dobra wiadomość dla zdrowia nauczycieli, dla zdrowia rodziców, to dobra widomość dla polskiej szkoły — mówiła Machałek. Szef MEiN Czarnek poinformował, że „w związku z tak sprawnym przebiegiem rejestracji nauczycieli do szczepień” w poniedziałek o godz. 8.00 rozpocznie się rejestracja pozostałych nauczycieli, którzy nie byli w pierwszej grupie, w tym również nauczycieli akademickich. Doprecyzował, że wszystkich chętnych nauczycieli w wieku poniżej 60 lat. Czarnek poinformował, że dla nauczycieli akademickich jest oddzielny system rejestracji. Wyjaśnił, że będzie on analogiczny do tego, który był wcześniej dla nauczycieli. Podał, że informacja na ten temat zostanie przekazana rektorom. Zaapelował „do wszystkich, którzy będą chcieli poddać się szczepieniom, oraz tych, którzy byli w pierwszej grupie blisko 440 tys. osób, które rejestrowały się do środy, aby jeżeli jeszcze się nie zrejestrowali skorzystali z tej możliwości również w przyszłym tygodni”. W ten sposób w przyszłym tygodniu będziemy mieli zarejestrowanych wszystkich, którzy będą chcieli się szczepieniom poddać — wskazał minister edukacji i nauki. Dopytywany, co z tymi nauczycielami, którzy ani w tym tygodniu, ani w przyszłym nie zgłoszą się do szczepień, a będą chcieli zaczepić się w terminie zgodnym ze swoją grupa wiekową, Czarnek odpowiedział, że będzie to możliwe. Zgodnie z rekomendacjami działającej przy premierze Rady Medycznej nauczycielom poniżej 60 lat będzie podawana szczepionka firmy AstraZeneca. Jest podawana w dwóch dawkach. Rada Medyczna zaleca, aby odstęp między dawkami wynosił 28 dni. Nauczyciele w wieku 60 plus będą szczepieni preparatami firm BioNTech/Pfizer i Moderna w późniejszym terminie. W ubiegłym tygodniu minister zdrowia Adam Niedzielski poinformował, że żeby wykonać szczepienia nauczycieli powyżej 60. roku życia są dwie alternatywy: albo odebranie szczepień tym osobom w wieku 70 plus, które już są zapisane, albo pojawienie się nowych dostaw. Jednocześnie podkreślił, że pierwszy scenariusz jest absolutnie nieakceptowalny.  Drugi scenariusz, jeżeli się ziści i pojawią się dodatkowe dostawy, wtedy na pewno w pierwszej kolejności będziemy traktowali nauczycieli powyżej 60. roku życia, ale szczepionką, która jest dla nich przeznaczona — dodał. W czwartek Machałek pytana ilu jest nauczycieli w wieku powyżej 60 lat poinformowała, że to około 60 tys. osób, w tym 11 tys. powyżej 65 roku życia. Szef KPRM wskazał, że na razie jest rekomendacja i wytyczne takie, że w Polsce szczepionką AstraZeneca szczepione są osoby do 60. roku. Jednocześnie zaznaczył, może się to zmienić. WHO wydało rekomendacje o tym, żeby szczepić również osoby powyżej 65. roku życia. Pojawiają się kolejne wyniki badań nad tą szczepionką prowadzonych m.in. w Stanach Zjednoczonych. Te wszystkie procesy uważnie monitorujemy i Rada Medyczna przy premierze Mateuszu Morawieckim - wiem od profesora (Andrzeja) Horbana, który jej przewodniczy - będzie zajmowała się tą sprawą w najbliższych dniach — poinformował Dworczyk. Tutaj mogą być ewentualnie wprowadzone pewne zmiany, ale na razie trzymamy się aktualnych wytycznych — dodał. Minister edukacji i nauki podał na konferencji także aktualne dane dotyczące powtórnego testowania nauczycieli klas I-III szkół podstawowych i szkół specjalnych na obecność wirusa SARS-CoV-2. Badanie to jest dobrowolne, chęć poddania się testowi zadeklarowało 33 tys. nauczycieli. To są nauczyciele, którzy ponad trzy tygodnie temu wrócili do pracy stacjonarnej, a przed tym poddali się badaniom na obecność koronawirusa — wyjaśnił Czarnek. Powiedział, że „na dzień dzisiejszy przetestowano 19 tys. osób”.  Wynik jest identyczny jak ten, z drugiego tygodnia stycznia, kiedy obecność koronawirusa stwierdzono u 2 proc. przebadanych. Przypomniał, że w przyszłym tygodniu - również na zasadzie dobrowolności - testom zostaną poddani nauczyciele przedszkoli.  W ten sposób kontynuujemy te dwie ważne akcje, które pozwolą na powrót do normalności — zaznaczył Czarnek. Minister poinformował także, że do końca lutego przedłużone zostanie zdalne nauczanie dla uczniów klas IV-VIII szkół podstawowych i szkół średnich. Uczniowie klas I-III szkół podstawowych, którzy od 18 stycznia wrócili do nauki stacjonarnej, nadal będą się w ten sposób uczyć.  Wydajemy rozporządzenie przedłużające obecny stan do końca lutego —- powiedział Czarnek.  wkt/PAP
Trzaskowski ma wymarzony Berlin w Warszawie. Elektryczne autobusy, podobnie jak u Niemców, nie radzą sobie z zimą^Zespół wPolityce.pl^2021-02-11 14:33:53.008722+01:00^https://wpolityce.pl/spoleczenstwo/538768-elektryczne-autobusy-w-warszawie-nie-radza-sobie-z-zima^Rafał Trzaskowski z dumą reklamuje elektryczne autobusy ZTM. „160 autobusów elektrycznych jeździ już po Warszawie. Na jeden z nich właśnie patrzysz. Może się przesiądziesz? Zapraszam!” Tymczasem nawet „Gazeta Wyborcza” zauważa, że elektrobusy nie do końca sprawdzają się w zimę. Jak podaje rzecznik ZTM Tomasz Kunert, w poniedziałek 8 lutego trzeba było wycofać z ulic aż 26 „elektryków”. (…) Śnieżyca, mróz i korki sparaliżowały miasto, więc urzędnicy uznali, że kierowcy nie są w stanie sprostać rozkładom jazdy. (…) Żeby utrzymać ciągłość kursowania linii, bez konieczności ładowania, część autobusów elektrycznych została zamieniona na spalinowe – informuje Tomasz Kunert. Podobne sytuacje miały miejsce w ostatnią sobotę (11 podmienionych elektrobusów) i niedzielę (pięć). A także podczas poprzez poprzedniego ataku mrozów: (po sześć wycofanych z ulic „elektryków”) oraz 1 lutego (dwa). Prezes MZA Jan Kuźmiński dodaje, że jednego dnia przy niskiej temperaturze zepsuła się też ładowarka na Konwiktorskiej. — czytamy Podobne problemy mają w Berlinie, gdzie z powodu mrozów dziesiątki autobusów nie wyjechało na trasę.
Ponad ćwierć miliona nauczycieli zapisało się na szczepienie przeciwko COVID-19. Wystarczyły zaledwie 3 dni rejestracji^Zespół wPolityce.pl^2021-02-11 12:54:14.005956+01:00^https://wpolityce.pl/spoleczenstwo/538784-ponad-cwierc-miliona-nauczycieli-zapisalo-sie-na-szczepienie^Akcja rejestracji nauczycieli do szczepień zakończyła się sukcesem; do tej pory zarejestrowało się 268 tys. nauczycieli - poinformowała wiceszefowa resortu edukacji i nauki Marzena Machałek. Według niej, jest to bardzo dobry wynik, biorąc pod uwagę, że rejestracja trwała trzy dni. CZYTAJ RÓWNIEŻ: —SONDAŻ. Polacy zdecydowanie chcą się szczepić! Poparcie dla akcji szczepień rośnie nie tylko wśród seniorów, ale też najmłodszej grupy —Kolejne dostawy szczepionek! Do Polski trafiło 141 tys. dawek firmy AstraZeneca. Niebawem transport 82 tys. od Moderny 268 tys. nauczycieli pracujących stacjonarnie, m.in., nauczycieli klas I-III szkół podstawowych, szkół specjalnych i przedszkoli, jest zarejestrowanych na szczepienia przeciw COVID-19, które ruszą w piątek. Od poniedziałku ruszy rejestracja pozostałych nauczycieli oraz nauczycieli akademickich. W czwartek na konferencji prasowej informację na temat szczepień nauczycieli przedstawili szef KPRM, pełnomocnik rządu ds. programu szczepień Michał Dworczyk, minister edukacji i nauki Przemysław Czarnek i wiceminister edukacji Marzena Machałek. Jutro rozpoczynamy szczepienia nauczycieli (…) i również opiekunów w żłobkach i klubach dziecięcych  — przypomniał Dworczyk.  Podał, że na najbliższe trzy dni szpitale węzłowe i punkty sczepień, w których będą szczepieni nauczyciele, zamówiły z Agencji Rezerw Materiałowych ponad 60 tys. dawek szczepionki. Dodał, że każdy ze szpitali i punktów sam organizuje kalendarz szczepień w porozumieniu z dyrektorami szkół, przedszkoli i placówek oświatowych. W pierwszej grupie nauczycieli do szczepień przeciw COVID-19 znaleźli się ci, którzy obecnie pracują stacjonarnie z dziećmi i młodzieżą: nauczyciele wychowania przedszkolnego, osoby zatrudnione na stanowisku pomoc nauczyciela, osoby zatrudnione na stanowisku pomoc wychowawcy, nauczyciele klas I-III szkół podstawowych (w tym wychowawcy świetlic), nauczyciele szkół i placówek specjalnych, nauczyciele i instruktorzy praktycznej nauki zawodu, pracownicy pedagogiczni poradni psychologiczno-pedagogicznych i pedagogiczna kadra kierownicza tych szkół i placówek. Rejestracja nauczycieli chcących zaszczepić się ruszyła w poniedziałek. Chętnych zgłaszali dyrektorzy szkół, przedszkoli lub placówek oświatowych za pośrednictwem Systemu Informacji Oświatowej przez formularz zgłoszeniowy. Podsumowując dotychczas przeprowadzoną akcję rejestracji wiceminister edukacji Machałek oceniła, że zakończyła się ona sukcesem. poinformowała, że zarejestrowało się 268 tys. nauczycieli. „To koło 65 procent uprawnionych” - podała. Według niej, jest to bardzo dobry wynik, „biorąc pod uwagę to, że rejestracja trwała trzy dni”.  Nauczyciele i dyrektorzy bardzo pozytywnie do tego podeszli  — zaznaczyła Machałek. Podziękowała nauczycielom, dyrektorom szkół i kuratorom oświaty „za tak sprawne działanie”.  Za takie odpowiedzialne podejście, za to, że szczepienia będą się mogły zacząć od jutra, a to dobra wiadomość dla zdrowia nauczycieli, dla zdrowia rodziców, to dobra widomość dla polskiej szkoły  — mówiła Machałek. Szef MEiN Czarnek poinformował, że „w związku z tak sprawnym przebiegiem rejestracji nauczycieli do szczepień” w poniedziałek o godz. 8.00 rozpocznie się rejestracja pozostałych nauczycieli, którzy nie byli w pierwszej grupie, w tym również nauczycieli akademickich. Doprecyzował, że wszystkich chętnych nauczycieli w wieku poniżej 60 lat. Czarnek poinformował, że dla nauczycieli akademickich jest oddzielny system rejestracji. Wyjaśnił, że będzie on analogiczny do tego, który był wcześniej dla nauczycieli. Podał, że informacja na ten temat zostanie przekazana rektorom. Zaapelował „do wszystkich, którzy będą chcieli poddać się szczepieniom, oraz tych, którzy byli w pierwszej grupie blisko 440 tys. osób, które rejestrowały się do środy, aby jeżeli jeszcze się nie zrejestrowali skorzystali z tej możliwości również w przyszłym tygodni”. W ten sposób w przyszłym tygodniu będziemy mieli zarejestrowanych wszystkich, którzy będą chcieli się szczepieniom poddać  — wskazał minister edukacji i nauki. Dopytywany, co z tymi nauczycielami, którzy ani w tym tygodniu, ani w przyszłym nie zgłoszą się do szczepień, a będą chcieli zaczepić się w terminie zgodnym ze swoją grupa wiekową, Czarnek odpowiedział, że będzie to możliwe. Zgodnie z rekomendacjami działającej przy premierze Rady Medycznej nauczycielom poniżej 60 lat będzie podawana szczepionka firmy AstraZeneca. Jest podawana w dwóch dawkach. Rada Medyczna zaleca, aby odstęp między dawkami wynosił 28 dni. Nauczyciele w wieku 60 plus będą szczepieni preparatami firm BioNTech/Pfizer i Moderna w późniejszym terminie. W ubiegłym tygodniu minister zdrowia Adam Niedzielski poinformował, że żeby wykonać szczepienia nauczycieli powyżej 60. roku życia są dwie alternatywy: albo odebranie szczepień tym osobom w wieku 70 plus, które już są zapisane, albo pojawienie się nowych dostaw. Jednocześnie podkreślił, że pierwszy scenariusz jest absolutnie nieakceptowalny.  Drugi scenariusz, jeżeli się ziści i pojawią się dodatkowe dostawy, wtedy na pewno w pierwszej kolejności będziemy traktowali nauczycieli powyżej 60. roku życia, ale szczepionką, która jest dla nich przeznaczona  — dodał. W czwartek Machałek pytana ilu jest nauczycieli w wieku powyżej 60 lat poinformowała, że to około 60 tys. osób, w tym 11 tys. powyżej 65 roku życia. Szef KPRM wskazał, że na razie jest rekomendacja i wytyczne takie, że w Polsce szczepionką AstraZeneca szczepione są osoby do 60. roku. Jednocześnie zaznaczył, może się to zmienić. WHO wydało rekomendacje o tym, żeby szczepić również osoby powyżej 65. roku życia. Pojawiają się kolejne wyniki badań nad tą szczepionką prowadzonych m.in. w Stanach Zjednoczonych. Te wszystkie procesy uważnie monitorujemy i Rada Medyczna przy premierze Mateuszu Morawieckim - wiem od profesora (Andrzeja) Horbana, który jej przewodniczy - będzie zajmowała się tą sprawą w najbliższych dniach  — poinformował Dworczyk. Tutaj mogą być ewentualnie wprowadzone pewne zmiany, ale na razie trzymamy się aktualnych wytycznych — dodał. Minister edukacji i nauki podał na konferencji także aktualne dane dotyczące powtórnego testowania nauczycieli klas I-III szkół podstawowych i szkół specjalnych na obecność wirusa SARS-CoV-2. Badanie to jest dobrowolne, chęć poddania się testowi zadeklarowało 33 tys. nauczycieli. To są nauczyciele, którzy ponad trzy tygodnie temu wrócili do pracy stacjonarnej, a przed tym poddali się badaniom na obecność koronawirusa  — wyjaśnił Czarnek.  Na dzień dzisiejszy przetestowano 19 tys. osób. Wynik jest identyczny jak ten, z drugiego tygodnia stycznia, kiedy obecność koronawirusa stwierdzono u 2 proc. przebadanych — powiedział. Przypomniał, że w przyszłym tygodniu - również na zasadzie dobrowolności - testom zostaną poddani nauczyciele przedszkoli.  W ten sposób kontynuujemy te dwie ważne akcje, które pozwolą na powrót do normalności — zaznaczył Czarnek. Minister poinformował także, że do końca lutego przedłużone zostanie zdalne nauczanie dla uczniów klas IV-VIII szkół podstawowych i szkół średnich. Uczniowie klas I-III szkół podstawowych, którzy od 18 stycznia wrócili do nauki stacjonarnej, nadal będą się w ten sposób uczyć.  Wydajemy rozporządzenie przedłużające obecny stan do końca lutego  — powiedział Czarnek.  mm/PAP
Będzie pilotaż krajowej sieci kardiologicznej. Premier: Chcemy, aby choroby sercowo-naczyniowe były leczone we właściwy sposób^Zespół wPolityce.pl^2021-02-11 11:56:29.041836+01:00^https://wpolityce.pl/spoleczenstwo/538769-premier-bedzie-pilotaz-krajowej-sieci-kardiologicznej^Powstanie krajowa sieć kardiologiczna, pilotaż będzie realizowany na Mazowszu - poinformował w czwartek, w Światowym Dniu Chorego, premier Mateusz Morawiecki. CZYTAJ TEŻ: — Będą dodatkowe środki na onkologię. Premier: Nie będziemy szczędzili siły i środków, żeby profesjonalizować naszą służbę zdrowia — Nie tylko koronawirus. Szef MZ: Hasło „zostań w domu” ma jeden wyjątek. Nie zostawaj w domu jeśli masz konieczność kontynuowania leczenia — Zmiany dotyczące korzystania z teleporady. Szef MZ: Nie będzie normą w przypadku dzieci do lat 6 i osób powyżej 65. roku życia Szef rządu zwrócił uwagę, że 4 lutego - w Światowym Dniu Walki z Rakiem - poinformowano, że do końca marca przygotowany zostanie projekt, który pilotaż sieci onkologicznej przekuje na rozwiązanie systemowe; ustawa ma wejść w życie 1 stycznia 2022. Dziś spotykamy się, żeby podobny program rozpoczął się w dziedzinie kardiologii i medycyny sercowo-naczyniowej — poinformował premier. Rozpoczynamy dziś niezwykle ważny etap wejścia w program, który nazywamy krajową siecią kardiologiczną. Na początek będzie to pilotaż w województwie mazowieckim — przekazał Morawiecki.
Ministerstwo Zdrowia przypomina: W Tłusty Czwartek pączki też tuczą. Dodatkowy wysiłek pozwoli spalić nadmiar kalorii^Zespół wPolityce.pl^2021-02-11 10:27:44.589870+01:00^https://wpolityce.pl/spoleczenstwo/538754-mz-przypomina-w-tlusty-czwartek-paczki-tez-tucza^W Tłusty Czwartek pączki tuczą tak, jak w każdy inny dzień; jedno ciastko to ok. 290 kalorii – przypomina w mediach społecznościowych Ministerstwo Zdrowia. Dodatkowy wysiłek pomoże spalić nadmiar kalorii, wystarczy np. pół godziny biegania – zaznacza resort. Pączki w Tłusty Czwartek tuczą tak samo, jak w każdy inny dzień roku. Jeden pączek to ponad 290 kcal. Odrobina dodatkowego wysiłku może jednak pomóc spalić ten nadmiar kalorii, wystarczy: 30 minut biegu, 46 minut pływania, 33 minuty jazdy na rowerze, 34 minuty aerobiku  — wskazało MZ na Twitterze.
Niedzielski: Jeżeli "odmrażamy" różne obszary życia, wzrost liczby zakażeń na pewno będzie. Ważne, żeby mieścił się w granicy tolerancji^Zespół wPolityce.pl^2021-02-11 07:44:39.883879+01:00^https://wpolityce.pl/spoleczenstwo/538734-niedzielski-jesli-odmrazamy-bedzie-wzrost-liczby-zakazen^Stopniowe znoszenie obostrzeń musi mieć miejsce z uwagi na konieczność funkcjonowania gospodarki. To oznacza, że czeka nas pewien wzrost zakażeń koronawirusem, pytanie - jak wielki. Sztuką jest utrzymanie go pod kontrolą, co staramy się cały czas robić – powiedział PAP minister zdrowia Adam Niedzielski. Minister ocenił, że granica wydolności systemu ochrony zdrowia to poziom 30 tys. nowych przypadków dziennie, z których między 10 a 20 proc. kończy się hospitalizacją. Jeżeli „odmrażamy” i „uwalniamy” różne obszary życia, wzrost liczby zakażeń koronawirusem na pewno będzie. Ważne, żeby był to wzrost, który zmieści się w pewnej granicy tolerancji i nie doprowadzi do rozwoju trzeciej fali — wskazał szef MZ. Minister podał, że jeśli dojdziemy do 30 tys. nowych dobowych zakażeń, to „wydolność systemu będzie minimalna, żeby nie powiedzieć zerowa”. Mamy zabezpieczenie w postaci szpitali tymczasowych, które stoją w dużej mierze wolne i niech tak zostanie. Jednak to nie łóżka leczą, trzeba mieć personel i z tym niestety jest gorzej. Dlatego przyjęliśmy rozwiązania, które upraszczają przyznanie prawa wykonywania zawodu medykom z zagranicy — dodał. Minister ocenił, że stopniowe znoszenie obostrzeń jest możliwe w obecnej sytuacji epidemicznej, a ze względów ekonomicznych m.in. utrzymania gospodarki na odpowiednim, stabilnym poziomie, wręcz konieczne. Działać trzeba naprawdę ostrożnie. Wystarczy się rozejrzeć dookoła. Widać, że niektóre kraje, które jeszcze niedawno panowały nad epidemią, miały niskie przyrosty zakażeń, stały się państwami wymagającymi pomocy z zewnątrz w zmaganiach z epidemią — zaznaczył szef MZ. Podkreślił, że „sztuką jest takie działanie, by wzrost zakażeń pozostawał pod kontrolą”. gah/PAP
Kolejne dostawy szczepionek! Do Polski trafiło 141 tys. dawek firmy AstraZeneca. Niebawem transport 82 tys. od Moderny^Zespół wPolityce.pl^2021-02-11 07:30:37.741073+01:00^https://wpolityce.pl/spoleczenstwo/538732-dostawa-szczepionek-141-tys-dawek-od-koncernu-astrazeneca^W czwartek rano do Polski dotarło 141 tys. dawek szczepionki firmy AstraZeneca, następnie ok. godziny 11 planowana jest dostawa 82 tys. szczepionek Moderny - poinformował PAP prezes Agencji Rezerw Materiałowych Michał Kuczmierowski. CZYTAJ RÓWNIEŻ: RAPORT. Polska walczy z II falą koronawirusa. 6 930 nowych zakażeń, najwięcej na Mazowszu. Zmarło 360 osób Łącznie w czwartek ma zostać dostarczonych 223 tys. szczepionek na koronawirusa. Szczepionki Moderny przeznaczone są do szczepień populacyjnych. Szczepionki firmy AstraZeneca przeznaczone są dla nauczycieli, szczepienia mają się rozpocząć w piątek. Szczepionka AstryZeneki to trzeci preparat przeciw COVID-19 dopuszczony o użytku na rynku unijnym. Jest to szczepionka wektorowa, która została dopuszczona na rynek pod koniec stycznia. Z informacji w charakterystyce tego preparatu wynika, że może on być podawany osobom, które ukończyły 18 lat, ale „obecnie istnieją ograniczone dane dotyczące skuteczności szczepionki COVID-19 Vaccine AstraZeneca u osób w wieku 55 lat i starszych”. Ponadto skuteczność tej szczepionki może być mniejsza u osób z obniżoną odpornością. Nieotwarta fiolka może być przechowywana przez 6 miesięcy w lodówce w temperaturze 2-8 stopni Celsjusza. Dwa pozostałe preparaty opierają się na technologii mRNA – firmy Pfizer/BioNTech (o nazwie Comirnaty) i firmy Moderna. Szczepionki te mają zbliżoną skuteczność sięgającą 95 proc. Szczepionka Comirnaty musi być przechowywana i transportowana w temperaturze minus 70 stopni Celsjusza, substancja Moderny – minus 25-15 stopni. Po wyjęciu z zamrażarki można je przechowywać przez miesiąc (Moderna) lub pięć dni (Comirnaty) w temperaturze plus 2-8 stopni. (PAP) gah/PAP
Upadek uniwersytetu. Uczelnie zbytnio się zajmują „emancypacją”, a coraz mniej badaniami i przekazywaniem wartościowej wiedzy^Stanisław Janecki^2021-02-10 17:32:02.785326+01:00^https://wpolityce.pl/spoleczenstwo/538280-upadek-uniwersytetu-coraz-mniej-badan-i-wartosciowej-wiedzy^Bez odbudowy uniwersytetu i przywrócenia pełnej wolności badań Polska przegra w międzynarodowej konkurencji i cywilizacyjnym wyścigu. Co ma największy wpływ na jakość życia i demokracji w Polsce (i wszędzie indziej)? Edukacja i nauka. Zła edukacja fatalnie wpływa na poziom nauki, zła nauka degraduje i degeneruje edukację i samą siebie. Od czasu gdy prawie każda uczelnia nazywa się uniwersytetem (od łacińskiego: universitas magistrorum et scholarium), jest w tych placówkach coraz mniej tego, co stanowi istotę uniwersytetu. A istota to badania, systematyzowanie wiedzy, przekazywanie jej na możliwie najwyższym poziomie, kształcenie i reprodukcja elit, podnoszenie poziomu wiedzy w społeczeństwie, a przez to podejmowanie przez obywateli optymalnych wyborów i wnoszenie wartościowego wkładu do wspólnoty.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Rząd i Wody Polskie monitorują sytuację w Płocku: Sytuacja się stabilizuje. Naciski ws. użycia lodołamaczy są  nieodpowiedzialne^Zespół wPolityce.pl^2021-02-10 15:26:37.533097+01:00^https://wpolityce.pl/spoleczenstwo/538663-rzad-i-wody-polskie-monitoruja-sytuacje-w-plocku^Sytuacja w Płocku się stabilizuje, a naciski na nas w sprawie użycia w tym momencie lodołamaczy uważam za nieodpowiedzialne - powiedział w środę we Włocławku prezes Wód Polskich Przemysław Daca. Dodał, że wykorzystanie tego sprzętu przy minusowych temperaturach doprowadziłoby do tragedii. CZYTAJ TAKŻE: — Alarm powodziowy w Płocku! Na zagrożonym terenie pracuje 130 strażaków, trwa zabezpieczenie domów i wałów. ZDJĘCIA Poziom wody szybko opada i to jest bardzo dobra wiadomość dla Płocka oraz całego powiatu — powiedział wiceszef MSWiA Maciej Wąsik. Chciałbym z tego miejsca podziękować tym wszystkim, którzy przez ostatnie dni bardzo ciężko pracowali dzień i noc po to, żeby zabezpieczyć mienie mieszkańców. Myślę, że współpraca władz rządowych i samorządowych była kapitalna — dodał wiceminister.
Hołd prezydenta i dyrektora MPW dla Papcia Chmiela. "Pokolenia nie tylko czytały jego komiksy, ale były nimi wychowywane i uczone"^Zespół wPolityce.pl^2021-02-10 15:22:57.790612+01:00^https://wpolityce.pl/spoleczenstwo/538662-hold-prezydenta-i-dyrektora-mpw-dla-papcia-chmiela^Składamy hołd twórcy, który naprawdę bawiąc, potrafił też prawdziwie uczyć; który cieszył i wychowywał - napisał prezydent Andrzej Duda w liście skierowanym do uczestników uroczystości pogrzebowych Henryka Jerzego Chmielewskiego. Uroczystości odbywają się w Domu Pogrzebowym na warszawskich Powązkach Wojskowych, artysta spocznie w grobie rodzinnym na Cmentarzu Bródnowskim. Żegnamy dzisiaj człowieka niezwykłego. Gorącego patriotę, harcerza i żołnierza Rzeczypospolitej, uczestnika jednej z największych bitew o jej wolność. Ale przede wszystkim wybitnego artystę. Autora, który słowem i obrazem opowiadał historie uwielbiane przez kilka pokoleń czytelników  — napisał prezydent w liście odczytanym przez szefową Kancelarii Prezydenta RP Grażynę Ignaczak-Bandych. Składamy hołd twórcy, który naprawdę bawiąc, potrafił też prawdziwie uczyć; który cieszył i wychowywał; sławił to, co rodzime, własne i bliskie – a jednocześnie wzbudzał w swoich odbiorcach ciekawość świata, otwierał przed nimi horyzonty niczym nieskrępowanej wyobraźni  — dodał Andrzej Duda. Przypomniał, że Henryk Jerzy Chmielewski, „jeden z pionierów i najwybitniejszych przedstawicieli sztuki komiksu w Polsce, zasłynął jako Papcio Chmiel – bohater, a zarazem +ojciec+ pozostałych bohaterów cyklu pod tytułem +Tytus, Romek i A’Tomek+”. W ocenie prezydenta „w powojennej Polsce, pośród zniewolenia, niedostatku i wszechobecnej szarzyzny, na odciętych żelazną kurtyną peryferiach światowej kultury popularnej, książeczki te wprowadzały młodego czytelnika w inną, fantastyczną rzeczywistość”. Podróże w czasie i w kosmosie współistnieją tam z fascynująco przedstawianą polską historią, kulturą i tradycją – a także z unikalnymi bogactwami polskiej przyrody i krajobrazu. Wątki popularnonaukowe mieszają się z błyskotliwym komizmem, przewrotna gra popularnymi motywami baśniowymi przeplata się z trafnymi obserwacjami realiów społecznych oraz inteligentną, aluzyjną satyrą. Polski kod kulturowy z jego centralnym pojęciem, czyli wolnością, wspaniale współgra z przełamywaniem wszelkich reguł narracji, ze zdumiewającymi rekwizytami i zwrotami fabuły. W tym świecie nie ma niczego niemożliwego, a fantazja, odwaga, przyjaźń i dobry charakter pozwalają wyrwać się z każdych kłopotów i osiągnąć każdy cel. Nawet cel tak trudny, jak przemiana niezwykłego szympansa w dojrzałego, prawego, wartościowego człowieka  — napisał Duda. Prezydent przypomniał, że Henryk Chmielewski był członkiem przedwojennej 70. Warszawskiej Drużyny Harcerskiej, a następnie żołnierzem Armii Krajowej o pseudonimie „Jupiter”. Gdy wybiła godzina „W”, jako starszy strzelec 7. Pułku Piechoty AK „Garłuch” znalazł się wśród powstańców warszawskich szturmujących lotnisko na Okęciu. Szef Kancelarii Prezydenta RP Grażyna Ignaczak-Bandych w towarzystwie sekretarza stanu w Kancelarii Prezydenta RP Wojciecha Kolarskiego przekazała rodzinie zmarłego nadane pośmiertnie postanowieniem prezydenta RP Andrzeja Dudy najwyższe odznaczenie państwowe – Order Orła Białego. Muzeum Powstania Warszawskiego straciło wielkiego przyjaciela, mądrego człowieka i wybitnego twórcę  — powiedział w środę dyrektor MPW Jan Ołdakowski do uczestników uroczystości pogrzebowych Henryka Jerzego Chmielewskiego. Uroczystości odbywają się w Domu Pogrzebowym na warszawskich Powązkach Wojskowych, artysta spocznie w grobie rodzinnym na Cmentarzu Bródnowskim. Wszyscy znamy Henryka Chmielewskiego, Papcia Chmiela. To jeden z najbardziej rozpoznawalnych i najpopularniejszych Polaków. Ja też, tak jak wszyscy z mojego pokolenia, czytałem jego komiksy, a potem, tak, jak wielu z nas kupowałem je swoim dzieciom — powiedział Jan Ołdakowski. Przypomniał, że „na komiksach Henryka Chmielewskiego wychowało się wiele pokoleń Polaków”.  Termin wychowało się ma tu głębszy sens, bo w tych komiksach Papcio Chmiel, jak rzadko który artysta, udanie stosował starożytną zasadę +docere et delectare+ - +nauczać i bawić+  — wyjaśnił dyrektor MPW. Zwrócił uwagę, że kolejne pokolenia „nie tylko czytały jego komiksy, ale były nimi wychowywane i uczone”. Autor +Przygód Tytusa, Romka i Atomka+ opowiadał świat wykorzystując wiedzę jego pokolenia - pokolenia Powstańców Warszawskich; pokolenia, które przeżyło wojnę i wiedziało, co jest najważniejsze w życiu: charakter, wytrwałość, praca nad sobą i szacunek do drugiego człowieka, kimkolwiek by był  — podkreślił. Muzeum Powstania Warszawskiego straciło wielkiego przyjaciela, mądrego człowieka i wybitnego twórcę” - ocenił. „Żegnaj Papciu - nasz nauczycielu!  — zakończył Ołdakowski. mm/PAP
Antyklerykalna histeria Koalicji Obywatelskiej w stolicy! Chcą zmniejszenia wymiaru lekcji religii do jednej godziny tygodniowo^Zespół wPolityce.pl^2021-02-10 13:07:38.274677+01:00^https://wpolityce.pl/spoleczenstwo/538629-antyklerykalna-histeria-koalicji-obywatelskiej-w-stolicy^Radne KO zwróciły się do prezydenta Warszawy Rafała Trzaskowskiego z interpelacją ws. możliwości zmniejszenia wymiaru lekcji religii w szkołach publicznych do jednej godziny lekcyjnej tygodniowo. Argumentują, że to ograniczenie ułatwi układanie planów lekcji i przyniesie oszczędności miastu. Przewodniczący klubu radnych PiS Cezary Jurkiewicz powiedział PAP, że chciałby, aby radne KO pamiętały, że „dotykanie jakichkolwiek tematów związanych z kwestią religii to są równiez ustalenia na poziomie konkordatu”. Jurkiewicz podkreślił, że w większości warszawskich szkół lekcje religii są albo na początku, albo na końcu zajęć, a poza tym są to zajęcia nieobowiązkowe. I zamiast religii można wybrać zajęcia z etyki.  Mam wrażenie, że koleżanki z KO chcą tylko i wyłącznie siać zamęt i dawać kolejne powody do wywołania burzy ideologicznej zamiast zajmować się merytoryczną pracą w Radzie Warszawy  — powiedział Jurkiewicz. Interpelację ws. możliwości zmniejszenia liczby lekcji religii z dwóch do jednej w tygodniu złożyły radne Koalicji Obywatelskiej w Radzie Warszawy - Renata Niewitecka i Agata Diduszko-Zyglewska. Autorki pisma przypominają, że zgodnie z rozporządzeniem ministra edukacji narodowej z kwietnia 1992 roku nauka religii w publicznych przedszkolach i szkołach odbywa się w wymiarze dwóch zajęć przedszkolnych lub dwóch godzin lekcyjnych tygodniowo. A zmniejszenie wymiaru lekcji jest możliwe jedynie za zgodą biskupa diecezjalnego. Wobec powyższego proponuję rozważenie możliwości zwrócenia się przez pana prezydenta (Warszawy - PAP) we współpracy z poszczególnymi dyrektorami szkół o wyrażenie zgody na zmniejszenie wymiaru lekcji religii z dwóch godzin lekcyjnych tygodniowo do jednej godziny lekcyjnej tygodniowo  — czytamy w interpelacji. Autorki piszą, że docierają do nich informacje od rodziców, że „czas pandemii przyniósł w niektórych szkołach obniżenie standardów związanych z rozdziałem państwa i Kościoła”. Zmniejszenie liczby nieobowiązkowych zajęć z religii do jednej godziny tygodniowo ułatwiłoby układanie planów lekcji tak, żeby te zajęcia odbywały się po lekcjach, dla chętnych (…). Przyniosłoby też szkołom wymierne oszczędności, co w czasie kiedy miasto mierzy się z kryzysem finansowym ma ogromne znaczenie  — piszą autorki interpelacji do Trzaskowskiego. Zwracają się do prezydenta Warszawy, by zarekomendował dyrektorom szkół zmniejszenie nieobowiązkowych zajęć z religii i wsparł ten postulat w rozmowie z władzami kościelnymi. Radne KO chcą też przeprowadzenia ankiety, ilu uczniów chodzi na nieobowiązkowe lekcje religii, a także ujawnienia zarobków katechetów i kwoty jaką miasto przeznacza na te wynagrodzenia. mm/PAP
Problemy z dostawami nie zaburzą planu. Müller: Szacujemy, że do końca marca ok. 3 mln osób będzie zaszczepionych^Zespół wPolityce.pl^2021-02-10 10:44:30.653601+01:00^https://wpolityce.pl/spoleczenstwo/538598-muller-do-konca-marca-ok-3-mln-osob-bedzie-zaszczepionych^Mimo że poszczególni producenci szczepionek nie realizują dostaw terminowo szacujemy, że – zgodnie z zapowiedziami – do końca marca zostanie w Polsce zaszczepionych około 3 mln osób – powiedział w środę rzecznik rządu Piotr Müller. CZYTAJ RÓWNIEŻ: -Szefowa KE przyznaje: Powinniśmy być na innym etapie walki z wirusem. Jednak szczepienia przyspieszają, co pokazuje Polska -SONDAŻ. Polacy zdecydowanie chcą się szczepić! Poparcie dla akcji szczepień rośnie nie tylko wśród seniorów, ale też najmłodszej grupy Szef KPRM i pełnomocnik rządu ds. programu szczepień Michał Dworczyk poinformował we wtorek, że kolejna partia szczepionki Moderny jest opóźniona – przyjedzie 11 lutego i będzie mniejsza o 20 tys. dawek, tzn. będzie liczyła nie ok. 100 tys., lecz ok. 80 tys. dawek. Rzecznik rządu Piotr Müller, pytany w środę w TVP Info o kolejne opóźnienia w dostawach szczepionek przeciw COVID-19, powiedział, że „faktycznie już od kilku tygodni obserwujemy sytuację, w której poszczególni producenci niestety nie realizują terminowo dostaw”. Mimo wszystko szczepienia, patrząc globalnie w rozliczeniu miesięcznym, odbywają się w tempie, które było zapowiedziane na początku stycznia. W związku z tym szacujemy, że do końca marca, zgodnie z zapowiedzią, około 3 mln osób w Polsce zostanie zaszczepionych — zaznaczył rzecznik rządu. Liczymy na to, że nastąpi przyspieszenie w drugim kwartale, ale jesteśmy też wstrzemięźliwi, bo jesteśmy nauczeni doświadczeniami ostatnich tygodni, że producenci nie zawsze realizują swoje zapowiedzi —dodał Müller. Podkreślił jednocześnie, że jest to niezależne od polskiego rządu. Pytany o ocenę negocjacji, jakie w sprawie szczepionek prowadziła Komisja Europejska, odparł:  Pan premier Mateusz Morawiecki już w czasie szczytu Rady Europejskiej zgłaszał swoje uwagi i zastrzeżenia co do po pierwsze czasu i sposobu rejestracji poszczególnych szczepionek.  W jego opinii „niestety procedury biurokratyczne w UE nieco przedłużyły tę rejestrację i to była pierwsza taka zasadnicza uwaga”. Wyraził jednocześnie zadowolenie z tego, że po uwagach państw europejskich zapadła decyzja, aby „zablokować eksport szczepionek z terenu UE, jeżeli poszczególne firmy nie realizują podstawowych zapisów umowy na dostawy na teren UE”.  To też się na szczęście stało, więc po tych uwagach KE zareagowała. Na pewno mogło stać się to szybciej — ocenił. Polska otrzymuje szczepionki firm Pfizer/BioNTech, Moderny i AstryZeneki otrzymuje w ramach kontraktów zawartych przez Komisję Europejską, podobnie jak inne państwa UE. 29 stycznia został uruchomiony mechanizm autoryzacji eksportu szczepionek. Unijni urzędnicy tłumaczą go potrzebą większej transparentności, jeśli chodzi o produkcję i dostawy. W praktyce, zgodnie z założeniami mechanizmu, kraje członkowskie mają możliwość wprowadzania blokady eksportu szczepionek poza terytorium UE. Mechanizm ma zastosowanie tylko wobec tych firm, z którymi KE podpisała kontrakty na dostawy ich preparatów do walki z COVID-19. aw/PAP
Politycy PiS uczcili pamięć ofiar katastrofy smoleńskiej. Jarosław Kaczyński złożył kwiaty przed pomnikami na pl. Piłsudskiego^Zespół wPolityce.pl^2021-02-10 09:30:12.882824+01:00^https://wpolityce.pl/spoleczenstwo/538585-politycy-pis-uczcili-pamiec-ofiar-katastrofy-smolenskiej^W środę rano politycy PiS, w tym m.in. premier Mateusz Morawiecki i wicepremier Jarosław Kaczyński, uczcili pamięć ofiar katastrofy smoleńskiej. W warszawskim kościele seminaryjnym odprawiona została msza św. w intencji ofiar katastrofy z 10 kwietnia 2010 r. Po mszy przedstawiciele rządu i politycy PiS przeszli na pl. Piłsudskiego, gdzie złożono kwiaty przed pomnikami prezydenta Lecha Kaczyńskiego i Ofiar Tragedii Smoleńskiej 2010 r. Oprócz szefa rządu i prezesa PiS pamięć ofiar katastrofy smoleńskiej uczcili m.in. marszałek Sejmu Elżbieta Witek, wicemarszałek Sejmu Ryszard Terlecki, wicepremier, minister kultury Piotr Gliński, szef MON Mariusz Błaszczak, szef MAP Jacek Sasin, poseł PiS Marek Suski i szef Komitetu Wykonawczego PiS Krzysztof Sobolewski. Na czas złożenia kwiatów przez polityków PiS Plac Piłsudskiego został zamknięty dla ruchu. Teren zabezpieczały policja i żandarmeria wojskowa. Wieczorem odprawiona zostanie msza św. w archikatedrze św. Jana Chrzciciela. 10 kwietnia 2010 r. w katastrofie samolotu Tu-154, wiozącego delegację na uroczystości 70. rocznicy zbrodni katyńskiej, zginęło 96 osób, w tym prezydent Lech Kaczyński i jego żona Maria, najwyżsi dowódcy wojska i ostatni prezydent RP na uchodźstwie Ryszard Kaczorowski. tkwl/PAP
Żenująca promocja ścieżki edukacyjnej o łódzkim zoo przez urzędników Zdanowskiej. Radny PiS: Szkoda, że na koszt podatnika^Zespół wPolityce.pl^2021-02-10 08:18:10.438033+01:00^https://wpolityce.pl/spoleczenstwo/538502-zenujaca-promocja-lodzkiego-zoo-przez-urzednikow-zdanowskiej^Sebastian Bulak, łódzki radny PiS, jest oburzony tekstem zaproszenia na prezentację, które wysłało biuro prasowe prezydenta miasta. Chodzi o nową ścieżkę edukacyjną w łódzkim ogrodzie zoologicznym. Dotyczy ona zwierzęcych penisów. Ma być prezentowana 14 lutego. Mój …. jest większy niż twój… Czy rozmiar ma znaczenie? Przekonamy się podążając walentynkowym szlakiem męskich narzędzi miłości. To wspaniała okazja by bliżej przyjrzeć się penisom ze świata zwierząt, tym dużym i małym (pisownia oryginalna - PAP) — napisano we wtorek w zaproszeniu kolportowanym przez biuro prasowe prezydent miasta Hanny Zdanowskiej z PO. „Walentynkowy szlak miłości” miał – według zaproszenia promować m.in. „pancernik włochaty, który (mamy nadzieję) ośmieli się pokazać, co nieco” - napisano. Oburzony takim rodzajem promocji ścieżki edukacyjnej jest łódzki radny PiS Sebastian Bulak. Na swoim profilu na FB napisał:  Żenada, wstyd i dziecinada, to pierwsze słowa, które przychodzą na myśl po przeczytaniu komunikatu medialnego urzędu miasta Łodzi — przekazał na FB Bulak. To już druga w ostatnim czasie akcja promocyjna urzędu miasta Łodzi z podtekstem seksualnym. Spece od promocji Hanny Zdanowskiej najwyraźniej za bardzo wzięli sobie do serca maksymę - nieważne jak mówią, ważne byle mówili — napisał radny PiS.  Szkoda, że cała ta zabawa odbywa się kosztem podatnika, a całość wygląda tak jakby Hanna Zdanowska na stanowisku speców od public relation zatrudniała zboczeńców — podsumował Bulak. Radny PiS powiedział PAP, że „PR-owcy urzędu miasta Łodzi przesadzili”. Spece Hanny Zdanowskiej stwierdzili, że doskonałym pomysłem na promocję będzie rozpowszechnienie informacji o wystawie zwierzęcych penisów — dodał Bulak.      Urzędnicy z biura prasowego nie chcieli komentować wypowiedzi ani wpisu Bulaka. Rzecznika prasowego prezydent Łodzi Marcina Masłowskiego nie było we wtorek w pracy. Poprosił o kontakt ze swoją zastępczynią. Aleksandra Hac poinformowana, że chodzi o komentarz w sprawie postu radnego Bulaka, nie skomentowała jego słów. Napisała tylko:  Wszelkich informacji o działalności zoo udzieli rzeczniczka ogrodu - Paulina Klimas-Stasiak — przekazała w mailu Hac. Rzeczniczka łódzkiego zoo przyznaje, że treść informacji, którą biuro rzecznika prezydent Łodzi wysłało jako zaproszenie do zwiedzenia ścieżki edukacyjnej 14 lutego, nie była z nią konsultowana. To trochę było odmienne od tego, co ja wysłałam. Ja to sformułowałam inaczej — powiedziała PAP Klimas-Stasiak. Nie spodziewałam się, że temat podany w taki sposób tak rozgrzeje emocje. Nie spodziewałam się tego rodzaju odzewu — przekazała. Trudno mi się do tego odnieść. Biuro prasowe ma jakąś swoją wizję na swoją promocję. Jakoś skojarzyli sobie z tematem, który my zaproponowaliśmy, no i trudno mi tutaj cokolwiek komentować — powiedziała rzeczniczka łódzkiego zoo.  wkt/PAP
Od poniedziałku nowe zasady uczęszczania młodzieży na zajęcia stacjonarne. Uczniowie klas VIII i maturzyści wrócą do szkół?^Zespół wPolityce.pl^2021-02-09 21:54:45.173727+01:00^https://wpolityce.pl/spoleczenstwo/538555-uczniowie-klas-viii-i-maturzysci-wroca-do-szkol^W tym tygodniu będziemy podejmować decyzje. Od poniedziałku będą nowe zasady uczęszczania młodzieży na zajęcia stacjonarne – powiedział we wtorek wiceminister edukacji i nauki Tomasz Rzymkowski. Wiceministra edukacji i nauki zapytano we wtorek w Polskim Radiu 24 m.in. o to, kiedy uczniowie starszych klas wrócą do nauki stacjonarnej. Rzymkowski odpowiedział, że trzeba obserwować sytuację epidemiczną w kraju i w Europie. W sporej części państw europejskich następuje otwarcie szkół i my również będziemy podejmować w tym tygodniu decyzję (…). Od przyszłego poniedziałku będą nowe zasady, jeśli chodzi o uczęszczanie na zajęcia stacjonarne młodzieży. (…) Jesteśmy w trakcie jakby konsultacji i analizowania sytuacji. Podejrzewam, że w ciągu najbliższych dwóch dni takie decyzje zakomunikujemy. Mam nadzieję, że będzie rozszerzenie pod tym względem dostępu do stacjonarnej nauki w szkołach — mówił wiceminister. Pytany, czy chodzi o powrót uczniów klas VIII i klas maturalnych do nauczania stacjonarnego, Rzymkowski odpowiedział, że „jest to wielce prawdopodobne, jeśli mamy tak pospekulować”. Ale nie uprzedzajmy faktów, decyzja na pewno zapadnie w ciągu najbliższych kilkunastu godzin jeszcze w tym tygodniu — powiedział Rzymkowski. Zgodnie z rozporządzeniem ministra edukacji i nauki z końca stycznia do 14 lutego zawieszone jest stacjonarne nauczanie dla uczniów klas IV–VIII szkół podstawowych dla dzieci i młodzieży, szkół podstawowych dla dorosłych, szkół ponadpodstawowych, placówek kształcenia ustawicznego, centrów kształcenia zawodowego, ośrodków rewalidacyjno-wychowawczych i domów wczasów dziecięcych. Uczniowie tych szkół uczą się zdalnie od 26 października. Jednocześnie dyrektorzy szkół mogą organizować uczniom klas VIII i klas maturalnych konsultacje indywidualne lub w małych grupach, mogą też organizować w szkole testy sprawdzające poziom przygotowania uczniów do egzaminu ósmoklasisty lub egzaminu maturalnego. 18 stycznia do nauki stacjonarnej wrócili uczniowie klas I-III szkół podstawowych i szkół specjalnych, którzy zdalnie uczyli się od 9 listopada. Również w przedszkolach i placówkach wychowania przedszkolnego zajęcia obywają się stacjonarnie. Przedszkola i placówki przedszkolne do pracy stacjonarnej wróciły pod koniec maja ub.r. Jesienne zwieszenie zajęć stacjonarnych ich nie dotyczyło. Mogą też być organizowane z zachowaniem reżimu sanitarnego zajęcia praktyczne i praktyki zawodowe w kształceniu zawodowym. kpc/PAP
Alarm powodziowy w Płocku! Na zagrożonym terenie pracuje 130 strażaków, trwa zabezpieczenie domów i wałów. ZDJĘCIA^Zespół wPolityce.pl^2021-02-09 21:04:52.622919+01:00^https://wpolityce.pl/spoleczenstwo/538547-alarm-powodziowy-w-plocku-na-terenie-pracuje-130-strazakow^Na terenie powiatu płockiego w działania zaangażowanych jest 130 strażaków PSP oraz druhów ochotniczych straży pożarnych i 50 jednostek sprzętu - poinformowała KW PSP w Warszawie. Strażacy pracują przy zabezpieczeniu domów i wałów przeciwpowodziowych.
Kiedy można się spodziewać kolejnych decyzji ws. obostrzeń? Rzecznik rządu odpowiada. SPRAWDŹ^Zespół wPolityce.pl^2021-02-09 17:39:23.222803+01:00^https://wpolityce.pl/spoleczenstwo/538518-rzecznik-rzadu-o-kolejnych-decyzjach-ws-obostrzen^Kolejne decyzje w sprawie obostrzeń nie wcześniej niż tydzień po wejściu w życie luzowania obostrzeń 12 lutego - poinformował we wtorek w radiu Wnet rzecznik rządu Piotr Müller. Rzecznik rządu pytany o to, kiedy możemy spodziewać się kolejnych decyzji w sprawie obostrzeń, odparł, że będzie to zależne od ewentualnych negatywnych skutków otwierania niektórych obszarów i luzowania restrykcji. Nie będzie to wcześniej niż zapewne tydzień od momentu luzowania aktualnych obostrzeń. W piątek te decyzje wchodzą w życie, więc kolejnych decyzji nie spodziewałbym się wcześniej niż tydzień później — powiedział Müller. Od 12 lutego zostają na dwa tygodnie (do 26 lutego) zniesione niektóre z obostrzeń wprowadzanych w wyniku pandemii koronawirusa. Hotele będą otwarte dla wszystkich w reżimie sanitarnych, jednak dostępne będzie 50 proc. pokoi, zaś posiłki będą serwowane tylko do pokoi, otwarte będą kina, teatry, opery i filharmonie, a podczas wydarzeń kulturalnych, które będą się w nich odbywać zajętych może być maksymalnie 50 proc. miejsc siedzących, otwarte zostaną stoki, baseny (oprócz aquaparków), boiska zewnętrzne, korty. Zamknięte pozostaną jednak siłownie, a restauracje wciąż będą mogły wydawać posiłki jedynie na wynos i w dowozie. mm/PAP
Ciekawa informacja. Minister Niedzielski: W pierwszym tygodniu lutego więcej było zachorowań na grypę niż na Covid-19^Notujemy ...^2021-02-09 14:32:53.102809+01:00^https://wpolityce.pl/spoleczenstwo/538466-niedzielski-wiecej-zachorowan-na-grype-niz-covid-19^W pierwszym tygodniu lutego, po raz pierwszy, więcej było zachorowań na grypę niż na Covid-19 - poinformował we wtorek minister zdrowia Adam Niedzielski. CZYTAJ RÓWNIEŻ: RAPORT. Polska walczy z II falą koronawirusa. 4 029 nowych zakażeń. Zmarło 227 osób. Wykonano już prawie 1,7 miliona szczepień W zeszłym tygodniu po raz pierwszy liczba zachorowań na grypę przekroczyła liczbę zachorowań na covid! 1-7.02: grypa 41 047, covid 36 795 — podał na Twiterze szef resortu zdrowia.
Zmiany dotyczące korzystania z teleporady. Szef MZ: Nie będzie normą w przypadku dzieci do lat 6 i osób powyżej 65. roku życia^Zespół wPolityce.pl^2021-02-09 13:25:19.228863+01:00^https://wpolityce.pl/spoleczenstwo/538454-zmiany-dot-teleporady-szef-mz-beda-ograniczenia^Teleporada nie będzie normą w przypadku dzieci do lat 6 i osób powyżej 65. roku życia; wizyty dzieci i seniorów mają odbywać się w gabinetach - zapowiedział we wtorek minister zdrowia Adam Niedzielski. Teleporada ma być dla nich dopuszczalna m.in. przy przedłużaniu recept. CZYTAJ TAKŻE: — RAPORT. Polska walczy z II falą koronawirusa. 4 029 nowych zakażeń. Zmarło 227 osób. Wykonano już prawie 1,7 miliona szczepień — Nie tylko koronawirus. Szef MZ: Hasło „zostań w domu” ma jeden wyjątek. Nie zostawaj w domu jeśli masz konieczność kontynuowania leczenia System opieki zdrowotnej, wbrew obawom wielu ekspertów, w dobie COVID-19 bardzo szybko przestawił się na teleporady. Mamy wręcz do czynienia z pewnego rodzaju przesunięciem punktu ciężkości w drugą stronę — wskazał w rozmowie z PAP minister. W oparciu o nasze doświadczenia z czasu epidemii i wskazania ekspertów, zdecydowałem, że teleporada nie będzie dopuszczalna dla dzieci do lat 6 i osób powyżej 65 lat. Wyjątkiem będzie teleporada związana przedłużeniem przyjmowanych leków czy wydaniem zlecenia na wyroby medyczne. Musimy szczególnie chronić dzieci i seniorów — poinformował szef MZ. Uzasadnił, że epidemia pokazuje, iż nadużywanie teleporady może nieść negatywne konsekwencje dla osób starszych i dzieci. Minister przekazał, że projekt rozporządzenia w tej sprawie jeszcze we wtorek ma trafić do konsultacji. wkt/PAP
#Nie w naszym imieniu. Akcją chcemy pokazać, że wspierających dobro kobiet jest więcej. Ale dobro jest ciche, a przez to mniej widoczne^Dorota Łosiewicz^2021-02-09 12:15:49.344635+01:00^https://wpolityce.pl/spoleczenstwo/538114-nie-w-naszym-imieniu-awanturnicy-nas-nie-reprezentuja^Awantura, którą rozpętał na ulicach tzw. Strajk Kobiet, to w istocie nic innego jak protest zwolenników aborcji. Akcją #niewnaszymimieniu chcemy wesprzeć te ciche, mądre, wrażliwe, kibicujące dobru kobiety, które nie boją się wyrażać swoich opinii w mediach społecznościowych. Chcemy też powiedzieć, że uliczni awanturnicy nas nie reprezentują. W chwili gdy Trybunał Konstytucyjny ogłosił uzasadnienie do swojego wyroku z 22 października 2020 r., w którym sędziowie orzekli, że przepis tzw. ustawy antyaborcyjnej z 1993 r., zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu, jest niezgodny z konstytucją, a wyrok został opublikowany w Dzienniku Ustaw, na ulicach polskich miast znów gromadzili się demonstranci pod szyldem Strajku Kobiet. Jednak ta nazwa nie jest uprawniona.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Pierwszy raz od 20 lat lewica triumfuje wśród młodych. "Atak"? A może największym zagrożeniem dla prawicy... prawica^Aleksander Majewski^2021-02-09 11:44:51.843332+01:00^https://wpolityce.pl/spoleczenstwo/538431-pierwszy-raz-od-20-lat-lewica-triumfuje-wsrod-mlodych^CBOS poinformował, że odsetek młodych Polaków o poglądach lewicowych przeważa. Oznacza to odwrócenie tendencji, z jaką mieliśmy do czynienia przez ostatnie 20 lat. Warto podkreślić, że sytuacja ma miejsce, gdy od prawie sześciu lat rządzi PiS, a od dwóch w Sejmie zasiada Konfederacja. W 2020 roku odsetek młodych Polaków (18-24 lata) o poglądach lewicowych wzrósł w stosunku do poprzedniego roku niemal dwukrotnie, osiągając najwyższy poziom w historii naszych badań (30%) – informuje CBOS. Po raz pierwszy od niemal 20 lat lewicowe sympatie przeważały w tej grupie nad prawicowymi – podkreśla pracownia.
SONDAŻ. Polacy zdecydowanie chcą się szczepić! Poparcie dla akcji szczepień rośnie nie tylko wśród seniorów, ale też najmłodszej grupy^Zespół wPolityce.pl^2021-02-09 09:40:05.125853+01:00^https://wpolityce.pl/spoleczenstwo/538414-sondaz-polacy-zdecydowanie-chca-sie-szczepic^Już trzy czwarte Polaków chce się zaszczepić przeciwko koronawirusowi, to o 7 punktów procentowych więcej, niż w sondażu z początku stycznia – wynika z badania United Surveys dla „Dziennika Gazety Prawnej” i Radia RMF FM, który zaprezentowano we wtorkowym wydaniu „DGP”. CZYTAJ TAKŻE: — Sukces Polski w kwestii szczepień. Dworczyk: Wyprzedziliśmy Francję i Niemcy. Zdecydowanie przekraczamy średnią dla całej UE — Powstanie polska szczepionka przeciw koronawirusowi? Na Politechnice Warszawskiej trwają pracę nad nowym preparatem — Polacy zadowoleni z luzowania obostrzeń. Ponad 80 proc. popiera działania rządu i stopniowe odmrażanie gospodarki Dziennik zwrócił uwagę, że już wynik styczniowego sondażu wskazywał na wzrost poparcia dla akcji szczepień. Podobnie silna jest korelacja odpowiedzi z wiekiem respondentów. Im jest on wyższy, tym większa chęć do szczepienia. W grupie 70-latków i starszych, a więc osób najbardziej narażonych na komplikacje przebiegu COVID-19, chce się zaszczepić ponad 90 proc. badanych. Na drugim biegunie są najmłodsi, ale chęć zaszczepienia się rośnie także w tej grupie - podaje „DGP”.  wkt/PAP
Te kobiety mówią: Dość! Awanturnicy spod znaku pioruna nas nie reprezentują. Dołącz do akcji "#niewnaszymimieniu"!^"Sieci" - Największy konserwatywny tygodnik w Polsce^2021-02-08 17:59:42.087912+01:00^https://wpolityce.pl/spoleczenstwo/538350-te-kobiety-mowia-dosc-dolacz-do-akcji-niewnaszymimieniu^„Awantura, którą rozpętał na ulicach tzw. Strajk Kobiet, to w istocie nic innego jak protest zwolenników aborcji” - Dorota Łosiewicz porusza na łamach nowego wydania tygodnika „Sieci” sprawę kontynuacji protestów związanych z tzw. Strajkiem Kobiet. Tygodnik ilustruje okładkowy artykuł zdjęciami kobiet, które mówią: Dość! Awanturnicy spod znaku pioruna nas nie reprezentują. Dorota Łosiewicz zaprasza: Dołącz do nas!  CZYTAJ WIĘCEJ: W nowym numerze tygodnika „Sieci”: Nie w naszym imieniu! Te kobiety mówią: Dość! Awanturnicy spod znaku pioruna nas nie reprezentują Autorka zauważa:  W chwili gdy Trybunał Konstytucyjny ogłosił uzasadnienie do swojego wyroku z 22 października 2020 r. […], a wyrok został opublikowany w Dzienniku Ustaw, na ulicach polskich miast znów gromadzili się demonstranci pod szyldem Strajku Kobiet. Jednak ta nazwa nie jest uprawniona. Opisuje również akcję, która zawiązała w ramach niezgody z protestami: Gdy na ulicach pojawiają się wulgarne hasła, dochodzi do dewastacji mienia, podżegania do anarchii, a piorun wydaje się symbolem dominującym przestrzeń publiczną, jednocześnie w sieci pojawiają się tysiące zdjęć kobiet, które rysują na dłoni serce i deklarują, że są za życiem i nie strajkują. Zło jest głośne i dlatego mamy wrażenie, że dominuje. Dobro jest ciche i mniej atrakcyjne dla mediów, dlatego się wydaje, że jest go mniej. Ale tak nie jest. Akcją #niewnaszymimieniu chcemy wesprzeć te ciche, mądre, wrażliwe, kibicujące dobru kobiety i jednocześnie powiedzieć, że uliczni awanturnicy nas nie reprezentują.     autor: tygodnik Sieci      autor: tygodnik Sieci   Łosiewicz wymienia również powody, dla których „Strajk kobiet” i protesty zwolenników aborcji są #niewnaszymimieniu. Wśród nich znalazło się m.in. stwierdzenie, że są one skierowane przeciw życiu:  W uzasadnieniu wyroku Trybunału Konstytucyjnego czytamy, że człowiek od momentu poczęcia ma prawo do życia, a każde życie ma taką samą wartość. Zgadzamy się z tym. Zdajemy sobie sprawę, że w życiu ludzkim zdarzają się trudności, choroby, scenariusze, których dramatyzmu nawet nie potrafimy sobie wyobrazić. Jednak gdy choruje już narodzone dziecko, rodzice nie postulują jego eutanazji, gdy zachoruje mąż czy żona, matka czy ojciec, nie próbujemy go dobić, tylko otaczamy troskliwą opieką […]. W ulicznych protestach nie chodzi jednak o to, by pomóc kobiecie w trudnej sytuacji, dać jej wsparcie. Chodzi o aborcję na życzenie, tak by unicestwienie życia poczętego było możliwe w każdych okolicznościach i w każdej sytuacji.     autor: tygodnik Sieci      autor: tygodnik Sieci   Autorka wskazuje też, że protesty są antydemokratyczne:  Celem ludzi występujących pod auspicjami Strajku Kobiet jest obalenie demokratycznie wybranego rządu, co te osoby głośno wykrzykują podczas kolejnych manifestacji. Rozumiejąc niechęć do władzy, informujemy, że w demokratycznych państwach zmiana rządu dokonuje się przy urnie wyborczej, poprzez oddanie głosu, a nie w drodze rewolucji.    autor: tygodnik Sieci   Łosiewicz podkreśla także, że protesty są wulgarne, agresywne i antyrodzinne. Zaznacza również, że posługują się kłamstwem:  Podczas protestów zwolenników aborcji permanentnie dochodzi do wypaczania i odwracania znaczeń. Ludzie, którzy są przeciw życiu, którzy są za zabijaniem dzieci chorych, nazistami i faszystami nazywają tych, którzy życia bronią.    autor: tygodnik Sieci   W podsumowaniu materiału publicystka informuje, że uruchomiony został redakcyjny mail pod adresem: niewmoimimieniu@fratria.pl. Zachęca do wsparcia akcji i podpisania się pod manifestem #niewnaszymimieniu. Można to również zrobić za pośrednictwem mediów społecznościowych lub tradycyjnie drogą pocztową.     autor: tygodnik Sieci
Aleksander i Jolanta Kwaśniewscy są zakażeni koronawirusem. Były prezydent "ma podwyższoną temperaturę i męczący kaszel"^Zespół wPolityce.pl^2021-02-08 16:20:09.478014+01:00^https://wpolityce.pl/spoleczenstwo/538330-aleksander-i-jolanta-kwasniewscy-sa-zakazeni-koronawirusem^Były prezydent Aleksander Kwaśniewski oraz jego małżonka Jolanta Kwaśniewska są zakażeni koronawirusem - potwierdziła w rozmowie z PAP Aleksandra Łaszewska, dyrektor biura byłego prezydenta. CZYTAJ TAKŻE: — Prof. Gut: „Niewiele się zmieniło. Dane są niemal identyczne”. „Gdy widzę zdjęcia z galerii handlowych - krew mnie zalewa” — RAPORT ZE ŚWIATA. Brytyjska mutacja koronawirusa atakuje we Francji i Stanach Zjednoczonych. Może stać się dominującym wariantem Z przykrością potwierdzam, że pan prezydent otrzymał pozytywny wynik testu na koronawirusa. Ma podwyższoną temperaturą i męczący kaszel. Obecnie przebywa w izolacji i jest pod opieką lekarzy. Mamy nadzieję, że z każdym dniem będzie czuł się coraz lepiej  — przekazała Łaszewska. Jak dodała, pozytywny wynik na Covid-19 otrzymała również Jolanta Kwaśniewska, która przebywa w izolacji razem z mężem. Dyrektor biura Kwaśniewskiego poinformowała, że zakażenie Covid-19 u byłego prezydenta potwierdzono w sobotę 6 lutego. tkwl/PAP
Dyrektorka szkoły z Tczewa nawołuje do zbrodni? Lewicowe media wolą przemilczeć fakty! "Kaczor do wora, wór do jeziora"^Zespół wPolityce.pl^2021-02-08 15:48:53.988614+01:00^https://wpolityce.pl/spoleczenstwo/538319-dyrektorka-szkoly-z-tczewa-nawoluje-do-zbrodni^Iwona Ochocka – dyrektor szkoły z Tczewa stanęła we wtorek przed rzecznikiem dyscyplinarnym w gdańskim urzędzie wojewódzkim. W lewicowych mediach zawrzało – hasła „represje”, „podpadła PiS”, „kara za strajk kobiet” przewijają się w opinii publicznej. Media wspierające lewą stronę sceny politycznej skwapliwie pomijają przy tym, lub ignorują fakt, że Ochocka kierująca prywatną szkołą w Tczewie, w czasie swoich wystąpień nawoływała do nienawiści i to właśnie przykuło uwagę jej zwierzchników. Ochocka, będąc nauczycielem, nie stroni od działalności politycznej. Kandydowała do parlamentu z ramienia SLD i do europarlamentu z ramienia Wiosny Roberta Biedronia. Prowadząc prywatną szkołę uczestniczyła aktywnie w ulicznych protestach organizowanych w czasie pandemii.  SPRAWDŹ: Byli współpracownicy i „ikona feminizmu”. Biedroń prezentuje kolejne listy: „Tylko Wiosna jest gwarantem, że można odsunąć PiS” Ochocka otrzymała z kuratorium pismo z zarzutami narażania młodych osób na ryzyko w czasie pandemii oraz udziału w protestach, podczas których pojawiały się nieetyczne i wulgarne treści. Ochocka zaprzecza, jakoby miała namawiać młodzież do uczestnictwa w zgromadzeniach i nawoływać do nienawiści. Także lewicowe media skwapliwie pomijają fakt, że nauczycielka nawoływała do nienawiści, robiąc z Ochockiej ofiarę rządu PiS i kuratorium.  Ale haseł widniejących na transparentach protestujących kobiet nie da się już ukryć. Nawet Ochocka przyznaje  Raz mi się zdarzyło zapewne zawołać „Kaczor do wora, wór do jeziora”, ale nie traktuję tego jako nawoływania do niehumanitarnych zachowań  — mówi na łamach mediów.  Ochocka podkreśla jednak, że nawoływanie do nienawiści i wulgarne hasła na transparentach demonstrujących zwolenników zabijania nienarodzonych dzieci to – według kobiety prowadzącej własną szkołę – „absurdalny zarzut”.  Ocenę pozostawiamy czytelnikom.
Co spłonęło w krakowskim archiwum? To m.in. akta osobowe i dawne druki meldunkowe. Strażacy muszą rozebrać część płonącej hali^Zespół wPolityce.pl^2021-02-08 15:45:22.711040+01:00^https://wpolityce.pl/spoleczenstwo/538315-co-splonelo-w-krakowskim-archiwum^Strażacy zdecydowali o rozebraniu części ściany płonącej hali archiwum Urzędu Miasta Krakowa, by móc dalej gasić pożar. Decyzja w tej sprawie została podjęta po ustaleniach z Inspektoratem Nadzoru Budowlanego i obecnym na miejscu projektantem budynku. CZYTAJ TEŻ: — Płonie archiwum urzędu miasta w Krakowie! Z pożarem walczy kilkanaście zastępów straży pożarnej. „Dostęp do budynku jest utrudniony” Pożar w archiwum miasta przy ul. Na Załęczu wybuchł w sobotę wieczorem. Strażacy prowadzą akcję już ponad 42 godzin. Uczestniczy w niej obecnie 20 zastępów, czyli 80 osób, które z powodu bardzo trudnych warunków wymieniają się - w sumie na miejscu pracowało ok. 200 strażaków. Chcę podkreślić, że w tej chwili czas nie jest dla nas priorytetem. Priorytetem jest zdrowie, życie i bezpieczeństwo strażaków podczas działań ratowniczo-gaśniczych — mówił na poniedziałkowej konferencji prasowej rzecznik małopolskiej Straży Pożarnej mł. bryg. Sebastian Woźniak. Trudno w tej chwili oszacować, jak długo potrwa gaszenie ognia.  Musimy mieć na uwadze to, że konstrukcja hali została poddana znacznemu, długotrwałemu oddziaływaniu termicznemu, ściany są lekko wyboczone. Musimy też pamiętać, że na wyższej kondygnacji znajduje się masa akt, które stanowią znaczne obciążenie stropu tej konstrukcji, dlatego chociażby częściowe rozebranie hali, żeby usunąć gazy pożarowe i móc prowadzić skuteczne działania gaśnicze wymaga rozważenia — mówił Woźniak. Chwilę później właśnie taka decyzja zapadła. Na miejscu są przedstawiciele nadzoru budowlanego, projektant hali i przedstawiciel firmy budowlanej, który dysponuje sprzętem do rozbiórki. Przyczyny wybuchu ognia w archiwum nie są znane – ustali je biegły z zakresu pożarnictwa. Podczas akcji gaśniczej lekko poszkodowany został jeden strażak, który przebywa już w domu. W budynkach archiwum Urzędu Miasta Krakowa znajduje się ok. 20 km bieżących dokumentów. Jak poinformował podczas konferencji prasowej kierownik Biura Prasowego w Urzędzie Miasta Krakowa Dariusz Nowak są to m.in.: akta osobowe byłych pracowników magistratu, dawne druki meldunkowe oraz dokumenty z wydziałów urzędu m.in. architektury, skarbu, Miejskiego Ośrodka Pomocy Społecznej i Zarządu Zieleni Miejskiej. Zaznaczył, że pozytywną wiadomością jest, że w tym miejscu nie było dokumentów z Urzędu Stanu Cywilnego, bo to one najczęściej potrzebne są mieszkańcom przy załatwianiu różnego rodzaju spraw. Nowak przypomniał, że w archiwum znajdowały się zarówno dokumenty wygenerowane kilka, jak i kilkanaście i kilkadziesiąt lat temu.  Do archiwum trafiają zwykle rzeczy, które zostały już ostatecznie zakończone, więc mam nadzieję, że nie pojawią się problemy w funkcjonowaniu urzędu, które ludzie by odczuli — dodał. Równocześnie zapewnił, że „urząd nie żyje w próżni” i prowadzi wymianę korespondencji z różnymi instytucjami, takimi jak chociażby sądy czy urzędy skarbowe. Zdaniem Nowaka „gros tych spraw będzie można odtworzyć na zasadzie tej dokumentacji”.  Na tę chwilę nie wiemy, jakiego rodzaju dokumenty się spaliły. Pewnie jest tak, że część będzie nie do odzyskania, część być może uda się uratować, a jakaś część - mam nadzieję - nie została naruszona — przyznał. Dodał, że na miejsce przybędzie prokurator i przedstawiciel Archiwum Państwowego oraz pracownicy UMK, którzy będą nadzorować wynoszenie akt z budynku, jak tylko będzie ono możliwe.  Żebyśmy wiedzieli, że takie akta zostały wyciągnięte, przewiezione i dokąd przewiezione, żeby odbyło się to w sposób komisyjny, a nie na zasadzie, że nie wiadomo, kto i gdzie te akta zabrał — sprecyzował Nowak. Dodał, że Wydział Zarządzania Kryzysowego UMK przygotowuje już transport akt. Budowa dwóch z trzech hal archiwum zakończyła się wiosną 2019 r. Docelowo, mają one pomieścić 35 tys. metrów bieżących papierowych dokumentów. Do budynków przewożono akta z dawnego archiwum urzędowego przy ul. Dobrego Pasterza. Jak wskazał rzecznik Zarządu Inwestycji Miejskich w Krakowie Jan Machowski, zamontowane systemy przeciwpożarowe były takie, jakie wymagają zapisy prawne - był tam zatem zarówno system informacji, jak i zraszania. Z tego, co wiemy, one zafunkcjonowały - straż została powiadomiona i przyjechała (na miejsce), system zraszania - proszkowy - też zaczął działać. Natomiast trudno w tym momencie stwierdzić, dlaczego ogień rozprzestrzeniał się tak szybko; na pewno po akcji gaśniczej będzie można powiedzieć coś więcej — mówił Machowski. Zapewnił, że budynek miał wszelkie odbiory, a wykonany został zgodnie z projektem; nic wskazywało na to, że pojawi się jakiekolwiek zagrożenie pożarowe. Z kolei Nowak doprecyzował, że system zraszania zadziałał, ale „nie poradził sobie z tym pożarem”.  Teraz jest pytanie: dlaczego sobie nie poradził? — wskazał rzecznik i zaznaczył, że odpowiedzi w tej sprawie udzieli powołany biegły. Radni PiS w interpelacji do prezydenta miasta pytają m.in. o to jakie dokumenty są przechowywane w objętym pożarem budynku, czy były zdigitalizowane oraz o to, jaki system przeciwpożarowy został zainstalowany w budynku i czy w dniu poprzedzającym pożar system był on sprawny. wkt/PAP
Prof. Gut: "Niewiele się zmieniło. Dane są niemal identyczne". "Gdy widzę zdjęcia z galerii handlowych - krew mnie zalewa"^Zespół wPolityce.pl^2021-02-08 15:27:10.453071+01:00^https://wpolityce.pl/spoleczenstwo/538285-prof-gut-niewielka-zmiana-danych-epidemicznych^W danych epidemicznych, którymi dysponujemy, niewiele się zmieniło – powiedział PAP wirusolog prof. Włodzimierz Gut. Ocenił, że wszystko zależy od ludzi, bo w reżimie może działać każda część gospodarki. „Gdy widzę jednak zdjęcia z galerii handlowych – krew mnie zalewa” – dodał. W poniedziałek Ministerstwo Zdrowia podało, że badania potwierdziły zakażenie koronawirusem SARS-CoV-2 u kolejnych 2431 osób. Zmarło 45 chorych. Siedem dni temu były 2503 nowe zakażenia i 42 zgony. Niewiele się zmieniło. Dane są niemal identyczne. Trzeba się zastanowić, co z tym zrobić, aby były spadki — ocenił prof. Gut. Podkreślił, że dalszy rozwój sytuacji zależy – jak od początku epidemii – od ludzi. To ich zachowania są ważne, a nie otwarte miejsca  — przyznał. Dodał, że rząd może wykonywać kroki w kierunku luzowania obostrzeń, dopóki sytuacja nie staje się gorsza. W ocenie eksperta w zasadzie każda branża może działać w reżimie sanitarnym, ale on musi być realny. Gdy widzę zdjęcia galerii handlowych z ostatniego weekendu, krew mnie zalewa. Ludzie stoją w stumetrowej kolejce do sklepów. O odstępach nie ma tam mowy. A potem te same osoby, jak i właściciele, będą płakać, że znów jest zamknięcie  — stwierdził prof. Gut. Jego zdaniem teraz weryfikacja tego, co można, a czego nie można na tym etapie epidemii, będzie się odbywała metodą prób i błędów. Nie dziwię się głosom właściciela małej kawiarenki, który ma kilka stolików. Słusznie się on oburza, jeżeli chce u siebie zapewnić reżim sanitarny, na to, co widzi w galeriach. Na drugim biegunie są np. muzea, gdzie widać wielką, wręcz wzorową dyscyplinę. To pokazuje, że w różnych miejscach gromadzą się różni ludzie. To od ich zachowań, a nie od tych miejsc, zależało będzie ich dalsze otwarcie  — powiedział prof. Gut. Dodał, że Polacy są kowalami własnego losu. mm/PAP
Semeniuk: "Luzowanie obostrzeń będzie wdrożone warunkowo na dwa tygodnie. Musimy być gotowi na krok w tył"^Zespół wPolityce.pl^2021-02-08 14:55:52.691967+01:00^https://wpolityce.pl/spoleczenstwo/538251-semeniuk-musimy-byc-gotowi-na-krok-w-tyl^Jeżeli po 14 dniach luzowania restrykcji liczba zachorowań na koronawirusa będzie większa niż 6-7 tysięcy zakażeń dziennie, to będziemy myśleć nad krokiem wstecz - poinformowała w poniedziałek wiceminister rozwoju, pracy i technologii Olga Semeniuk. W piątek premier Mateusz Morawiecki poinformował, że od 12 do 26 lutego zostaną otwarte hotele i miejsca noclegowe do 50 proc. obłożenia, a także m.in. baseny, stoki narciarskie, teatry, kina. Zamknięte nadal pozostaną siłownie, a lokale gastronomiczne mogą serwować posiłki na wynos. Luzowanie obostrzeń będzie wdrożone warunkowo na dwa tygodnie. Warunkowość otwarcia dotyczy konkretnie czasu 14 dni. Od momentu otwarcia 12 lutego do 50 proc. obłożenia hoteli, teatrów, kin i obiektów sportowych - będziemy obserwowali ten stan epidemiczny. Jeżeli te liczby będą regularne - tak, jak do tej pory - czego efektem był ten krok do przodu, na który się zdecydowaliśmy w ramach otwarcia, to wtedy będziemy myśleli o tym, jak inne protokoły bezpieczeństwa - pewnie w innych branżach - sukcesywnie wdrażać. Oczywiście jeśli pozwoli na to sytuacja w Europie”  — powiedziała na antenie Programu I Polskiego Radia wiceminister Semeniuk. Zastrzegła jednak, że jeżeli „po 14 dniach okaże się, że te liczby zaczynają być coraz większe (…), że są wyższe niż 6-7 tysięcy zakażeń dziennie, to wtedy już będziemy myśleć nad krokiem wstecz”. Jak tłumaczyła, 14 kolejnych dni może zadziałać w dwie strony: zarówno w tę pozytywną, jak i negatywną.  Po 14 dniach musimy być wszyscy gotowi - zarówno przedsiębiorcy, jak i społeczeństwo - na to, że być może będziemy musieli wykonać krok w tył  — podkreśliła. Semeniuk wskazała, że de facto trzy branże są w pełnym lockdownie: gastronomia, kluby fitness i siłownie. Jak mówiła, w ich przypadku, mamy do czynienia z pełnym zamknięciem. Zaznaczyła, że w piątek po konferencji premiera Mateusza Morawieckiego odbyło się spotkanie w Pałacu Prezydenckim, m.in. z branżą gastronomiczną i klubów fitness.  Rozmawialiśmy o tym, jak ewentualnie przez najbliższe tygodnie, oprócz tych narzędzi wsparcia, instrumentów w tarczy branżowej czy Tarczy Finansowej PFR 2.0, (…) jak możemy im pomóc  — mówiła wiceminister. Taka lista została stworzona; będę ją analizowała zarówno z prezesem PFR Pawłem Borysem w tym tygodniu, jak również na rządowym zespole zarzadzania kryzysowego  — dodała Semeniuk. Wiceminister przekazała, że Ministerstwo Rozwoju, Pracy i Technologii chciałoby otworzyć już wszystkie branże, nawet jeżeli miałyby one funkcjonować w reżimie sanitarnym. „Natomiast jesteśmy świadomi tego, co się dzieje za granicą, np. w Wielkiej Brytanii” - wskazała. mm/PAP
Sąd przyznał odszkodowanie Tomaszowi Komendzie! To kwota przekraczająca 12 mln zł. "Skończył się dziś mój koszmar"^Zespół wPolityce.pl^2021-02-08 14:24:45.307931+01:00^https://wpolityce.pl/spoleczenstwo/538294-sad-przyznal-odszkodowanie-tomaszowi-komendzie^12 mln zł zadośćuczynienia oraz 811 tys. 533 zł odszkodowania przyznał w poniedziałek Sąd Okręgowy w Opolu dla Tomasza Komendy za 18 lat niesłusznego więzienia za zbrodnię, której ten nie popełnił. Zacznę w końcu żyć, tak jak powinienem żyć od samego początku. Ktoś ukradł to, co ukradł, i skończyło się, jak się skończyło — powiedział po ogłoszeniu wyroku Tomasz Komenda.  Skończył się dziś mój koszmar — dodał. — Tomasz Komenda doczekał sprawiedliwości. Sąd wydał wyrok ws. zbrodni miłoszyckiej. „Wina i okoliczności nie budzą wątpliwości” — Ponad 18 mln zł za 18 lat więzienia. Tomasz Komenda wystąpił o odszkodowanie: „Ból będzie chyba do końca życia” Sąd, przyjmując wysokość odszkodowania i zadośćuczynienia, uwzględnił m.in. 42 wyroki, jakie w polskich sądach okręgowych zapadły w podobnych sprawach. Poniedziałkowy wyrok nie jest prawomocny. Uzasadnienie sąd wygłosi z wyłączeniem jawności. Za pobyt w więzieniu i związane z tym szykany Tomasz Komenda żądał od Skarbu Państwa blisko 19 mln zł tytułem odszkodowania i zadośćuczynienia. Ze względu na drastyczne szczegóły związane z jego pobytem w więzieniu, proces prowadzony był z całkowitym wyłączeniem jawności. Komenda był skazany za zamordowanie 31 grudnia 1996 r. 15-letniej dziewczyny. 15-latka bawiła się na dyskotece w Miłoszycach pod Wrocławiem, kilkanaście godzin później znaleziono ją martwą - zmarła wskutek wyziębienia organizmu i odniesionych ran. Pierwotnie za tę zbrodnię skazano mieszkającego we Wrocławiu Tomasza Komendę, który spędził w więzieniu 18 lat. W maju 2018 r. Sąd Najwyższy uniewinnił Komendę, a we wrześniu ub. sąd we Wrocławiu na kary 25 lat więzienia skazał Ireneusza M. oraz Norberta B. oskarżonych o gwałt i zabójstwo 15-latki. tkwl/PAP
Nie żyje aktor Michał Szewczyk, miał 86 lat. "Do każdej roli podchodził z równą pasją, był wierny posłannictwu i misji zawodu aktora"^Zespół wPolityce.pl^2021-02-08 13:26:50.494665+01:00^https://wpolityce.pl/spoleczenstwo/538282-nie-zyje-aktor-michal-szewczyk^W wieku 86 lat zmarł aktor Michał Szewczyk, znany szerokiej publiczności z występów w kilkudziesięciu filmach i serialach telewizyjnych. Od 1958 roku aktor był związany z Teatrem Powszechnym w Łodzi - mieście, w którym był postacią popularną, szanowaną i lubianą. CZYTAJ TEŻ: — Nie żyje Krzysztof Kowalewski, jeden z najpopularniejszych polskich aktorów filmowych i teatralnych. Miał 83 lata — Politycy, dziennikarze i internauci wspominają Krzysztofa Kowalewskiego. „Legendarne role, artysta wybitny”; „Żegnaj mistrzu” To bardzo trudny dzień. Odszedł Michał Szewczyk - legenda polskiego kina i teatru, wybitny aktor Teatru Powszechnego w Łodzi. Michał zawsze podkreślał, że nade wszystko kocha Łódź. Jako chłopak z Bałut - jak sam o sobie mówił - odrzucał wszystkie propozycje przeprowadzki do stolicy. To tutaj założył rodzinę, przez ponad 60 lat grał w Teatrze Powszechnym w Łodzi, tutaj współtworzył legendę Łodzi filmowej - zagrał w około 100 filmach. Łodzianie kochali Michała za jego role w teatrze, w Polsce był znany ze swoich ról filmowych — powiedziała PAP dyrektorka Teatru Powszechnego w Łodzi Ewa Pilawska. Pilawska wspomniała, że wraz z odchodzeniem takich aktorów jak Michał Szewczyk i zmarły w sobotę Krzysztof Kowalewski kończy się pewna epoka w teatrze - epoka hierarchii w wielopokoleniowym zespole, epoka rzemiosła i warsztatu teatralnego. Zaznaczyła, że Michał Szewczyk był niezwykłym profesjonalistą, do każdej roli podchodził z równą pasją, był wierny posłannictwu i misji zawodu aktora. Nie tak dawno rozmawialiśmy z Michałem. Często dzwonił do mnie, również bez specjalnych okazji. Zawsze był bardzo życzliwy, wspierał mnie - a nie musiał tego robić, bo był na półce Mistrzów. Był mentorem. Kochał życie, kochał ludzi i teatr. Kilka miesięcy temu w roku jubileuszu 75-lecia Teatru Powszechnego odsłanialiśmy gwiazdę Michała Szewczyka w Łódzkiej Alei Gwiazd, niewiele później Michał został odznaczony Złotym Medalem Zasłużony Kulturze Polskiej Gloria Artis — dodała. Michał Szewczyk urodził się 29 lipca 1934 roku w Łodzi. Był absolwentem łódzkiej Państwowej Wyższej Szkoły Teatralnej. Szeroka publiczność zna go z ról w kilkudziesięciu filmach i serialach telewizyjnych m.in. w: „Królu Maciusiu I” Wandy Jakubowskiej, „Eroice” Munka, „Pan Anatol szuka miliona” Rybkowskiego, „Historii żółtej ciżemki” Sylwestra Chęcińskiego, „O dwóch takich co ukradli księżyc” Jana Batorego, „Prawo i pięść” w reżyserii Jerzego Hoffmana i Edwarda Skórzewskiego oraz w „Stawce większej niż życie”, „Domu”, „Klanie”, „Na Wspólnej”, „Komisarzu Alexie” i „Na dobre i na złe”. Od 1958 r. aktor był związany z Teatrem Powszechnym, w którym stworzył ponad 125 ról m.in.: w „My Fair Lady”, „Bereziakach” i „Boso, ale w ostrogach” w reżyserii Romana Sykały; „Klubie Pickwicka” Jana Bratkowskiego; „Matce Courage” Jerzego Hoffmanna; „Szwejku” Janusza Zaorskiego; „Słoniu” Andrzeja Kondratiuka; „Igraszkach z diabłem” Józefa Grudy; „Śpiewniku domowym” Adama Hanuszkiewicza; „Damach i huzarach” Agnieszki Glińskiej. wkt/PAP
Rekordowa mobilizacja wyborcza młodych Polaków. Prawie 80 procent deklaruje udział w wyborach. Rośnie liczba zwolenników lewicy^Zespół wPolityce.pl^2021-02-08 13:08:23.931132+01:00^https://wpolityce.pl/spoleczenstwo/538276-mlodzi-polacy-coraz-bardziej-zainteresowani-wyborami^77 proc. respondentów w wieku od 18 do 24 lat deklaruje wzięcie udziału w wyborach; to rekordowy wynik - dotychczas odsetek młodych Polaków zdecydowanych udział w wyborach nigdy nie przekraczał 70 proc. - podaje CBOS. Z badań wynika też, że w tej grupie wiekowej minimalnie dominują poglądy lewicowe. Komunikat z badań „Zainteresowanie polityką i poglądy polityczne młodych Polaków na tle ogółu badanych” bazuje na rocznych zestawieniach powstałych w wyniku agregacji zbiorów z dwunastu comiesięcznych badań zrealizowanych w danym roku kalendarzowym i obejmuje okres od roku 1989 do 2020. CBOS podaje, że podobnie jak w poprzednich latach, w 2020 roku niemal co drugi Polak (48 proc.) deklarował średnie zainteresowanie polityką, ograniczające się do śledzenia głównych wydarzeń życia publicznego. Niemniej jednak możemy zaobserwować nieznaczny wzrost deklaracji bardzo dużego oraz dużego zainteresowania polityką w stosunku do 2019 r. (z 19 proc. do 21 proc.), co - według badaczy Centrum - wpisuje się w ogólniejszy trend wzrostowy obserwowany od 2014 roku. CBOS podaje, że są to najwyższe wyniki odnotowane od ponad trzech dekad. Deklarowany poziom zainteresowania polityką jest wśród najmłodszych badanych – podobnie jak w ubiegłych latach – nieznacznie niższy niż wśród ogółu Polaków. Bardzo duże zainteresowanie polityką deklaruje 4 proc. spośród nich (wobec 5 proc. wśród ogółu), a duże – 14 proc. (wobec 16 proc. wśród ogółu). Warto jednak zwrócić uwagę, że w porównaniu z rokiem 2019 mamy do czynienia ze znaczącym wzrostem – odsetek młodych Polaków deklarujących bardzo duże zainteresowanie życiem politycznym wzrósł dwukrotnie (z 2 proc. do 4 proc.), a w deklaracjach dużego zainteresowania obserwujemy bezprecedensowy skok o 5 punktów procentowych (z 9 proc. do 14 proc.). Obecny poziom zainteresowania polityką wśród Polaków w wieku 18-24 lat jest również najwyższy w historii naszych badań  — podano w komunikacie. Wzrost zainteresowania polityką wśród Polaków można zaobserwować również na przykładzie deklaracji zamiaru wzięcia udziału w wyborach - zaznacza CBOS.  W skali ogółu społeczeństwa średnio 79 proc. badanych deklarowało w 2020 roku, że – gdyby wybory do Sejmu i Senatu odbywały się w najbliższą niedzielę – na pewno poszliby do urn wyborczych. Odsetek ten wzrósł o 3 punkty procentowe w stosunku do poprzedniego roku, co wpisuje się w ogólny wzrost mobilizacji wyborczej notowany przez nas od 2015 roku. Po raz kolejny mamy tu do czynienia z najwyższym wynikiem, jaki zarejestrowaliśmy, odkąd stawiamy Polakom to pytanie – w tym przypadku od 1989 r.  — stwierdzono. Jeszcze wyższy wzrost odsetka deklaracji pewności wzięcia udziału w wyborach zaznaczył się wśród młodych Polaków. CBOS podaje, że „odnotowano w tym przypadku skok o 10 punktów procentowych w stosunku do poprzedniego roku (z 67 proc. do 77 proc.)”.  Wynik ten jest wciąż nieco niższy od uzyskanego w odniesieniu do ogółu społeczeństwa, ale także stanowi rekord w historii naszych pomiarów – do 2020 roku odsetek młodych Polaków zdecydowanych na wzięcie udziału w wyborach nigdy nie przekraczał 70 proc.  — podaje CBOS. Z badania wynika też, że na poziomie całego społeczeństwa wciąż dominują przekonania prawicowe – w 2020 roku zadeklarowało je 37 proc. Polaków, co stanowi najwyższy wynik w ostatnich trzech dekadach.  Warto jednak zauważyć, że w stosunku do roku poprzedniego odnotowaliśmy nieco wyższy przyrost poglądów lewicowych (z 17 proc. do 20 proc.) niż prawicowych (z 36 proc. do 37 proc.). Maleją za to odsetki osób o poglądach centrowych, a także tych, które nie chcą lub nie potrafią określić swoich przekonań w tych kategoriach  — zauważyli badacze.
Gruba warstwa śniegu na ulicach stolicy. Trzaskowski się tłumaczy, internauci odpowiadają. "Nawet nie odśnieżyliście spod Ratusza"^Zespół wPolityce.pl^2021-02-08 11:31:39.985250+01:00^https://wpolityce.pl/spoleczenstwo/538255-nieodsniezone-ulice-w-stolicy-trzaskowski-sie-tlumaczy^Na większości ulic w Warszawie leży gruba warstwa śniegu. Ruch odbywa się bardzo powoli, wiele ulic jest zakorkowanych. Od godz. 9 na ulicach, którymi kursują autobusy komunikacji miejskiej pracuje 170 posypywarek. Prezydent stolicy Rafał Trzaskowski i rzeczniczka ratusza Karolina Gałecka tłumaczą, że od samego rana na ulice wyjechało 170 pługoposypywarek, a ostatecznie może ich wyjechać 306. Internautów jednak nie przekonują takie tłumaczenia, ponieważ widzą szereg nieodśnieżonych ulic. Trudne warunki na stołecznych ulicach były od samego rana. Ok. godziny 6 zaczął padać śnieg. Już wówczas ruch odbywał się powoli. Sytuacja się pogarszała wraz z coraz bardziej intensywnymi opadami. Dopiero o godzinie 9 na ulice, którymi kursują autobusy komunikacji miejskiej, wyjechało 170 posypywarek. Już o godz. 6.00 rano na Wisłostradzie ruch odbywał się bardzo powoli. Nie widziałem żadnej posypywarki — mówi mieszkaniec Białołęki, który rankiem jechał do centrum.  Zwykle jadę do pracy 10 minut, dziś droga zajęła mi 40 minut -– denerwuje się pan Robert z Muranowa. Zatkała się również Trasa Łazienkowska. Mieszkaniec Grochowa 41-letni Piotr spędził w aucie prawie 50 minut, choć mówi, że każdego innego dnia dojeżdża do pracy w 15-20 minut. Czas oczekiwania na taksówkę wynosi obecnie co najmniej pół godziny — usłyszał reporter PAP w centrali jednej z korporacji taksówkarskich. Standardowo na taksówkę czeka się do 10 minut. Ze względu na spowolniony ruch nasze pojazdy także jeżdżą wolniej. Odnotowujemy opóźnienia od kilku do kilkunastu minut w stosunku do rozkładów jazdy — poinformował rzecznik ZTM Tomasz Kunert.  Nowy tydzień wita nas trudnymi warunkami pogodowymi i drogowymi. Apeluję do kierowców o ostrożność! Na ulice @warszawa wysłaliśmy we wczesnych godzinach rannych posypywarki. Ze względu na trudną sytuację mobilizujemy dziś wszystkie siły i pojazdy - ponad 300 pługów i posypywarek — napisał na Twitterze Rafał Trzaskowski.
IMGW ostrzega przed intensywnymi opadami śniegu i silnym wiatrem. Możliwe zawieje i zamiecie śnieżne^Zespół wPolityce.pl^2021-02-08 11:23:05.644101+01:00^https://wpolityce.pl/spoleczenstwo/538257-imgw-ostrzega-przed-intensywnymi-opadami-sniegu^Instytut Meteorologii i Gospodarki Wodnej wydał w poniedziałek ostrzeżenia w związku z intensywnymi opadami śniegu. W całym kraju obowiązują ostrzeżenia pierwszego stopnia, na południu stopnia drugiego, a na Lubelszczyźnie i Podkarpaciu miejscami najwyższego, trzeciego stopnia. Instytut ostrzega także przed silnym wiatrem i gołoledzią. W poniedziałek IMGW podało, że z uwagi na intensywne opady śniegu w całym kraju, do godzin wieczornych obowiązują ostrzeżenia pierwszego stopnia. Na południu kraju ostrzeżenia mają stopień drugi, a na Lubelszczyźnie i północnych powiatach Podkarpacia zagrożenie związane ze śniegiem określono stopniem trzecim, czyli najwyższym. Intensywne opady powodują przyrost pokrywy śnieżnej o ponad 5 cm w ciągu 3 godzin. Dodatkowo wystawione zostały ostrzeżenia o zamieciach i zawiejach śnieżnych, gdyż opadom tym towarzyszył będzie umiarkowany i dość silny, a chwilami też porywisty, wiatr — informuje Szymon Ogórek z IMGW. Na obszarze województw śląskiego, małopolskiego, podkarpackiego oraz na południu lubelskiego do godzin popołudniowych obowiązują ostrzeżenia 1 i 2 stopnia o opadach marznących powodujących gołoledź. Na przeważającym obszarze utrzymywać się będą silne porywy wiatru, powodujące zawieje i zamiecie śnieżne, ale od krańców południowych wiatr będzie stopniowo słabł. Warunki na drogach będą złe — ostrzegają synoptycy Instytutu. Strefa opadów powoli przemieszcza się na północ. Miejscami, głównie na południu, opady mają umiarkowane, lokalnie silne natężenie. Opadom towarzyszy dość silny wiatr, w porywach do 60 km/h, który sprawia, że tworzą się zawieje i zamiecie śnieżne — określił Szymon Ogórek. Synoptyk ostrzega, że widoczność miejscami jest ograniczona do 500 m. Na południu kraju – w Krakowie, Zakopanem i Rzeszowie - utrzymywać się będą marznące opady, powodujące gołoledź. Z kolei na Śląsku i w woj. świętokrzyskim występuje tzw. deszcz lodowy, czyli opad w postaci przezroczystych ziaren lodu. Najbardziej intensywne opady, okresami o natężeniu umiarkowanym i silnym, powodującym miejscami przyrost pokrywy śnieżnej o powyżej 5 cm w ciągu 3 godz., prognozowane są na obszarze województw: lubuskiego, wielkopolskiego, łódzkiego, mazowieckiego (południowa połowa), świętokrzyskiego, lubelskiego. Z danych Instytutu wynika, że minionej doby najtrudniejsze warunki pogodowe występowały na południu kraju – padał śnieg i marznący deszcz, powodujący gołoledź. W ciągu ostatniej doby najwięcej śniegu spadło na Dolnym Śląsku, w Zieleńcu i Słoszowie było to ok. 18 cm, w Kłodzku 16 cm. Na Opolszczyźnie, Górnym Śląsku, Ziemi Łódzkiej i Kielecczyźnie lokalnie spadło tam do 10-15 cm śniegu. Najgrubsza pokrywa śnieżna, poza obszarami górskimi, w dalszym ciągu utrzymuje się na północnym wschodzie, w Suwałkach i Białymstoku leży około 30 cm śniegu — podał Ogórek. W niedzielę najcieplej było na południu oraz zachodzie, około -5 st. C, w tym samym czasie, w Suwałkach w najcieplejszym momencie dnia odnotowano -14,4 st. C. W nocy na Podlasiu przy gruncie było nawet -21 st. C. Najcieplej natomiast było w Bieszczadach, w Lesku zanotowano -5 st. C.  Gdyby uwzględnić dane pomiarowe również ze stacji górskich, to w trakcie wczorajszej doby najcieplejszym miejscem w Polsce był Kasprowy Wierch. W niedzielę w najcieplejszym momencie dnia było tam -0,7 st. C, natomiast w nocy temperatura spadła do -1,9 st. C  —podał Szymon Ogórek. mm/PAP
Papież apeluje o sprawiedliwą dystrybucję szczepionek: Nie może rządzić logika zysku. Postęp medyczny musi służyć wszystkim^Zespół wPolityce.pl^2021-02-08 11:20:23.407329+01:00^https://wpolityce.pl/spoleczenstwo/538258-papiez-apeluje-o-sprawiedliwa-dystrybucje-szczepionek^Papież Franciszek zaapelował w poniedziałek o zapewnienie sprawiedliwej dystrybucji szczepionek przeciw koronawirusowi, nie według kryteriów ekonomicznych, lecz przy uwzględnieniu potrzeb wszystkich. W kwestii zdrowia nie może rządzić „logika zysku” - mówił. CZYTAJ TAKŻE: — Papież apeluje o zapewnienie dostępu do szczepionek dla wszystkich: „W obliczu pandemii jesteśmy w jednej łodzi” — Włoska agencja Ansa za źródłami watykańskimi: papież Franciszek otrzymał dawkę szczepionki przeciwko koronawirusowi — Telewizyjny wywiad z papieżem Franciszkiem. Mówił o walce politycznej, aborcji oraz pandemii. „Znalazłem się w klatce” Ponawiam swój apel o to, aby każdy człowiek miał zapewnioną opiekę i pomoc, której potrzebuje — powiedział papież podczas audiencji dla ambasadorów akredytowanych przy Stolicy Apostolskiej. W tym celu niezbędne jest, aby ci, którzy sprawują odpowiedzialność polityczną i rządową, zaangażowali się na rzecz powszechnego dostępu do podstawowej opieki medycznej — oświadczył Franciszek. Wskazał na konieczność stworzenia lokalnych punktów medycznych i placówek odpowiadających realnym potrzebom ludności oraz zapewnienia dostępu do kuracji i lekarstw. Na tym polu nie może rządzić „logika zysku” - dodał. Niezbędne jest też, aby znaczny postęp medyczny i naukowy osiągnięte z biegiem lat, które pozwoliły stworzyć w tak krótkim czasie szczepionki skuteczne przeciwko koronawirusowi, służyły całej ludzkości — mówił papież. Wzywam dlatego wszystkie państwa, by aktywnie wniosły wkład w międzynarodowe inicjatywy, mające na celu sprawiedliwą dystrybucję szczepionek, nie według kryteriów czysto ekonomicznych, ale przy uwzględnieniu potrzeb wszystkich — dodał Franciszek. Zastrzegł zarazem, że konieczne jest odpowiedzialne zachowanie każdej osoby w celu zahamowania wirusa. Ostrzegł, że w obliczu tak „podstępnego i nieprzewidywalnego wroga jak Covid-19” „fatalne byłoby pokładanie ufności tylko w szczepionce, jakby było to panaceum, które zwalnia ze stałego zaangażowania każdej jednostki na rzecz dobra swojego i innych”.  wkt/PAP
Schizofrenia wodzireja. "Jednoczesne zbieranie pieniędzy na leczenie dzieci i wspieranie ich zabijania, gdy są nienarodzone, to absurd"^Goran Andrijanić^2021-02-08 08:09:39.455489+01:00^https://wpolityce.pl/spoleczenstwo/538138-schizofrenia-wodzireja-sojusz-owsiaka-i-lempart^Akcję ratującą życie chorych dzieci Jurek Owsiak powiązał bezpośrednio z ruchem społecznym, który od miesięcy dąży do tego, aby te chore dzieci nigdy się nie urodziły. Kiedy pierwszy raz przyjechałem do Polski ok. 20 lat temu, zobaczyłem wokół siebie małe czerwone naklejki w kształcie serca. Przyklejano je w różnych miejscach – na przystankach autobusowych, w witrynach sklepowych, przy drzwiach wejściowych do budynków… Widziałem je także w domach przyjaciół, którzy mieli różne światopoglądy i różne orientacje polityczne. Kiedy zapytałem wtedy moją dziewczynę, a dziś żonę, o co chodzi, odpowiedziała mi, że to symbol wielkiej akcji humanitarnej, w ramach której Polacy co roku zbierają pieniądze dla szpitali, głównie dziecięcych. Z tego co mi powiedziała, wywnioskowałem, że akcja skupia… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Polacy jednoznacznie: rząd słusznie walczył o życie Polaka w brytyjskim szpitalu. O sprawie słyszało aż 4 na pięciu badanych! SPRAWDŹ!^Nasz Sondaż^2021-02-07 21:28:29.923687+01:00^https://wpolityce.pl/spoleczenstwo/538197-polacy-jednoznacznie-rzad-slusznie-walczyl-o-zycie-polaka^Jak wynika z badania pracowni Social Changes na zlecenie portalu wPolityce.pl, bardzo wyraźna większość badanych uważa, że rząd słusznie walczył o prawo do leczenia Polaka, któremu brytyjscy lekarze i brytyjska służba zdrowia odłączały jedzenie i odmawiały wody - wbrew woli części rodziny.  W naszym badaniu zadaliśmy respondentom następujące pytanie:  Czy popiera Pani/Pan działania polskiego rządu, który sprzeciwił się odłączeniu Polaka od aparatury podtrzymującej życie w Anglii i podjął walkę o jego życie i jak najszybsze przetransportowanie go do Polski? Na tak zadane pytanie twierdzącą odpowiedziało aż 59 proc. badanych.  Przeciwnego zdania było 23 proc. respondentów.  18 proc. badanych nie ma zdania w tej sprawie.      Działania rządu chwalą w największym stopniu wyborcy Zjednoczonej Prawicy - aż 83 proc. uważa, że rząd działał w słusznej sprawie. Bardziej sceptyczni są wyborcy Koalicji Obywatelskiej, ale i w tej grupie przeważają zwolennicy walki o życie Polaka. O samej sprawie słyszało aż 82 proc. badanych:       CZYTAJ TAKŻE: Duże poparcie Polaków dla luzowania obostrzeń pandemicznych. „Za” są zwłaszcza wyborcy opozycji. Zwolennicy PiS popierają status quo Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1074 osób w dniach od 29 stycznia do 1 lutego 2021 roku. Prej
Ekspert: Dzięki szczepionce przeciw COVID-19 uchylają się drzwi do kolejnych zastosowań mRNA w medycynie^Zespół wPolityce.pl^2021-02-07 19:06:20.808546+01:00^https://wpolityce.pl/spoleczenstwo/538131-ekspert-szczepionka-mrna-przeciw-covid-19-uchyla-drzwi^Dzięki szczepionce mRNA przeciw COVID-19 uchylają się drzwi do kolejnych zastosowań mRNA w medycynie. A są to nie tylko szczepionki przeciw różnym wirusom, ale również szczepionki przeciwnowotworowe oraz nowe terapie chorób - np. metabolicznych - mówi prof. Jacek Jemielity. CZYTAJ RÓWNIEŻ: -Kiedy się nie szczepić? Resort zdrowia wskazuje, w jakich przypadkach szczepienie powinno być odroczone. SPRAWDŹ! -Nowa dostawa szczepionek! 320 tys. dawek preparatu przeciw COVID-19 od firm Pfizer i BioNTech. Zmiana w dystrybucji przez opóźnienia Prace badawcze dotyczące zastosowań mRNA w medycynie prowadzone są od lat. Na świecie trwa już kilkaset badań klinicznych z tego zakresu. Do stycznia 2020 r. nie była jednak na świecie dopuszczona żadna terapia wykorzystująca mRNA. Dopiero pandemia i prace nad szczepionką mRNA przeciw COVID-19 dokonały przełomu w zakresie akceptacji nowych terapii. Udało się pokazać, że mogą być one skuteczne i bezpieczne. A do tego niezbędne. Agencje dopuszczające nowe leki przyspieszyły więc prace nad prawodawstwem dopuszczającym stosowanie mRNA w medycynie. A dzięki temu uchyliły się drzwi dla kolejnych nowych terapii — mówi w rozmowie z PAP chemik prof. Jacek Jemielity z Centrum Nowych Technologii Uniwersytetu Warszawskiego, który zajmuje się badaniami dotyczącymi mRNA. Informacyjny RNA czy też matrycowy RNA (mRNA) powstaje w jądrze komórki. To skopiowany z DNA fragment kodu, w którym znajduje się przepis na budowę konkretnego białka czy peptydu. Kiedy mRNA opuszcza jądro komórki, trafia do rybosomów, których zadaniem jest wyprodukowanie z tego przepisu zadanego białka. Okazuje się jednak, że taki przepis na białko można dostarczyć do komórki z zewnątrz - w postaci syntetycznego, z góry zaprojektowanego mRNA. A przez to sprawić, że komórka zacznie w swoich rybosomach produkować białka, których nie miało w planach. W przypadku szczepionki mRNA przeciw COVD-19 w komórkach dendrytycznych powstaje w ten sposób nietypowe, nie mające zastosowania w komórce białko. Ono - lub jego części - są prezentowane potem na zewnątrz komórki. A układ odpornościowy uczy się, jak rozpoznawać patogeny zawierające takie białko i jak je niszczyć lub obezwładniać. Przez co zyskuje wprawę w rozpoznawaniu białek charakterystycznych dla koronawirusa. Najłatwiej o zastosowanie badań nad mRNA w szczepionkach, bo tam są potrzebne naprawdę niewielkie ilości tej substancji.  W szczepionce przeciw COVID-19 zawarte jest zaledwie 30 mikrogramów mRNA. To mniej niż kryształek cukru. A do samych komórek dostaje się tylko niewielka tego część. To jednak wystarcza, aby aktywować układ immunologiczny — zwraca uwagę naukowiec. Wymienia, że szczepionka na COVID-19 to nie wszystko. Trwają już badania nad innymi tzw. prewencyjnymi szczepionkami mRNA, w tym przeciw wirusom: Zika, cytomegalii, wścieklizny. Ale i przeciw chorobom bakteryjnym - choćby przeciw gruźlicy. Są też jednak prowadzone prace nad zupełnie nowym rodzajem szczepionek - tzw. szczepionkami leczniczymi, które aktywują układ odpornościowy do walki przeciw zaistniałej już chorobie. Trwają więc już testy nad szczepionkami mRNA przeciw nowotworom. Szczepionka taka ma pomagać organizmowi rozpoznawać komórki nowotworowe i je niszczyć. W takich badaniach szuka się zmutowanych białek, które są prezentowane na zewnątrz komórek nowotworowych. I dostarcza się komórkom przepisu na ich produkcję. Dzięki temu organizm uczy się zwalczać komórki prezentujące takie białka. Zastosowań terapeutycznych mRNA jest więcej - to choćby leczenie rzadkich chorób genetycznych, np. metabolicznych, takich jak mukowiscydoza, fenyloketonuria. A więc choroby, gdzie jedno z białek produkowane jest z defektem. Są już też pomysły, żeby mRNA zastosować w regeneracji mięśnia sercowego osób po zawale. W tym wypadku w mRNA kodowany byłby czynnik białkowy odpowiedzialny za tworzenie naczyń krwionośnych. A dzięki niemu mięsień sercowy szybciej ma się regenerować. Trwają też badania kliniczne dotyczące zastosowania mRNA w terapii rdzeniowego zaniku mięśni. Tradycyjna medycyna ona opiera się głównie o związki małocząsteczkowe, które wpływają na aktywność białek. Ale jeśli potrzebnych białek w komórce nie ma lub mają one jakiś defekt, nie można wpływać na ich aktywność. I tu szansą jest właśnie zastosowanie mRNA — podsumowuje uwagę prof. Jemielity. Badania z wykorzystaniem mRNA nie byłyby na tak wysokim etapie, gdyby nie nastąpiło w poprzednich latach kilka przełomów technologicznych związanych z badaniami mRNA. I tak np. naukowcy wypracowali sposoby na to, jak przedłużać życie mRNA, która jest w organizmie cząsteczką bardzo niestabilną. A do tego trzeba było zrozumieć, jak mRNA ulega degradacji i jak jej trwałość wydłużyć. Rozwiązania z tego zakresu wypracowywał właśnie zespół prof. Jemielitego. Rozmówca PAP informuje, że licencję jego zespołu na jedną z technologii przedłużania życia mRNA, wykupił BioNTech (to firma, która wspólnie z Pfizerem produkuje teraz szczepionkę przeciw COVID-19).  W szczepionkach przeciw COVID-19 niestety nie zastosowano naszej technologii. Wiemy natomiast, że w zeszłym roku we wszystkich badaniach klinicznych związanych ze szczepionkami onkologicznymi firmy BioNTech, nasza technologia była wykorzystywana — mówi prof. Jemielity. Innym przełomem w badaniach nad mRNA był na świecie sposób na oczyszczanie mRNA (tak, by nie było w nim zawartych substancji toksycznych, jak dwuniciowego RNA). Następną sprawą było to, jak dostarczać mRNA do komórek w sposób bezpieczny dla organizmu. I tak, by samo mRNA nie było zwalczane przez układ odpornościowy (ale białko zakodowane przez to mRNA - już owszem). Naukowcy musieli też wypracować sposób na to, by organizm, kiedy dostarczy mu się syntetyczne mRNA, szybko i sprawnie produkował białko tam zakodowane - i to w całkiem dużych ilościach. Wierzę, że dopuszczenie mRNA do zastosowań będzie pozytywnym efektem pandemii koronawirusa. I że kolejna dekada będzie stała pod znakiem terapeutycznego mRNA — podsumowuje prof. Jemielity. aw/PAP
Dyrektor hotelu "Malinowy Zdrój" dementuje doniesienia: Doszło do zadymienia, nie było ewakuacji gości. Placówka działa legalnie^Zespół wPolityce.pl^2021-02-07 18:44:05.401445+01:00^https://wpolityce.pl/spoleczenstwo/538187-dyrektor-hotelu-malinowy-zdroj-nie-doszlo-do-pozaru^W naszym hotelu nie doszło do pożaru tylko do zadymienia, nie było ewakuacji gości - powiedział w niedzielę PAP dyrektor hotelu „Malinowy Zdrój” Paweł Patrzałek. Zaznaczył, że jego hotel prowadzi działalność leczniczą i działa zgodnie z obowiązującymi przepisami. CZYTAJ RÓWNIEŻ: Prof. Pawłowicz odpowiada na ataki: Przebywam w hotelu Malinowy Zdrój na pobycie leczniczym. Informacje o pożarze są kłamstwem O tym, że w hotelu „Malinowy Zdrój” w Solcu-Zdroju doszło do pożaru i ewakuacji jego gości, w tym sędzi TK Krystyny Pawłowicz, podało lokalne „Echo Dnia”, a za nim media ogólnopolskie. Patrzałek powiedział PAP, że w sobotę doszło do zwarcia instalacji elektrycznej w skrzynce rozdzielczej.  Ta skrzynka się nam troszkę spaliła i zadymiła się część rehabilitacyjna w hotelu, czyli oddzielny boczny budynek w części hotelowej. Musieliśmy wezwać straż pożarną, dlatego, że to zadymienie było dość duże. Nie było pożaru jako takiego, ale przyjechała straż pożarna i pomogła nam oddymić te pomieszczenia — relacjonował. Dodał, że w tym czasie zabiegi miało kilku gości, którzy zostali poproszeni o opuszczenie części rehabilitacyjnej i przejście do hotelowej.  Po dwóch godzinach udało nam się to wszystko oddymić. Natomiast nie było żadnej ewakuacji hotelu, czy gości, którzy czekali w tym czasie w pokojach w niezadymionej części hotelowej i w żaden sposób nie byli zagrożeni — zaznaczył. Patrzałek podkreślił, że placówka działała legalnie, zgodnie z rozporządzeniem z 21 grudnia.  Dopuszczalne jest prowadzenie działalności hotelarskiej pacjentów i ich opiekunów w celu uzyskania świadczenia opieki zdrowotnej w obiekcie wykonującym działalność leczniczą. My, jako spółka jesteśmy już od 15 lat, od rozpoczęcia działalności, zrejestrowani w rejestrze podmiotów wykonujących działalność leczniczą prowadzonym przez wojewodę świętokrzyskiego. Więc prowadzimy działalność hotelarską, ale też i leczniczą — zaznaczył. Przyjmujemy obecnie tylko i wyłącznie pacjentów i ich opiekunów, którzy przyjeżdżają do nas ze swoimi skierowaniami, są badani przez lekarza i wtedy kwalifikowani do pobytu w hotelu lub nie, więc ta nasza działalność w tym momencie jest działalnością leczniczą — dodał. Do sobotniego zdarzenia odniósł się także starszy kapitan Piotr Dziedzic z Komendy Powiatowej PSP w Busku-Zdroju. Informację o tym zdarzeniu otrzymaliśmy w sobotę przed godziną 18. Dyżurny na miejscu zdarzenia zadysponował sześć zastępów straży pożarnej: cztery zastępy państwowej straży pożarnej i dwa zastępy ochotniczej straży pożarnej. Po dojeździe na miejsce zdarzenia okazało się, że w pomieszczeniach rehabilitacyjnych oraz w pomieszczeniu technicznym, gdzie wybuchł pożar, jest zadymienie. Część personelu i osoby przebywające w tych pomieszczeniach ewakuowała się przed przybyciem straży pożarnej — powiedział. Dziedzic dodał, że „paliła się rozdzielnia elektryczna”; jak zaznaczył, „pożary tego typu emitują więcej dymu, niż ognia”.  Strażacy przy użyciu dwóch gaśnic proszkowych ugasili ten pożar, następnie pomieszczenia zostały przewietrzone. Dodatkowo to pomieszczenie techniczne zostało sprawdzone kamerą termowizyjną, w celu wykluczenia ukrytych zarzewi ognia. Wszystkie pomieszczenia tej części rehabilitacyjnej oraz pomieszczenia technicznego zostały sprawdzone detektorem wielogazowym na obecność substancji szkodliwych. Nie wykryto żadnych substancji szkodliwych i na tym działania straży się zakończyły — poinformował Dziedzic. Pawłowicz, odnosząc się do informacji o jej pobycie w hotelu Malinowy Zdrój w Solcu-Zdroju (woj. świętokrzyskie), potwierdziła PAP, że przebywa tam w celach leczniczych. Pawłowicz w oświadczeniu przesłanym PAP podkreśliła, że od wielu lat, regularnie co kilka miesięcy jest pacjentką Poradni Rehabilitacyjnej ośrodka „Malinowy Zdrój” w Solcu Zdroju, gdzie korzysta z rehabilitacji i zabiegów leczniczych.  Podstawą mojego obecnego pobytu od 31 stycznia br. jest skierowanie lekarskie, wystawione w związku ze stanem zdrowia — napisała. Funkcjonowanie ośrodka „Malinowy Zdrój” jest ograniczone wyłącznie do udzielania świadczeń zdrowotnych. Od 21 stycznia zgodnie z prawem przyjmuje on pacjentów na zabiegi rehabilitacyjne. Noclegi związane są wyłącznie z w/w świadczeniami zdrowotnymi, a inne udogodnienia nie są dostępne dla kuracjuszy — zaznaczyła Pawłowicz. Proszę o uwzględnienie tych informacji w swoich relacjach medialnych i zaprzestanie ataków personalnych. Wobec osób szczególnie zaangażowanych rozpowszechnianie nieprawdziwych informacji na mój temat podejmę odpowiednie kroki prawne — dodała.  kpc/PAP
Jakimowicz apeluje: Kilka dni temu celem ataków stała się moja żona. Ktoś ją oczernia. Proszę, dajcie mojej Żonie spokój…^Znalezione w sieci^2021-02-07 16:08:10.525341+01:00^https://wpolityce.pl/spoleczenstwo/538170-jakimowicz-apeluje-prosze-dajcie-mojej-zonie-spokoj^Prezenter TVP i aktor Jarosław Jakimowicz dodał na Instagramie wpis, w którym apeluje o uszanowanie prywatności jego żony i pozostawienie jej w spokoju. Cała sprawa ma związek z oskarżeniami o gwałt, jakie padły wobec Jakimowicza. CZYTAJ TAKŻE: — Jakimowicz wydał oświadczenie: „Jestem niewinnym człowiekiem. Zniszczyliście jakąś część mojego życia, część życia moich dzieci” — Jakimowicz składa pozew przeciwko Krysiakowi: Jestem niewinny. Nigdy w życiu nie podniosłem ręki na żadną kobietę Od kilku tygodni jestem celem ataków, opartych na pomówieniach i kłamstwach. W związku z tą sprawą wystąpiłem już na drogę sądową przeciwko ich autorowi — napisał Jakimowicz.    autor: screen Instagram Jarosław Jakimowicz   Niestety, kilka dni temu celem ataków stała się moja żona. Ktoś ją oczernia, rozsiewa nieprawdziwe informacje, próbuje ją zdyskredytować w oczach pracodawców, znajomych, rodziny. Co gorsza – podszywa się pod jej osobę w mediach społecznościowych. Zakłada fałszywe profile w portalach facebook, instagram, twitter, Linked In, etc. Rozsyła zaproszenia do grona znajomych, wiadomości, zamieszcza komentarze pod publikowanymi postami. Podkreślam – nie Ona jest właścicielką tych profili. Nie ma nic wspólnego z podejmowanymi, w ten sposób działaniami. Sprawę kradzieży „wirtualnej tożsamości” zgłosiliśmy na policję. Mam nadzieję, że tej szybko uda się namierzyć sprawcę takich działań — podkreśla. Szanowni Państwo, moja żona nie jest osobą publiczną. Nigdy nie aspirowała do tej roli. Zawsze stroniła od obecności w mediach. Uszanujcie, proszę jej decyzję! Apeluję również do przedstawicieli niektórych mediów, które próbują nagabywać osoby postronne, rodzinę, znajomych, dzwoniąc do nich, usiłując zdobywać informację na temat Jej życia prywatnego – proszę, dajcie mojej Żonie spokój… Uszanujcie jej prywatność — zaapelował prezenter TVP. tkwl/Instagram
Płonie archiwum urzędu miasta w Krakowie! Z pożarem walczy kilkanaście zastępów straży pożarnej. "Dostęp do budynku jest utrudniony"^Zespół wPolityce.pl^2021-02-07 09:51:28.182640+01:00^https://wpolityce.pl/spoleczenstwo/538118-plonie-archiwum-urzedu-miasta-w-krakowie^25 zastępów straży wciąż walczy z pożarem w archiwum urzędu miasta, który wybuchł w sobotę wieczorem w Krakowie. Sytuacja jest trudna, głównie z uwagi na ograniczoną przestrzeń, w której poruszają się strażacy. Akcja potrwać może jeszcze kolejnych kilkanaście godzin. Rzecznik małopolskiej straży Sebastian Woźniak w niedzielę wieczorem poinformował PAP, że działania ratowniczo-gaśnicze przy ul. Na Załęczu wciąż trwają i trudno powiedzieć, kiedy się zakończą. Akcja potrwa jeszcze najpewniej od kilku do kilkunastu godzin. Na miejscu pracuje obecnie 25 zastępów, czyli 75 strażaków. W sumie zaangażowanych w nią będzie ich znacznie więcej - z uwagi na wielogodzinne działania strażacy wymieniają się.  Warunki gaszenia tego pożaru są bardzo trudne, jest to bardzo wyczerpująca praca — przyznał rzecznik. Woźniak wytłumaczył, na czym w tej chwili skupiają się służby.  Udało nam się wykonać w ścianie jednej z hal otwory, które początkowo umożliwiły nam jej częściowe oddymienie. Natomiast wypracowana przez sztab koncepcja zakłada wprowadzenie do środka piany lekkiej z dwóch agregatów pianowych, tak, aby ugasić ten pożar poprzez wypełnienie — wyjaśnił.  Jak dodał, utworzenie otworów odbyło się w porozumieniu z nadzorem budowlanym, który również jest na miejscu zdarzenia. Zdaniem Woźniaka prowadzona akcja jest „bardzo trudna ze względu na ograniczoną przestrzeń, w której poruszają się strażacy”. Jak poinformowało miasto Kraków, w archiwum znajduje się 20 tys. metrów bieżących dokumentów. Dla strażaków dużym problemem jest konieczność przesuwania masywnych, wysokich na około trzy metry regałów. Podczas normalnego funkcjonowania archiwum przesuwały się one elektrycznie, natomiast w momencie odcięcia prądu musimy przesuwać je ręcznie. Kiedy taki regał już przesuniemy, pojawiają się nowe zarzewia ognia, które trzeba dogaszać; dokumenty archiwalne trzeba z kolei wynosić — podkreślił Woźniak. Zaznaczył, że znajdujące się w środku regały poddawane są działaniu wysokiej temperatury, więc ich elementy ulegają przesunięciu i wybrzuszeniu, co bardzo utrudnia akcję.  My musimy czuwać też nad własnym bezpieczeństwem — wskazał. Na miejsce zdarzenia skierowane zostały siły i środki z powiatu krakowskiego, ale też z Myślenic, Brzeska, Nowego Sącza i Tarnowa; do dyspozycji jest również karetka.  Podczas działań jeden z ratowników z Krakowa zgłosił złe samopoczucie i został przetransportowany na SOR. W tej chwili jest już w domu; jest on traktowany jako osoba poszkodowana — podał rzecznik. mly/PAP
Nauka o rodzinie dobrze przyjęta. MEiN: Otrzymujemy b. pozytywne sygnały po ogłoszeniu utworzenia nowej dyscypliny naukowej^Zespół wPolityce.pl^2021-02-07 09:28:17.315693+01:00^https://wpolityce.pl/spoleczenstwo/538117-nauka-o-rodzinie-dobrze-przyjeta-mein-pozytywne-sygnaly^Otrzymujemy bardzo pozytywne sygnały po ogłoszeniu przez Ministra Edukacji i Nauki propozycji utworzenia nowej dyscypliny naukowej: nauka o rodzinie - wynika z informacji przekazanych PAP przez MEiN. Teraz resort planuje prace nad nowym rozporządzeniem i konsultacje społeczne. CZYTAJ RÓWNIEŻ: -Studia o rodzinie będą dyscypliną naukową. Czarnek: Potrzebujemy wykształconych kadr, które umocnią zdrowe zrozumienie rodziny -Czarnek: Fakt, że minister do najszczuplejszych nie należy nie oznacza, że mamy zaakceptować problem otyłości wśród dzieci Pod koniec stycznia minister edukacji i nauki Przemysław Czarnek ogłosił na Katolickim Uniwersytecie Lubelskim, że dąży do tego, aby w nowym okresie ewaluacyjnym nauka o rodzinie stała się dyscypliną naukową. Jak poinformowała PAP rzecznik prasowy MEiN Anna Ostrowska, utworzenie nowej dyscypliny naukowej ma pozwolić „na nowo odkryć tę najważniejszą i zarazem podstawową grupę społeczną, jaką jest rodzina.” Rodzina jako przedmiot troski naszego państwa potrzebuje pogłębionej interdyscyplinarnej wiedzy na jej temat. Powołanie nowej dyscypliny naukowej będzie mogło w pozytywny sposób przełożyć się na inne dziedziny naszego życia, w tym kwestie społeczne, gospodarcze, religijne i polityczne — wyjaśniła. Otrzymujemy bardzo pozytywne sygnały po ogłoszeniu przez Ministra Edukacji i Nauki propozycji utworzenia nowej dyscypliny naukowej. Wśród tych opinii wypowiadali się również m.in. przedstawiciele Zarządu Polskiego Stowarzyszenia Familiologicznego — dodała Ostrowska. Napisała również, że w swoim stanowisku organizacja podkreśliła, że jako odrębna dyscyplina naukowa nauki o rodzinie będą mogły wieloaspektowo przedstawić rodzinę, sięgając jednocześnie do filozofii, teologii, a także socjologii, pedagogiki, psychologii, medycyny, prawa i innych dziedzin i dyscyplin nauki. Rzecznik MEiN poinformowała, że wprowadzenie nowej dyscypliny będzie wymagać modyfikacji rozporządzenia w sprawie klasyfikacji dziedzin i dyscyplin.  Prace nad rozporządzeniem oraz konsultacje społeczne w tym zakresie zostaną tak zaplanowane, aby zmiany w klasyfikacji nastąpiły po zakończeniu okresu objętego najbliższą ewaluacją jakości działalności naukowej, tj. w 2022 r. — zaznaczyła. Obecnie w systemie polskiego szkolnictwa wyższego, zgodnie z rozporządzeniem, są 44 dyscypliny naukowe (wśród nich są m.in. historia, nauki medyczne czy astronomia) i 3 artystyczne. Podział dyscyplin wzorowany jest na systematyce przyjętej przez Organizację Współpracy Gospodarczej i Rozwoju (OECD). Przed reformą szkolnictwa wyższego Polsce (Sejm przyjął ustawę Prawo o szkolnictwie wyższym i nauce w 2018 r.) było ponad 100 dyscyplin naukowych. Ograniczenie ich liczby miało prowadzić do ograniczenia ich rozdrobnienia. aw/PAP
Niepokojące ustalenia naukowców! "FT": szczepionka AstraZeneca mniej skuteczna przeciwko wariantowi koronawirusa z RPA^Zespół wPolityce.pl^2021-02-06 23:31:15.068326+01:00^https://wpolityce.pl/spoleczenstwo/538111-niepokojace-ustalenia-naukowcow-dot-preparatu-astrazeneca^Badania naukowców z RPA i Wielkiej Brytanii sugerują, że szczepionka firmy AstraZeneca nie zapewnia ochrony przed łagodnym i umiarkowanym przebiegiem Covid-19 wywołanym przez południowoafrykański wariant koronawirusa - podał w sobotę dziennik „Financial Times”. Według gazety przeprowadzone w RPA badanie, którego wyniki mają zostać oficjalnie opublikowane w poniedziałek, wskazuje, że „dwie dawki szczepionki nie dają ochrony przeciwko łagodnemu i umiarkowanemu Covid-19” wywołanemu przez szczep 501Y.V2 koronawirusa. To, czy szczepionka chroni przed poważnym przebiegiem choroby nie zostało jeszcze ustalone ze względu na małą liczbę danych, ale żaden z zaszczepionych pacjentów nie musiał być hospitalizowany. W badaniu udział wzięło 2026 osób, z czego połowa otrzymała co najmniej jedną dawkę szczepionki firmy AstraZeneca, a połowa co najmniej jedną dawkę placebo. Jak zaznacza „FT”, liczba uczestników jest „relatywnie niska”. Według dziennika wyniki badań mogą niepokoić, bo przypadki zakażeń dominującym w RPA wariantem koronawirusa wykryto w krajach na całym świecie. Ponadto brytyjski wariant koronawirusa B.1.1.7. zyskał nową mutację, identyczną z tą, która pozwala szczepowi z RPA na obniżenie skuteczności szczepionek. kk/PAP
Dr Sutkowski: "Sytuacja epidemiczna w Polsce wciąż jest trudna"; prof. Gut przypomina: "Wirusa rozsiewają ludzie, nie miejsca"^Ciekawa opinia^2021-02-06 17:59:42.445185+01:00^https://wpolityce.pl/spoleczenstwo/538088-sutkowski-sytuacja-epidemiczna-w-polsce-wciaz-jest-trudna^Sytuacja epidemiczna w Polsce wciąż jest trudna - ocenił w sobotę lek. med. Michał Sutkowski - specjalista medycyny rodzinnej z Uczelni Łazarskiego. Jednym z powodów dużej liczby zgonów - jak tłumaczył prezes Warszawskich Lekarzy Rodzinnych - jest późne zgłaszanie się chorych do lekarzy. W sobotę Ministerstwo Zdrowia podało, że badania potwierdziły zakażenie koronawirusem u kolejnych 5965 osób, najwięcej w woj. mazowieckim – 986. Zmarło 283 chorych. Ponadto KPRM podał, że w Polsce wykonano dotąd 1 617 764 szczepienia przeciw COVID-19. Sytuacja epidemiczna jest dalej trudna, choć oczywiście jest lepiej niż w listopadzie, gdy liczba zakażeń była na poziomie powyżej dwudziestu, dwudziestu kilku tysięcy potwierdzonych przypadków, a liczba zgonów również była wyższa niż obecnie. Mimo że obecne spadki zakażeń są pocieszające, to jednak liczba zgonów jest nadal bardzo duża - to codziennie jest ok. 300 zgonów — stwierdził doktor Sutkowski. Ekspert z Uczelni Łazarskiego podkreślił, że jednym z powodów dużej liczby zgonów jest późne zgłaszanie się chorych do lekarzy.  Bardzo często ludzie leczą się na własną rękę, własnymi sposobami, co jest - najłagodniej rzecz ujmując - niedobre w pandemii — zwrócił uwagę Sutkowski.  Dodał też, że powodami dużej liczby zgonów jest utrzymująca się powszechna obecność koronawirusa w Polsce oraz przeciążona służba zdrowia, która prawie od roku zmaga się z epidemią. To wszystko rzutuje na dużą liczbę zgonów, choć obecnie ta sytuacja trochę się poprawia — podkreślił. W rozmowie z PAP specjalista odniósł się również do zapowiedzianego przez rząd poluzowania obostrzeń związanych z epidemią, czyli warunkowego - na dwa tygodnie - uruchomienia od 12 lutego m.in. teatrów, hoteli i basenów. To jest odważny krok, ale uczyniony z ostrożnością, bo jest warunkowy. To jest bardzo istotne, bo jeżeli by dochodziło do sytuacji, w której będą narastały liczby potwierdzonych zakażeń i zgonów, to oczywiście możemy wrócić do ostrzejszych obostrzeń — zaznaczył Sutkowski. Ekspert dodał też, że biorąc pod uwagę obecne statystyki związane z epidemią koronawirusa możliwe byłoby otwarcie restauracji, gdzie łatwiej o przestrzeganie rygorów sanitarnych, niż np. w barach, pubach czy dyskotekach. Zastrzegł jednak, że w restauracjach, które są miejscami zamkniętymi i gdzie nie nosi się masek, istnieje większe ryzyko zakażenia koronawirusem niż na otwartej przestrzeni uruchamianych np. stoków narciarskich czy boisk. W piątek rząd ogłosił, że od 12 do 26 lutego w reżimie sanitarnym dostępne będą hotele i miejsca noclegowe do 50 proc. łóżek, a także kina i teatry z obłożeniem do 50 proc. miejsc. Ponadto, otwarte mają być baseny, stoki i boiska zewnętrzne. Zamknięte pozostaną siłownie, a restauracje mogą działać tylko oferując jedzenie na wynos. To nie poszczególne miejsca rozsiewają wirusa, tylko robią to ludzie - powiedział PAP wirusolog prof. Włodzimierz Gut. Jak zauważył, jeśli ludzie zachowają rozsądek, to poluzowanie obostrzeń nie przyniesie wzrostu zakażeń. Od 12 do 26 lutego br. w reżimie sanitarnym dostępne dla wszystkich będą hotele i miejsca noclegowe do 50 proc. pokoi, baseny i stoki narciarskie - poinformowali przedstawiciele rządu. Zamknięte będą restauracje hotelowe i siłownie; gastronomia będzie wydawać posiłki na wynos. To nie same instytucje, ani siłownie, ani baseny, ani hotele, ani teatry nie rozsiewają wirusa, tylko rozsiewają go ludzie — powiedział prof. Gut.  Jak dodał, „jeżeli zdjęcie obostrzeń będzie połączone z rozsądkiem, to nie będzie miało wpływu (na wzrost zakażeń – PAP)”. Jak kontynuował, „jeżeli się uruchomi wszystko, to potem nie wiadomo, co zamykać (…). Jeżeli uruchamia się krok po kroku; nie jest ważne nawet, który to krok, to po dwóch tygodniach można ocenić, czy w tej dziedzinie trzeba się cofnąć i wrócić do obostrzeń (…). To jest metoda prób i błędów, ponieważ nie miejsca odpowiadają (za zakażenia - PAP). Odpowiadają za nie ludzie, którzy tam przychodzą” – podkreślił prof. Gut. Pytany o tempo ograniczania obostrzeń Gut odparł, że oddziaływanie danego zjawiska funkcjonuje mniej więcej do dwóch tygodni, „więc jeśli nic się nie dzieje przez dwa tygodnie, to znaczy, że nie ten element jest wpływający w sposób zdecydowany”. Prof. Gut zwrócił także uwagę na prowadzone szczepienia.  Pojawi się pewien problem, czy jest uzasadnienie ograniczeń dla osób, które zostały uodpornione. Oczywiście nie w stu procentach, bo takiej szczepionki nie ma, ale powiedzmy te 95 proc. uodpornienia daną szczepionką pozwala na wpuszczenie określonej grupy na określone miejsce — dodał. Zgodnie z rządowymi zapowiedziami, od 12 lutego hotele i miejsca noclegowe mają być dostępne dla wszystkich przy zachowaniu reżimu sanitarnego, ale do 50 proc. dostępnych pokoi. Posiłki serwowane będą tylko do pokoi, na życzenie gości. Oznacza to, że restauracje hotelowe nadal będą zamknięte. Otwarte mają być baseny oraz stoki narciarskie, ale aquaparki nadal będą nieczynne. Zamknięte pozostaną też siłownie, kluby fitness i restauracje, które - tak jak do tej pory – będą mogły wydawać posiłki na wynos i z dowozem. mly/PAP
Czarnek na inauguracji ciekawej inicjatywy: "Będzie aktywizować społeczeństwo w oparciu o uniwersalne wartości chrześcijańskie"^Zespół wPolityce.pl^2021-02-06 13:57:49.920917+01:00^https://wpolityce.pl/spoleczenstwo/538055-mocne-wsparcie-czarnka-dla-chrzescijanskiej-inicjatywy^Po wielu dekadach marginalizowania myśli chrześcijańsko-społecznej powołano instytucję, która będzie aktywizować społeczeństwo obywatelskie w oparciu o uniwersalne wartości chrześcijańskie - powiedział w sobotę szef resortu nauki Przemysław Czarnek w czasie inauguracji PUNCS. W czasie inauguracji Powszechnego Uniwersytetu Nauczania Chrześcijańsko-Społecznego (PUNCS), która odbyła się w formie zdalnej, wyemitowano nagranie z wystąpieniem szefa MEiN Przemysława Czarnka.  Czarnek ocenił to wydarzenie, jako ważne. To niezwykle istotne, że po wielu dekadach marginalizowania myśli chrześcijańsko-społecznej została powołana instytucja, która będzie aktywizować społeczeństwo obywatelskie w oparciu o uniwersalne wartości chrześcijańskie  — podkreślił. Dodał, że edukacja w zakresie katolickiej nauki społecznej to wielkie wyzwanie. Dlatego pogratulował inicjatorom stworzenia placówki, która „bezpośrednio odwołuje się do dzieła św. Jana Pawła II i dorobku Roberta Schumana”. Wierzę, że dzięki tej niezwykle cennej i ważnej inicjatywie oddziaływanie wielkiej myśli filozoficznej i społecznej św. Jana Pawła II, jednego z najwybitniejszych, czy najwybitniejszego z rodu Polaków, stanie się jeszcze silniejsze  — mówił Czarnek. Przypomniał, że papież podkreślał rolę dialogu miedzy wiarą a rozumem. Jestem głęboko przekonany, że dzięki wykładowcom, wśród których znajdują się wybitni naukowcy, eksperci oraz praktycy z różnorodnych dziedzin, a także doskonale przygotowanej ofercie edukacyjnej, ta misja ma ogromne szanse powodzenia” - mówił szef resortu edukacji i nauki. Podkreślił, że od jej powodzenia zależy m.in. wzmocnienie znaczenia nauki społecznej Kościoła w kontekście budowania lepszej jakości modelu społecznego i zwiększenia efektywności modelu gospodarczego. Obecna na inauguracji w formie online minister rodziny i polityki społecznej Marlena Maląg powiedziała, że PUNCS jest inicjatywą ważną i potrzebną „w tych trudnych czasach”.  Z jednej strony walczymy z epidemią koronowirusa od ponad roku, podejmując konkretne skuteczne działania, ale z drugiej strony, jakże ważnej cały czas, troszczymy się o polskie rodziny — mówiła.  Podkreśliła, że ta inicjatywa pokazuje, jak ważne jest kształtowanie solidnego fundamentu opartego na chrześcijańskich wartościach osadzonych w określonych realiach społecznych. Pomimo tej trudnej sytuacji (…) najważniejszy jest człowiek, najważniejsza jest rodzina, kształtowanie młodego pokolenia  — zaznaczyła. Utworzenie PUNCS to jest potężne wyzwanie i jakże potrzebne w dzisiejszym czasie, kiedy tak naprawdę młodzi ludzie borykają się z systemem wartości. System wartości oparty na szkole naszego św. Jana Pawła II to jest właśnie to, czego potrzebują młodzi ludzie dzisiaj — oceniła. PUNCS to inicjatywa Fundacji Instytutu Myśli Schumana w ramach prowadzenia pozaszkolnej działalności edukacyjnej. Zajęcia prowadzone są online. PUNCS nie jest uczelnią wyższą i nie działa w oparciu o ustawę o szkolnictwie wyższym. Jak wynika z informacji organizatorów, uczestnicy zgłębiają myśl chrześcijańską i jej potencjał, tak aby przyczyniali się do tworzenia dobrej jakości modelu społecznego i wysokiej efektywności gospodarczej. mm/PAP
Komisja ds. pedofilii interweniuje po filmie Vegi: Zwróciliśmy się do Prokuratora Krajowego o informacje, czy prowadzone są czynności^Zespół wPolityce.pl^2021-02-06 13:56:56.016570+01:00^https://wpolityce.pl/spoleczenstwo/538056-komisja-ds-pedofilii-interweniuje-po-filmie-vegi^Państwowa Komisja ds. Pedofilii zwróciła się do Prokuratora Krajowego z prośbą o informacje, czy prowadzone są czynności dotyczące spraw, które przedstawiono w filmie „Oczy Diabła” w reż. Patryka Vegi. Tematem filmu jest m.in. proceder międzynarodowego handlu dziećmi. CZYTAJ TAKŻE: — John Demoralizator. „Rodzice muszą zachować nadludzką wręcz czujność, by nie pozwolić temu gigantycznemu lobby ukraść dzieci” — Agresywna seksualizacja dzieci! Szokująca bajka w duńskiej telewizji. Rodzice oburzeni: To promocja perwersji, pornografii i pedofilii Film pt. „Oczy Diabła”, który - jak napisała komisja - ma charakter dokumentalny, dostępny jest od 2 lutego na kanale Patryka Vegi na YouTube. Państwowa Komisja ds. Pedofilii zwróciła się do Prokuratura Krajowego z prośbą o udzielenie informacji, czy prowadzone są czynności mające na celu wyjaśnienie przedstawionych w wyżej przywołanej produkcji okoliczności, które wskazują na możliwość popełnienia szeregu przestępstw - w tym nadużyć seksualnych wobec małoletnich poniżej lat 15 — czytamy w informacji opublikowanej na rządowych stronach gov.pl. Komisja przypomniała też, że podstawą prawną podjętego przez nią działania jest art. 3 ustawy z 2019 r. o Państwowej Komisji do spraw wyjaśniania przypadków czynności skierowanych przeciwko wolności seksualnej i obyczajności wobec małoletniego poniżej lat 15. Przepis ten głosi, że „Komisja podejmuje działania mające na celu zapewnienie niezwłocznej reakcji organów państwa oraz organizacji i podmiotów w zakresie zwalczania nadużyć seksualnych, a także podejmuje działania umożliwiające pociągnięcie do odpowiedzialności sprawców tych nadużyć”. wkt/PAP
Wicepremier Sasin opowiada o pobycie w szpitalu: "Koronawirus to bardzo zdradliwa choroba, nie u wszystkich przebiega lekko"^Notujemy ...^2021-02-06 13:04:57.829159+01:00^https://wpolityce.pl/spoleczenstwo/538046-sasin-o-pobycie-w-szpitalu-koronawirus-jest-zdradliwy^Koronawirus to bardzo zdradliwa choroba, nie u wszystkich przebiega lekko - podkreślił w wywiadzie dla „Super Expressu” wicepremier, minister aktywów państwowych Jacek Sasin. Wicepremier zaznaczył, że jego pobyt w szpitalu w związku z COVID-19 był dość krótki i dlatego mógł już wrócić do obowiązków.  W szpitalu miałem bardzo dobrą opiekę. Z jednej strony wreszcie był czas, by przeczytać kilka zaległych książek, co jest bardzo pozytywne, ale z drugiej - pobyt w szpitalu nie jest niczym miłym —powiedział. Widziałem, jak trudną walkę o życie pacjentów toczą medycy. Dlatego raz jeszcze apeluję do wszystkich - uważajcie na siebie i pilnujcie zaleceń epidemicznych  — podkreślił Sasin. Jak wskazał, COVID-19 to bardzo zdradliwa choroba i nie u wszystkich przebiega lekko.  Codziennie setki ludzi odchodzą. Moja rekonwalescencja potrwa jeszcze kilka tygodni, ale czuję się na tyle dobrze, że mogłem wrócić do pracy  — mówił wicepremier. mm/PAP
SONDAŻ. Prawie połowa Polaków poszłaby do restauracji czynnej mimo obostrzeń. Największe poparcie dla pomysłu wśród młodych^Zespół wPolityce.pl^2021-02-06 12:26:03.325225+01:00^https://wpolityce.pl/spoleczenstwo/538042-prawie-polowa-polakow-poszlaby-do-restauracji-mimo-obostrzen^Z sondażu przeprowadzonego dla rp.pl wynika, że 47 procent respondentów skorzystałoby z usług przedsiębiorstwa otwartego wbrew obowiązującym obostrzeniom. Takie deklaracje częściej składali ludzie młodzi, poniżej 24 roku życia - podał w sobotę portal. „Czy byłaby/byłby Pani/Pan skłonna skorzystać z usług przedsiębiorstwa otwartego wbrew obowiązującym obostrzeniom (np. z siłowni, hotelu lub restauracji)?” - takie pytanie zadano uczestnikom sondażu SW Research dla portalu rp.pl. 47 proc. respondentów udzieliło odpowiedzi twierdzącej, deklarując chęć skorzystania z takich usług. Z możliwości wizyty w otwartej wbrew obostrzeniom siłowni lub restauracji nie skorzystałoby 31,2 proc. ankietowanych. Zdania w tej kwestii nie ma 21,8 proc. Z sondażu wynika, że skorzystanie z usług przedsiębiorstw otwartych wbrew wprowadzonym przez rząd obostrzeniom częściej deklarowały kobiety (48 proc.) niż mężczyźni (46 proc.). Większe zainteresowanie odnotowano także wśród mieszkańców największych miast (52 proc.), ludzi młodych, poniżej 24. roku życia (64 proc.). o dochodzie nieprzekraczającym 5 tysięcy złotych netto (53 proc.). „Wraz ze wzrostem wieku spada odsetek osób gotowych skorzystać z takich usług – z 64 proc. wśród osób do 24 lat, do 37 proc. wśród osób powyżej 50 roku życia” – czytamy w portalu. W piątek premier Mateusz Morawiecki ogłosił, że w połowie lutego nastąpi otwarcie hoteli i miejsc noclegowych do 50 proc. łóżek oraz otwarcie kin i teatrów do 50 proc. miejsc; dopuszczona będzie też aktywność sportowa na terenach otwartych; restauracje, siłownie i kluby fitness pozostaną nadal zamknięte. mm/PAP
Dobra wiadomość! Prezes ARM: Do magazynu Agencji trafiła cała partia 120 tys. szczepionek na COVID-19 firmy AstraZeneca^Zespół wPolityce.pl^2021-02-06 10:39:25.805469+01:00^https://wpolityce.pl/spoleczenstwo/538025-arm-otrzymalo-120-tys-szczepionek-firmy-astrazeneca^Do magazynu Agencji Rezerw Materiałowych trafiła cała partia 120 tys. szczepionek na COVID-19 firmy AstraZeneca – poinformował w sobotę PAP prezes ARM Michał Kuczmierowski. Według wcześniejszych zapowiedzi rządu, kolejne dostawy szczepionek firmy AstraZeneca mają dotrzeć do Polski 10, 17 i 28 lutego. Szef KPRM Michał Dworczyk mówił, że do końca lutego – zgodnie z dokumentami przesłanymi przez firmę AstraZeneca – do Polski powinno trafić łącznie około miliona sztuk. Dworczyk informował również, że szczepionkę tej firmy w Polsce otrzymają osoby w wieku 18-60 lat oraz że w pierwszym etapie będą szczepieni wyłącznie nauczyciele. Szczepionka AstryZeneki to trzeci preparat przeciw COVID-19 dopuszczony do użytku na rynku unijnym. Jest to szczepionka wektorowa. Stworzył ją brytyjsko-szwedzki koncern AstraZeneca i naukowcy z Uniwersytetu Oksfordzkiego. Została dopuszczona na rynek pod koniec stycznia. Z informacji w charakterystyce tego preparatu wynika, że może on być podawany osobom, które ukończyły 18 lat, ale „obecnie istnieją ograniczone dane dotyczące skuteczności szczepionki COVID-19 Vaccine AstraZeneca u osób w wieku 55 lat i starszych”. Ponadto skuteczność tej szczepionki może być mniejsza u osób z obniżoną odpornością. Nieotwarta fiolka może być przechowywana przez 6 miesięcy w lodówce w temperaturze 2-8 stopni Celsjusza. Dwa pozostałe preparaty opierają się na technologii mRNA – firmy Pfizer/BioNTech (o nazwie Comirnaty) i firmy Moderna. Szczepionki te mają zbliżoną skuteczność sięgającą 95 proc. Szczepionka Comirnaty musi być przechowywana i transportowana w temperaturze minus 70 stopni Celsjusza, substancja Moderny – minus 25-15 stopni. Po wyjęciu z zamrażarki można je przechowywać przez miesiąc (Moderna) lub pięć dni (Comirnaty) w temperaturze plus 2-8 stopni. mly/PAP
Który to już raz?! Wstrzymano dostawę ciepła do kilkunastu budynków w Warszawie. Duży problem dla mieszkańców okolic ul. Narbutta^Zespół wPolityce.pl^2021-02-05 22:25:53.341864+01:00^https://wpolityce.pl/spoleczenstwo/538009-wstrzymano-dostawe-ciepla-do-kilkunastu-budynkow-w-warszawie^W rejonie ul. Narbutta na Mokotowie wstrzymano dostawę ciepła do kilkunastu budynków - poinformowała w piątek wieczorem spółka Veolia Energia Warszawa. Przywrócenie dostaw planowane jest w sobotę o godz. 15. Jak poinformowała w komunikacie Veolia Energia Warszawa, przerwa w dostawie ciepła nastąpiła o godz. 21 w rejonie ulicy Narbutta. Wyłączeniem objęte zostały budynki przy: Narbutta 49/51, 53 i Narbutta 53 oficyna, Kwiatowa 27 i 23, Ligocka 2, Króżańska 20, Al. Niepodległości 130 i 128, Madalińskiego 48 i 50/52. Spółka poinformowała, że przywrócenie dostaw ciepła planowane jest w sobotę o godz. 15. Trwa również przerwa w dostawach ciepła przy ul. Bałuckiego 21, 23 i 27, Dąbrowskiego 17a, Odolańskiej 18a i 20 oraz przy ul. Wiśniowej 6/10. Tutaj dostawy mają zostać przywrócone w sobotę rano. gah/PAP
"Solidarność" oburzona zachowaniem współpracownicy Zdanowskiej: Godzące w wizerunek środowiska pedagogicznego^Zespół wPolityce.pl^2021-02-05 22:01:54.016055+01:00^https://wpolityce.pl/spoleczenstwo/538004-s-oburzona-zachowaniem-wspolpracownicy-zdanowskiej^Międzyregionalna Sekcja Oświaty i Wychowania NSZZ „Solidarność” Ziemi Łódzkiej wyraża swoje zdecydowane oburzenie wobec zachowania Pełnomocniczki Prezydenta Łodzi ds. Dzieci i Młodzieży podczas publicznego wystąpienia na wiecu kobiet - podał szef sekcji Roman Laskowski. CZYTAJ RÓWNIEŻ: PiS żąda odwołania łódzkiej pełnomocnik ds. dzieci i młodzieży za publiczne przeklinanie. „Ja pi…lę, naprawdę jestem wk…” Lider „Solidarności” łódzkiej oświaty podkreślił, że pełnomocniczka, która ma prowadzić dialog społeczny dotyczący dzieci i młodzieży musi publicznie zachowywać powagę i godność pełnionej funkcji. Wulgarne słownictwo, którym publicznie operuje pani Pełnomocnik, zdaje się zaprzeczać jej umiejętnościom przyzwoitego zachowania oraz godność zajmowania takiego stanowiska  — podkreślił Laskowski. NSZZ Solidarność zawsze opowiadała się po stronie wolności słowa (…). Swobody obywatelskie jednak nie usprawiedliwiają zachowania godzącego w wizerunek całego środowiska pedagogicznego — zaznaczył.  Naszym zdaniem taka osoba nie jest godną zajmować stanowisko Pełnomocnika Prezydenta Łodzi ds. Dzieci i Młodzieży — napisał w specjalnym stanowisku szef łódzkiej „Solidarności” oświaty. Radny PiS Sebastian Bulak w złożonej w środę interpelacji do prezydent Łodzi Hanny Zdanowskiej domaga się pilnej reakcji w sprawie jej pełnomocniczki ds. dzieci i młodzieży Agaty Kobylińskiej. Wykrzykiwanie przekleństw nie przystoi miejskiemu urzędnikowi - podkreśla oczekując wyciągnięcia konsekwencji służbowych wobec Kobylińskiej. W minioną sobotę radny PiS zażądał od Zdanowskiej natychmiastowej dymisji Kobylińskiej - jak wyjaśnił - po interwencji rodziców, którzy obejrzeli w sieci przeplatane wulgaryzmami publiczne wystąpienie pełnomocniczki na wiecu Strajku Kobiet w ubiegłym tygodniu. Proszę pamiętać, że bierność tylko legitymizuje tego typu zachowania w przestrzeni publicznej i utrwala przekonanie, że podpisuje się Pani pod wystąpieniem swojej Pełnomocniczki — napisał radny do prezydent Łodzi. Zwrócił się do Zdanowskiej o „szybką interwencję i wyciągnięcie konsekwencji służbowych wobec Pełnomocniczki Prezydenta Miasta Łodzi ds. Dzieci i Młodzieży, która na wiecu Strajku Kobiet, w swoim publicznym wystąpieniu, posługiwała się słownictwem stojącym w rażącej sprzeczności z funkcją, do której została powołana”. Żadna złość i żadne protesty nie usprawiedliwiają wulgaryzmów wykrzykiwanych publicznie przez Panią Pełnomocnik. Czy taki przykład powinna dawać młodemu pokoleniu Pani Pełnomocnik Prezydenta Miasta Łodzi ds. Dzieci i Młodzieży? — pytał dwa dni temu Bulak. Zadeklarował, że konsekwentnie będzie domagał się odwołania Kobylińskiej z piastowanej funkcji. Pan radny otrzyma odpowiedź na swoją interpelację w ustawowym terminie — poinformował w środę rzecznik prezydent Łodzi Marcin Masłowski. Wcześniej rzecznik ocenił, że „gdyby trzeba było zwalniać czy dymisjonować wszystkie – oburzone na orzeczenie TK – urzędniczki za to, co robią w swoim prywatnym czasie i we własnym imieniu to nie moglibyśmy otworzyć Urzędu Miasta Łodzi”. Nagranie, m.in. z wystąpieniem pełnomocniczki prezydenta Łodzi do spraw dzieci i młodzieży na demonstracji w ubiegły czwartek, 28 stycznia, po publikacji uzasadnienia orzeczenia Trybunału Konstytucyjnego w sprawie zakazu aborcji przed siedzibą PiS przy ul. Piotrkowskiej w Łodzi, umieścił w sieci lokalny kolektyw organizacji „Dziewuchy dziewuchom”. Na filmie, po okrzykach „Ch…j z wami, aborcja z nami” głos zabrała Kobylińska.  Tak długo się blokowałam, żeby w miejscu publicznym, tak samo jak stoję nie używać słów wulgarnych. Ale już jestem tak wk… na na to wszystko, ja pi…lę, naprawdę jestem wk… na — mówiła. Potem Kobylińska zwróciła się m.in. do kobiet, które są za zakazem aborcji.  Mam jeden krótki apel do tych wszystkich wstrętnych bab, bab, które są w PiS i popierają to, co się stało: w piekle jest specjalne miejsce dla kobiet, które nie wspierają kobiet — krzyczała.  To jest wstyd, jak jeszcze kobieta, przedstawicielka rządu, staje i mówi te swoje farmazony. To jest po prostu wstyd i hańba. I dla was, naprawdę, powiem wam: wyp…lać  — oświadczyła Kobylińska. Zachęcała też młode osoby stanowiące większość demonstrantów do aktywności podczas wyborów.  To w was jest przyszłość. I od was będzie bardzo dużo zależało, jak będą następne wybory — powiedziała.  Jest was dziś bardzo dużo, ale to jest też tak, że musimy mieć świadomość, że to też nie może trwać wiecznie to stanie na ulicach — mówiła Kobylińska, a ktoś z tłumu, co słychać na nagraniu umieszczonym w sieci, krzyknął:  Trzeba ich rozp…lić po prostu. Wtedy manifestanci zgromadzeni przed siedzibą łódzkiej partii rządzącej zaczęli skandować: „Spalić PiS”. Jedna ze zwracających się do uczestników manifestacji kobiet, co również słychać na nagraniu, powiedziała wtedy z obawą i nieco ciszej:  To się może spodobać komuś.  Inna z kobiet zaczęła wtedy zachęcać tłum do skandowania innego antyrządowego hasła.  gah/PAP
Wandalizm też jest ok? Kto posprząta po Strajku Kobiet? Co deklaruje warszawski ratusz a jaka jest prawda? SPRAWDŹ!^Zespół wPolityce.pl^2021-02-05 17:59:48.930290+01:00^https://wpolityce.pl/spoleczenstwo/537965-wandalizm-tez-jest-ok-kto-posprzata-po-strajku-kobiet^Urzędnicy Rafała Trzaskowskiego przekonują, że dewastacje związane ze Strajkiem Kobiet nie generują dla miasta dodatkowych kosztów i są usuwane na bieżąco. Sprawdziliśmy te słowa warszawskiego Ratusza i publikujemy dowody na to, że rzeczywistość wygląda zgoła inaczej. Wydarzenia związane ze Strajkiem Kobiet pokazały, że dla ich uczestników nie ma świętości. Dewastacja kościołów czy pomników zniechęciły nawet część osób popierającą postulaty strajku. Niestety problemu nie widzi prezydent Warszawy, Rafał Trzaskowski. Jego urzędnicy w publicznych wypowiedziach bagatelizują agresywne i wulgarne zachowania uczestników protestów. Dla miasta nie są to dodatkowe koszty, ponieważ jednostki miejskie mają podpisaną umowę z wykonawcą, w związku z tym usuwanie napisów odbywa się w ramach wydatków bieżących  —powiedziała TVP Info, Karolina Gałecka, rzeczniczka prasowa Urzędu m.st. Warszawy. W tej samej rozmowie przekonywała również, że zabrudzenia usuwane są na bieżąco. Postanowiliśmy sprawdzić na ile te deklaracje pokrywają się z rzeczywistością. Wybraliśmy trasę często pokonywaną przez protestujących – między centrum Warszawy a Żoliborzem, gdzie mieszka wicepremier, prezes PiS Jarosław Kaczyński. Na liczącej niespełna 6 km trasie natrafiliśmy wczoraj na kilkadziesiąt aktów wandalizmu odwołujących się do proaborcyjnych wartości oraz antyrządowych haseł. Zniszczenia są trwałe. Niektórych może nie dać się zmyć bądź zamalować. Dotyczą one koszów na śmieci, ławek lub donic na zieleń miejską. Prawdopodobnie obiekty te muszą być wymienione za co zapłacą wszyscy podatnicy. Ostatni Strajk Kobiet, wspomnianą wcześniej trasą (z nieco zmienionym jej przebiegiem) przeszedł 29 stycznia. Mija tydzień a szkody pozostają dalej nie usunięte. Co pani rzecznik miała na myśli, mówiąc o usuwaniu zabrudzeń na bieżąco, pozostaje nam się tylko domyślać.               Uczestnicy protestów w związku z brakiem reakcji ze strony władz stolicy dopuszczają się aktów wandalizmu gdzie popadnie. Podobne symbole i hasła znalazły się także na słupach, tablicach informacyjnych czy biletomatach. „Twórczość” lewicowych zadymiarzy możemy dostrzec również na elewacjach bloków czy banerach reklamowych. Wulgarność haseł w takich miejscach jest jeszcze większa. Pomazane zostały także plakaty hospicjów perinatalnych. Wizerunek dziecka w łonie matki wyraźnie razi protestujących.                     Ostatnie protesty po opublikowaniu wyroku Trybunału Konstytucyjnego w Dzienniku Ustaw ukazały nam kolejne ciemne oblicze Marty Lempart. Liderka Strajku Kobiet, zachęcała dzieci uczestniczące w demonstracji do wykrzykiwania proaborcyjnych sloganów.  Przerażające obrazki! Dzieci skandują z Lempart: „hej, hej, hej aborcja jest ok!”. Rozemocjonowana dziewczynka wrzeszczy na policjantów Przedstawione powyżej nagranie w doskonały sposób ukazuje główne wartości jakie przyświecają lewicowym manifestantom. To, co dla wielu jest nie do przyjęcia, dla protestujących stało się normalnością i najlepszym sposobem na okazanie sprzeciwu wobec wyroku TK. Pozostaje pytanie, czy dzieci biorące udział w strajkach, przypatrując się działaniom chuliganów niszczących publiczne mienie, same nie zaczną kiedyś tego robić. mm
"Łucznik": Karabinek Grot jest stale udoskonalany w porozumieniu z wojskiem. Fabryka Broni nie chowa głowy w piasek, reagujemy^Zespół wPolityce.pl^2021-02-05 17:03:35.343369+01:00^https://wpolityce.pl/spoleczenstwo/537969-lucznik-grot-stale-udoskonalany-w-porozumieniu-z-wojskiem^Karabinek Grot powstał w porozumieniu z wojskiem, jako użytkownikiem tej broni; usterki, które ujawniają się przy każdej nowej konstrukcji, są także w porozumieniu z wojskiem usuwane – zapewnili w piątek przedstawiciele radomskiej Fabryki Broni Łucznik i wojska. CZYTAJ TEŻ: — Skurkiewicz zapewnia: Polscy żołnierze są bezpieczni użytkując karabin Grot. Nie było nawet jednego wypadku z jego użyciem — „Łucznik” pozwał wydawcę Onetu i autorów tekstu o karabinku Grot! Fabryka domaga się przeprosin i miliona złotych zadośćuczynienia — Jach odpowiada na rewelacje Onetu ws. karabinków Grot: Dla kierownictwa rządu bezpieczeństwo żołnierzy jest priorytetem W piątek w Wojskowym Instytucie Technicznym Uzbrojenia w podwarszawskiej Zielonce przedstawiciele Fabryki Broni Łucznik w Radomiu i używający Grota żołnierz WOT prezentowali funkcjonalność tego systemu. Producent podkreślił, że egzemplarze pierwszej wersji zostały już zmodernizowane, a z czasem zostaną doprowadzone do najnowszego standardu. Karabinek szturmowy Grot został skonstruowany w Radomiu, w porozumieniu z użytkownikiem końcowym — podkreślił dyrektor handlowy FB Seweryn Figurski. Przypomniał, że karabinek powstał w programie Modułowego Systemu Broni Strzeleckiej i zależnie od potrzeb można go skonfigurować na 10 sposobów, z lufami różnej długości, także w wersji bez kolby. Podkreślił, że długa szyna montażowa pozwala na stosowanie wielu przyrządów celowniczych, a w konstrukcji broni uwzględniono wygodę strzelców prawo- i leworęcznych. Figurski zaznaczył, że „żadna broń nie trafi do końcowego użytkownika bez pozytywnych rezultatów testów”, obejmujących upadki, zapylenie, zamoczenie i tysiące strzałów.  Doskonale wiemy, że nowa konstrukcja będzie przechodziła choroby wieku dziecięcego. W użytkowaniu wychodzą na jaw wady, których nie można było przewidzieć. Ważne, jak Fabryka Broni reaguje na potrzeby klienta — – podkreślił. Dotychczas firma dostarczyła 43 700 karabinków, otrzymując ok. 40 reklamacji. Pierwszą wersję A0 zastąpił model A1, m.in. ze zmienionym mocowaniem paska, obecnie w produkcji jest wersja A2, dostarczona w blisko 7 tys. egzemplarzy - dłuższe łoże uniemożliwia w tej broni przypadkowe wypięcie regulatora gazu, którego wypadanie było usterką pierwszej wersji.  Nie było to nagminne, ale też nie incydentalne. Fabryka Broni nie chowa głowy w piasek, reagujemy — powiedział Figurski. Wzmocniono także iglicę, by wytrzymywała także strzały „na sucho”, bez amunicji, specyficzne dla szkolenia stosowanego w WOT. Starszy szeregowy Theodore Anama, od dwóch lat żołnierz WOT, użytkownik Grota i instruktor strzelecki, zwrócił uwagę na ergonomię i prostotę szkolenia broni dla lewo-i praworęcznych. Zapewnił, że także przy ogniu ciągłym Grot nie nagrzewa się tak, by uniemożliwiać używanie. Mówiąc o wrażliwości na zabłocenie i zapiaszczenie, powiedział, że czasami, lecz nie za każdym razem, dochodzi do zacięcia. Płk dr hab. inż. Przemysław Kupidura z WAT przyznał, że niektóre elementy mogą być bardziej podatne na zabrudzenie. Zaznaczył zarazem, że WOT ćwiczą w trudnych warunkach – trenując np. ewakuację rannego ciągniętego przez czołgającego się kolegę – a broń po takim ćwiczeniu nadal strzela. Odnosząc się do publikacji o wadach karabinka z Łucznika, zwrócił uwagę, że w zaprezentowanym teście wsypano piach we wrażliwe elementy Grota, pozostałe konstrukcje traktując łagodniej, co – dodał – powoduje, że wyniki są nieporównywalne. Nic w tym złego, że rynek cywilny testuje broń. Też tak robiliśmy — powiedział były żołnierz GROM, Paweł Mateńczuk „Naval”. Przyznał, że niektóre próby, jakich dokonywał z kolegami, przekraczały warunki dopuszczane przez producentów. Podkreślił, że w jego karierze wojskowej, w tym na misjach bojowych w Iraku i Afganistanie – nie spotkał się z takim zapiaszczeniem, jakiemu poddano Grota w publikacji. Także „Naval” wyraził uznanie dla możliwości dostosowania Grota do indywidualnych potrzeb strzelca. W styczniu portal Onet.pl zamieścił materiał o wadach technicznych karabinka Grot, zarzucił też, że przy dopuszczeniu broni naruszono procedury badań i akceptacji. Powołując się na próby przeprowadzone przez byłego oficera wojsk specjalnych, Onet.pl opisał wypadające regulatory gazowe, przegrzewanie się przy ciągłym ogniu, podatność na zacięcia po zapiaszczeniu i na korozję, łamliwą kolbę, pękający magazynek i jego gniazdo. Fabryka Broni zarzuciła autorom nierzetelność i podkreśliła, że wady stwierdzone we wczesnych egzemplarzach zostały usunięte. Na początku lutego Łucznik poinformował o pozwie przeciw wydawcy Onetu, w którym FB żąda przeprosin i miliona złotych zadośćuczynienia. Karabinek, opracowany przez FB Łucznik i WAT w ramach Modułowego Systemu Broni Strzeleckiej. Pierwsza partia została kupiona w 2017 r. dla WOT, obecnie jest zamawiany także dla wojsk operacyjnych. wkt/PAP
"The Times" donosi o nowym pomyśle brytyjskiego rządu. Czy zostaną wprowadzone paszporty szczepionkowe dla turystów?^Zespół wPolityce.pl^2021-02-05 16:29:31.067705+01:00^https://wpolityce.pl/spoleczenstwo/537960-the-times-brytyjski-rzad-planuje-paszporty-szczepionkowe^Brytyjski rząd rozważa wprowadzenie w jakiejś formie paszportów szczepionkowych, co mogłoby umożliwić wyjazdy zagraniczne i zwolnienie z obowiązku kwarantanny po powrocie - podał w piątek dziennik „The Times”. Według gazety, trzy ministerstwa - spraw zagranicznych, transportu i zdrowia - pracują nad opcjami dla podróżujących do krajów, które mogą wymagać tego jako warunku wjazdu. Z informacji „The Times” wynika, że dotyczyłoby to tylko osób wyjeżdżających za granicę i nie ma na razie mowy o ewentualnych przywilejach w kraju dla osób posiadających taki dokument, bądź jakimś wykluczeniu osób, które go nie posiadają. Informację o tym, że jakaś forma paszportów szczepionkowych jest rozważana, podała także stacja Sky News powołując się na źródło rządowe. W przeszłości członkowie brytyjskiego rządu wykluczali wprowadzenie takich dokumentów.  Z pewnością nie planuję wprowadzenia żadnych paszportów szczepionkowych i nie znam nikogo w rządzie, kto by to planował  — mówił na początku grudnia, gdy zaczynały się szczepienia w Wielkiej Brytanii, minister bez teki Michael Gove. CZYTAJ TAKŻE: Unia Europejska podzielona ws. „szczepionkowych paszportów”. Sceptyczna jest też WHO: Są sprzeczne z zasadami sprawiedliwości Europa dyskutuje o „certyfikacie szczepień”. Południe naciska na Brukselę; Blair apeluje do Johnsona. Czy turystyka ruszy? W tym tygodniu najpierw rząd Danii, a następnie Szwecji zapowiedziały wprowadzenie paszportów szczepionkowych, przy czym Dania chce to zrobić jeszcze przed końcem lutego. Jak pisze „The Times”, jednym z krajów planujących zwolnić z kwarantanny turystów, którzy zostali zaszczepieni przeciwko Covid-19, jest popularna wśród brytyjskich turystów Grecja. Jej władze liczą, że w związku z tym, że szczepienia w Wielkiej Brytanii idą znacznie sprawniej niż krajach UE, Brytyjczycy mogą uratować sezon turystyczny i w związku z tym prowadzone są dyskusje, w jakiej formie przyjeżdżający mieliby udowodnić, że zostali zaszczepieni. Obecnie każda osoba przyjeżdżająca do Wielkiej Brytanii musi mieć negatywny wynik testu na obecność koronawirusa, a niezależnie, czy została zaszczepiona, czy nie, musi odbyć 10-dniową kwarantannę po przyjeździe. mm/PAP
Rewolucja Bidena. "Feministki, homoseksualiści, Afroamerykanie, rdzenni Amerykanie – teraz nadszedł ich czas"^Konrad Kołodziejski^2021-02-05 13:30:49.120461+01:00^https://wpolityce.pl/spoleczenstwo/537370-rewolucja-bidena-nadszedl-czas-mniejszosci^Mniejszości seksualne, rasowe i etniczne – teraz nadszedł ich czas. Bo inaczej – jak twierdzą demokraci – nie da się zbudować prawdziwie sprawiedliwego społeczeństwa. Nowej wielkiej Ameryki będącej inspiracją dla całego postępowego świata. Twarzą nowej ekipy w Białym Domu stała się tydzień temu transseksualna Rachel Levine, wyznaczona przez prezydenta Bidena na stanowisko zastępcy sekretarza zdrowia. Levine, która w 2011 r. przeszła zmianę płci, wcześniej nazywała się Richard i była żonatym mężczyzną mającym dwójkę dzieci. Dr Levine jest – jak zapewniają media – uznaną lekarką, kierującą wcześniej służbą zdrowia w Pensylwanii i cieszącą się tam ponadpartyjnym poparciem. Jednak – jak się zdaje – to nie kwalifikacje dr Levine przesądziły o jej awansie do Waszyngtonu, lecz przynależność do… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Od 12 lutego dostępne będą hotele, kina, baseny, stoki, boiska zewnętrzne. Po dwóch tygodniach dalsze decyzje rządu ws. obostrzeń^Zespół wPolityce.pl^2021-02-05 12:37:41.201330+01:00^https://wpolityce.pl/spoleczenstwo/537915-od-12-lutego-dostepne-beda-min-hotele-kina-baseny-stoki^Od 12 lutego do 26 lutego w reżimie sanitarnym dostępne będą hotele, kina, teatry, opery, filharmonie, baseny, stoki, boiska zewnętrzne; zamknięte pozostaną siłownie, a restauracje nadal będą mogły wydawać posiłki na wynos. Zasady będą obowiązywały na razie przez dwa tygodnie. CZYTAJ WIĘCEJ: Rząd luzuje obostrzenia! Od 12 lutego otwarte m.in. hotele, kina, teatry i stoki. Premier Morawiecki: „Musimy postępować bardzo ostrożnie” Jak podkreślono w komunikacie opublikowanym na stronie internetowej gov.pl/koronawirus obostrzenia będą poluzowane warunkowo i wciąż obowiązuje reżim sanitarny. Od 12 lutego do 26 lutego: — hotele będą otwarte dla wszystkich w reżimie sanitarnych, jednak dostępne będzie 50 proc. pokoi, a posiłki będą serwowane tylko do pokoi
Studia o rodzinie będą dyscypliną naukową. Czarnek: Potrzebujemy wykształconych kadr, które umocnią zdrowe zrozumienie rodziny^Zespół wPolityce.pl^2021-02-05 11:27:40.704366+01:00^https://wpolityce.pl/spoleczenstwo/537893-studia-o-rodzinie-beda-dyscyplina-naukowa^Edukacja i kultura potrzebują studiów o rodzinie jako dyscypliny naukowej; to inwestycja w Polskę - czytamy w piątkowym wydaniu „Naszego Dziennika”. CZYTAJ RÓWNIEŻ: -Czarnek: Fakt, że minister do najszczuplejszych nie należy nie oznacza, że mamy zaakceptować problem otyłości wśród dzieci -Głośno po słowach Czarnka o otyłości wśród dzieci. Co powiedział szef MEiN? SPRAWDŹ! „Nie wiem, czy coś jest w tym złego?” Jak przypomina „ND”, minister edukacji i nauki Przemysław Czarnek zapowiedział, że nauki o rodzinie ponownie staną się dyscypliną naukową. Posłuży to - czytamy - wzmocnieniu badań nad rodziną i ułatwi poznanie pełnej prawdy o niej. Jest to potrzebne do zrozumienia fundamentalnego znaczenia, jakie rodzina ma w społeczeństwie — podkreśla minister w rozmowie z „Naszym Dziennikiem”. Zaznacza, że „rodzina przez wszystkie wpisane w nią funkcje - od prokreacyjnej przez wychowawczą, opiekuńczą i ekonomiczną - ma ogromne znaczenie dla całego życia społecznego, gospodarczego, religijnego i politycznego w państwie”. Dziś postulat rozbudowania badań nad rodziną wydaje się potrzebny jak nigdy wcześniej. Obecnie stawia się rodzinę w fałszywym świetle, mamy wiele obarczonych błędem wizji rodziny podsycanych niebezpiecznymi ideologiami, co przekłada się negatywnie na życie społeczne. Potrzebujemy wykształconych kadr, które umocnią zdrowe i prawdziwe zrozumienie rodziny, dając jednocześnie odpowiedź ideologicznym atakom. Inwestycja w rodzinę jest inwestycją w człowieka i w Polskę — zwraca uwagę Czarnek, cytowany przez „ND”. aw/PAP
Mec. Andrzejewski protestuje przeciw znakowi błyskawicy na okładce "PALESTRY". "Posługiwały się nim formacje hitlerowskie"^Zespół wPolityce.pl^2021-02-05 11:20:39.711522+01:00^https://wpolityce.pl/spoleczenstwo/537902-mec-andrzejewski-oprotestowal-okladke-prawniczego-pisma^„W moim przekonaniu umieszczenie na stronie tytułowej samorządowego periodyku „PALESTRA” znaku identyfikacyjnego tzw.: „strajku kobiet”, którym posługiwały się formacje hitlerowskie, dziś symbolizującego w ideologicznym kamuflażu działania anarchistyczne – nie licuje z godnością wykonywania naszego zawodu i przynależnością do niego” - napisał mec. Piotr Łukasz Andrzejewski w liście otwartym do władz samorządu adwokackiego, Naczelnej Rady Adwokackiej i Kolegium Redakcyjnego jej organu - „PALESTRY”, do którego dotarł portal wPolityce.pl. CZYTAJ RÓWNIEŻ: -Lempart wśród Kobiet Roku 2020 Forbes. Kuriozalne uzasadnienie: „W odpowiednim momencie (…) zdołała tonować emocje” -Wandale ze Strajku Kobiet niszczą Warszawę. Ratusz zapytano o koszty zniszczeń. Czy odpowiedź brzmi „nic się nie stało”?! Mec. Piotr Łukasz Andrzejewski wskazuje przy tym, iż wymienione organa naruszają wyznawane przez niego zasady i wartości, którym stara się służyć. Publikujemy pełną treść listu: LIST OTWARTY Jako adwokat kierujący się w wykonywaniu obowiązków zawodowych jak i w swoim życiu osobistym i wspólnotowym obroną praworządności, praw człowieka i interesu publicznego dystansuję się od obecnego działania władz samorządu adwokackiego, Naczelnej Rady Adwokackiej i Kolegium Redakcyjnego jej organu: „PALESTRY” w zakresie naruszającym wyznawane przeze mnie zasady i wartości, którym staram się służyć. W moim przekonaniu umieszczenie na stronie tytułowej samorządowego periodyku „PALESTRA” znaku identyfikacyjnego tzw.: „strajku kobiet”, którym posługiwały się formacje hitlerowskie, dziś symbolizującego w ideologicznym kamuflażu działania anarchistyczne – nie licuje z godnością wykonywania naszego zawodu i przynależnością do niego. Nie czuję się w tym działaniu reprezentowany przez aktualne organa samorządu adwokackiego. Tego typu identyfikacja ze środowiskami przeciwdziałającymi obowiązującemu porządkowi prawnemu i organom państwa, łamiącymi polską tożsamość kulturową – jest mi obca. Piotr Ł.J. Andrzejewski adwokat  aw
Premier ostrzega: Po analizie danych, które do nas spływają nie możemy wykluczyć, że echa trzeciej fali dotrą również do nas^Zaćwierkane na Twitterze^2021-02-05 11:01:55.868910+01:00^https://wpolityce.pl/spoleczenstwo/537894-premier-morawiecki-ostrzega-przed-trzecia-fala-covid-19^Nie możemy wykluczyć, że echa trzeciej fali pandemii dotrą również do nas, wirus nie zna granic i musimy sobie z tego zdawać sprawę; stale przyglądamy się temu, co można zrobić w gospodarce i jak pomóc przedsiębiorcom - oświadczył w piątek premier Mateusz Morawiecki. Morawiecki we wpisie na Facebooku zapewnił, że rząd stale monitoruje sytuację i dostosowuje programy wsparcia gospodarki do aktualnej sytuacji epidemiologicznej. Po dyskusjach z ekspertami i Radą Medyczną oraz analizie danych, które do nas spływają nie możemy wykluczyć, że echa trzeciej fali dotrą również do nas. Niestety wirus nie zna granic i musimy sobie z tego zdawać sprawę —napisał premier. Dlatego mimo nieco lepszych wskaźników zachorowań stale przyglądamy się temu, co można zrobić w gospodarce i zmienić, by zminimalizować ryzyko i jednocześnie pomóc przedsiębiorcom —dodał szef rządu.      Zgodnie ze zmienionym rozporządzeniem ws. ograniczeń, nakazów i zakazów w związku z epidemią koronawirusa, od 1 lutego w galeriach handlowych mogą być otwarte wszystkie sklepy przy zachowaniu wytycznych sanitarnych. W placówkach handlowych nadal obowiązują limity: jedna osoba na 10 m kw. w sklepach do 100 m kw. lub jedna osoba na 15 m kw. w sklepach powyżej 100 m kw. Obowiązuje też wymóg noszenia maseczek. Sklepy mają obowiązek udostępnić też klientom rękawiczki jednorazowe i płyny do dezynfekcji rąk. W centrach handlowych wciąż nie działają place zabaw i siłownie, a restauracje i kawiarnie mogą wydawać jedzenie tylko na wynos i na dowóz. Do 14 lutego zawieszona jest wciąż działalność basenów, aquaparków, siłowni, klubów i centrów fitness. Ograniczona pozostaje działalność hotelarska. kk/PAP
Duże poparcie Polaków dla luzowania obostrzeń pandemicznych. "Za" są zwłaszcza wyborcy opozycji. Zwolennicy PiS popierają status quo^Nasz Sondaż^2021-02-05 10:49:24.906714+01:00^https://wpolityce.pl/spoleczenstwo/537895-duze-poparcie-polakow-dla-luzowania-obostrzen-pandemicznych^Jak wynika z badania pracowni Social Changes na zlecenie portalu wPolityce.pl, Polacy są coraz bardziej zmęczeni różnymi formami lockdownu związanymi z pandemią, i chcieliby łagodzenia obostrzeń.  W naszym badaniu zadaliśmy respondentom następujące pytanie:  Co według Ciebie powinien zrobić polski rząd w zakresie obostrzeń wprowadzonych w związku z epidemią koronawirusa? Największa grupa badanych - równo 50 proc. - uznało, że rząd powinien „zmniejszyć obostrzenia, nawet jeśli doprowadziłoby by to do wzrostu zakażań koronawirusem”.  31 proc. badanych uważa, że rząd powinien „utrzymać obostrzenia na obecnym poziomie”.  Z kolei 19 proc. sądzi, że rząd powinien „zwiększyć obostrzenia, żeby jak najbardziej spadła ilość zakażeń koronawirusem”.  Za luzowaniem obostrzeń opowiada się szczególnie duża część wyborców Koalicji Obywatelskiej - aż 58 proc. W przypadku wyborców Zjednoczonej Prawicy wskaźnik ten wynosi zaledwie 27 proc.       CZYTAJ TAKŻE: NASZ SONDAŻ. Kto jest liderem opozycji? Szymon Hołownia i Rafał Trzaskowski deklasują rywali. Bardzo słaby wynik Borysa Budki. SPRAWDŹ wyniki Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1074 osób w dniach od 29 stycznia do 1 lutego 2021 roku. Prej
Członkowie rządu nie zaszczepią się poza kolejnością. Dworczyk: To byłoby wykorzystywane przez opozycję populistycznie^Zespół wPolityce.pl^2021-02-05 07:51:14.812419+01:00^https://wpolityce.pl/spoleczenstwo/537873-szef-kprm-ministrowie-nie-zaszczepia-sie-poza-kolejnoscia^Nie zaszczepimy się poza kolejką - mówi w piątkowym „Super Expressie” szef KPRM Michał Dworczyk, odnosząc się do sondażu, z którego wynika, że większość Polaków nie widzi nic złego w tym, aby najważniejsi politycy w państwie zaszczepili się poza kolejnością. 54 proc. ankietowanych uważa, że najważniejsi politycy w Polsce - prezydent, premier i ministrowie powinni zostać zaszczepieni w pierwszej kolejności; 46 proc. jest przeciwnego zdania - tak wynika z sondażu opublikowanego w czwartek w „Super Expressie”. Wyniki te skomentował w piątkowym wydaniu gazety szef KPRM Michał Dworczyk.  W wielu krajach najważniejsze osoby w państwie szczepią się w pierwszej kolejności. Czy to ze względu na promocję szczepień i przekonanie obywateli do przyjęcia szczepionki, czy też z uwagi na bezpieczeństwo i ciągłość funkcjonowania najważniejszych struktur państwowych — zwrócił uwagę. Natomiast w Polsce ze względu na bardzo wysoką temperaturę sporu politycznego, obawiam się, że tego rodzaju wydarzenie spowodowałoby bardzo duże napięcie i było wykorzystywane przez opozycję medialnie, populistycznie i nie przysłużyłoby się popularyzacji szczepień — dodał Dworczyk. Badanie zrealizowano przez Instytut Badań Pollster w dniach 29 stycznia - 1 lutego 2021 roku na próbie 1081 dorosłych Polaków - podaje „SE”. gah/PAP
Zastanawiają się, jak obejść prawo? Spotkanie opozycji ws. wyroku TK. "Kobiety są postawione w dramatycznej sytuacji"^Zespół wPolityce.pl^2021-02-05 07:11:17.866564+01:00^https://wpolityce.pl/spoleczenstwo/537870-spotkanie-opozycji-ws-wyroku-tk-beda-lewica-ko-i-psl^W piątek z inicjatywy posłanek Lewicy odbędzie się w Sejmie spotkanie z przedstawicielami klubów parlamentarnych ws. możliwych rozwiązań po opublikowaniu wyroku Trybunału Konstytucyjnego ws. aborcji. Oprócz Lewicy swój udział zapowiedziały: KO i PSL. Posłanki Lewicy zaproponowały spotkanie na poniedziałkowej konferencji prasowej, a po niej wysłały zaproszenia do wszystkich parlamentarzystów. Jak powiedziała PAP wiceszefowa klubu Lewicy Magdalena Biejat, spotkanie cieszy się dużym zainteresowanie zwłaszcza ze strony polityków Koalicji Obywatelskiej i Koalicji Polskiej, a ze strony Zjednoczonej Prawicy nie ma żadnego potwierdzenia przybycia. Zdajemy sobie sprawę z tego, że większość partii ma pomysł na to w jaki sposób rozwiązywać kwestię aborcji, w jaki sposób te kwestie regulować, ale to są wszystko pomysły na za kilka lat, na dłuższą perspektywę, natomiast w tej chwili wszyscy wiemy, że po wyroku Trybunału Konstytucyjnego kobiety są postawione w dramatycznej sytuacji i chcemy znaleźć rozwiązania „na teraz” — powiedziała PAP Biejat o idei spotkania. Jak dodała, rozwiązaniem „na teraz” byłaby proponowana przez Lewicę „ustawa ratunkowa”.  Znosi ona kary za pomoc przy aborcji, żeby lekarzy nie obawiali się wspierać swoich pacjentek — wyjaśniła.  Zapraszamy i chętnie wysłuchamy pomysłów innych partii na temat tego jak jeszcze możemy w tej sytuacji kobietom ulżyć — powiedziała wiceszefowa klubu Lewicy, zaznaczając, że będą to pomysły doraźne, dopóki nie będzie liberalizacji obecnie obowiązujących przepisów. W piątkowym spotkaniu ze strony Koalicji Obywatelskiej obecne mają być m.in. posłanki PO: Agnieszka Pomaska, Monika Wielichowska i Marzena Okła-Drewnowicz, z Nowoczesnej: Monika Rosa i Katarzyna Lubnauer, a także Urszula Zielińska i Tomasz Aniśko (Zieloni) oraz reprezentująca Inicjatywę Polska Katarzyna Piekarska. Wicemarszałek Sejmu Małgorzata Kidawy-Błońska (PO) podkreśliła w rozmowie z PAP, że opozycja powinna w kwestii praw kobiet mówić jednym głosem.  Musimy przygotować bardzo mocne wsparcie dla kobiet i rozwiązania, które staną się później pakietem całościowym, a nie dotyczącym tylko aborcji - która jest poważnym problemem, ale dotyczącym spraw związanych z prawem wyboru kobiet, z jakością życia kobiet — zauważyła. Chcemy posłuchać co Lewica ma do zaproponowania, ale z pełną świadomością, że rozmawiamy o tym, co będzie można zrobić w przyszłości, bo nie oszukujmy się - w tym Sejmie niczego nie uda nam się przeprowadzić — podkreśliła Kidawa-Błońska. Rzecznik ludowców Miłosz Motyka poinformował PAP, że klub Koalicji Polskiej będzie reprezentowany przez posłanki tego ugrupowania, które będą przedstawiać swoje propozycje rozwiązań. KP po publikacji wyroku TK ws. aborcji zaproponowało, aby poprzez ustawę wrócić do rozwiązania tzw. „kompromisu aborcyjnego”, a także rozpisać referendum ws. przerywania ciąży. Poseł Kukiz‘15-Demokracja Bezpośrednia Jarosław Sachajko nie wyklucza, że weźmie udział w debacie organizowanej przez Lewicę.  Chętnie bym powiedział moje stanowisko jako Jarosława Sachajko, że zabijanie ludzi, bez względu na to, w której fazie rozwojowej są, jest nieetyczne. Tu trzeba byłoby rozpocząć rozmowy jak ludziom pomóc żyć i mieć dzieci, a nie jak ich zabijać — powiedział PAP. W piątkowym spotkaniu nie zamierza brać udziału Konfederacja. Jak poinformował PAP dyrektor Biura Prasowego Konfederacji Tomasz Grabarczyk, „nie widzimy pola do dyskusji z ludźmi, którzy porównują aborcję do odrobaczania, a takimi słowami posłużyła się była rzeczniczka tej formacji politycznej (posłanka Anna Maria-Żukowska)”. Spotkanie rozpocznie się w piątek o godz. 12 i według organizatorów może potrwać ok. 1,5 godziny. Po nim ma się odbyć konferencja prasowa. 27 stycznia w Dzienniku Ustaw został opublikowany wyrok TK z 22 października ub. roku ws. przepisów antyaborcyjnych, a w Monitorze Polskim opublikowano jego uzasadnienie. TK wskazał w uzasadnieniu, że prawdopodobieństwo ciężkich wad płodu nie jest wystarczające dla dopuszczalności aborcji. Po publikacji wyroku stracił moc przepis tzw. ustawy antyaborcyjnej z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co TK w październiku uznał za niekonstytucyjne.  gah/PAP
Kuźniar tylko powiedział co myśli jego środowisko. Do tej pory nie przeprosił za upokarzające słowa^Goran Andrijanić^2021-02-04 22:27:25.127115+01:00^https://wpolityce.pl/spoleczenstwo/537856-kuzniar-tylko-powiedzial-co-mysli-jego-srodowisko^Nie ustaje oburzenie na słowa dziennikarza Jarosława Kuźniara, który nazwał dzieci z wadami genetycznymi „karykaturami człowieka”. CZYZTAJ TAKŻE Kuźniar wyśmiewa hospicja dla dzieci. Nazywa je „narodowymi płakalniami”, bredzi o „karykaturach człowieka”. Dostał mocną odpowiedź! Co się stało? Kuźniar chciał pospiesznie się przyłączyć do zaaranżowanych ataków na rzeczniczkę Ministerstwa Sprawiedliwości Agnieszkę Borowską. Borowska reprezentowała niezwykle ważny projekt nowelizacji ustawy o wsparciu kobiet w ciąży i rodzin „Za życiem”. Zmiany mają dotyczyć hospicjów perinatalnych w celu pomocy matkom dzieci z wadami genetycznymi. CZYZTAJ TAKŻE Agnieszka Borowska, rzecznik Ministerstwa Sprawiedliwości, odpowiada hejterom: ci, którzy zmanipulowali moją wypowiedź, powinni się wstydzić Niektóre z jej wypowiedzi zostały wyrwane z kontekstu, poprzez co w jej kierunku potoczyła się lawina nienawiści, próbując przedstawić ją jako osobę niezainteresowaną cierpieniem matek rodzących chore dzieci. Były dziennikarz TVN nie chciał przegapić takiej okazji i również napisał w mediach społecznościowych status przeciwko Borowskiej. Poszedł jednak o krok dalej, niż powinien i powiedział opinii publicznej o sobie o wiele więcej, niż chciał.  „Szanowna rzeczniczko, te Narodowe Płakalnie dla matek, które zmusiliście do urodzenia karykatur człowieka będą w każdym województwie, mieście, gminie czy tylko przy resorcie niesprawiedliwości?”, był to komentarz, który miał zabrzmieć sarkastycznie, ale ostatecznie tylko zaszokował bezdusznością dziennikarza. Wielu już próbowało wytłumaczyć Kuźniarowi, że język, którym się posługuje jest tym samym językiem, którego używali Niemcy w czasie II wojny światowej, kiedy organizowali likwidację osób niepełnosprawnych. Niestety to zbytnio nie pomogło. Do tej pory nie przeprosił za upokarzające słowa skierowane przeciwko chorym dzieciom i ich rodzinom. CZYZTAJ TAKŻE NASZ WYWIAD. Dr Aondo-Akaa odpowiada Kuźniarowi: „Karykatura człowieka”? To język tak strasznie eugeniczny, jak ten używany przez Niemców w czasie wojny Prawdopodobnie nie może zrozumieć, dlaczego to, co mówi, jest tak brzydkie, ponieważ przekazuje myśli własnego środowisko, tego samego, które popiera Strajk kobiet. Chodzi o tę samą mentalność, która dostrzega wartość człowieka wyłącznie za pomocą logiki utylitaryzmu. Zgodnie z tą logiką życie jest warte tylko tyle, na ile jest „użyteczne”. Życie, które nie jest „użyteczne” pod względem przyjemności fizycznej i psychicznej - nie jest warte kontynuacji.  I dlatego Joanna Senyszyn bez problemu może powiedzieć, że chore dzieci należy uśpić.  Dlatego Maciej Gdula może powiedzieć (parafrazuję jego słowa), że jeśli osoba nie może się sama odżywiać, to ją kwalifikuję do eutanazji. Dlatego Kuźniar nazywa chore dziecko karykaturą i nie rozumie, na czym polega problem. CZYZTAJ TAKŻE Winnicki odpowiada na szokujące słowa Gduli o Polaku z Plymouth: „Politycy lewicy empatyczni tradycyjnie, jak NKWD” To, co dzieje się w Polsce, to coś znacznie więcej niż tylko konflikt polityczny. To konflikt między dwoma przeciwstawnymi poglądami na człowieka, dwiema wizjami wartości życia, które wychodzą z zupełnie różnych pozycji. Brzmi przesadnie? Może, ale każdego dnia otrzymujemy coraz więcej informacji, które potwierdzają tę teorię.
Ruszają zapisy na szczepienia dla nauczycieli! Czarnek: Od poniedziałku mogą zgłosić chęć zaszczepienia do dyrektora swojej szkoły^Zespół wPolityce.pl^2021-02-04 17:04:42.365812+01:00^https://wpolityce.pl/spoleczenstwo/537821-w-poniedzialek-ruszaja-zapisy-na-szczepienia-dla-nauczycieli^Wszystkie szczepionki dopuszczone do użytku na terenie Unii Europejskiej są w 100 proc. bezpieczne - podkreślił w czwartek szef KPRM Michał Dworczyk, nawiązując do pojawiającego się - jak mówił - „wartościowania szczepionek”. CZYTAJ TAKŻE: — Kiedy nauczyciele otrzymają drugą dawkę szczepionki? Jakie rekomendacje dla preparatu AstraZeneca? Horban odpowiada — Rada Medyczna zabrała głos ws. szczepionki AstraZeneca. Niedzielski: „To preparat nowoczesny”; Szef KPRM zapowiada konferencję Podczas konferencji prasowej Dworczyk zwracał uwagę, że „pojawiły się informacje w związku z wypowiedziami - w najlepszym razie nieprecyzyjnymi, a często można odnieść wrażenie, że sformułowanymi w złej woli - że jest jakaś różnica pomiędzy szczepionkami”. Pojawiło się - mówił - „wartościowanie szczepionek”. Chciałbym bardzo jednoznacznie powiedzieć i powtórzyć za Radą Medyczną, która działa przy premierze Mateuszu Morawieckim, że nie ma lepszych i gorszych szczepionek — podkreślił szef KPRM.
NASZ WYWIAD. Dr Aondo-Akaa odpowiada Kuźniarowi: "Karykatura człowieka"? To język tak strasznie eugeniczny, jak ten używany przez Niemców w czasie wojny^Zespół wPolityce.pl^2021-02-04 15:34:38.473518+01:00^https://wpolityce.pl/spoleczenstwo/537804-wywiad-aondo-akaa-odpowiada-kuzniarowi-to-jezyk-eugeniczny^„Jest to język tak strasznie eugeniczny, jak ten używany przez Niemców w czasie II wojny światowej, kiedy Niemcy podczas ludobójczej akcji eugenicznej T4 mordowali osoby z niepełnosprawnościami również używając takiej narracji, że osoby z niepełnosprawnościami są ‘kreaturami’” - mówi w rozmowie z portalem wPolityce.pl dr Bawer Aondo-Akaa, działacz pro-life, komentując słowa Jarosława Kuźniara odnoszące się do dzieci z wadami genetycznymi. CZYTAJ RÓWNIEŻ: -Kuźniar wyśmiewa hospicja dla dzieci. Nazywa je „narodowymi płakalniami”, bredzi o „karykaturach człowieka”. Dostał mocną odpowiedź! -Agnieszka Borowska, rzecznik Ministerstwa Sprawiedliwości, odpowiada hejterom: ci, którzy zmanipulowali moją wypowiedź, powinni się wstydzić wPolityce.pl: Jarosław Kuźniar nazwał hospicja perinatalne „narodowymi płakalniami dla matek” a dzieci z wadami genetycznymi – „karykaturami człowieka”. Czy czuje się Pan dotknięty tymi słowami? Dr Bawer Aondo-Akaa: Żartuje pani? Takie absurdalne słowa w ogóle ktoś powiedział? Powiem pani szczerze, to jest tak strasznie eugeniczne… Jest to język tak strasznie eugeniczny, jak ten używany przez Niemców w czasie II wojny światowej, kiedy Niemcy podczas ludobójczej akcji eugenicznej T4 mordowali osoby z niepełnosprawnościami, również używając takiej narracji, że osoby z niepełnosprawnościami są „kreaturami”. Przecież cała niemiecka propaganda nazistowska pokazywała osoby z niepełnosprawnościami jako darmozjadów, tych, którzy cierpią, są niegodni życia, niewartościowi – są jak robaki, które trzeba tępić. To jest właśnie ta ludobójcza, eugeniczna narracja. To, co pan Kuźniar powiedział, jest wprost diaboliczne. Mówię to bez ogródek.  Nie oceniam tutaj oczywiście pana Kuźniara jako osoby, nie potępiam go. Uważam, że nie wolno potępiać żadnego człowieka, pana Kuźniara oczywiście też, bo jest człowiekiem. Jednakże mocno krytykuję bardzo głupie słowa pana Kuźniara, które w mojej opinii są niedopuszczalne w przestrzeni publicznej. Są niedopuszczalne, bo hospicja perinatalne nie są żadnymi „płakalniami”. Rodzice mogą tam spokojnie pożegnać swoje dzieci. Rzeczywiście, te dzieci umierają. Jest to tragedia, jednakże cierpienie nie musi być zawsze czymś złym. Oczywiście samo w sobie jest złem ontologicznym, ale nie złem moralnym. Człowiek z cierpienia może coś wyciągnąć. Ja sam cierpiałem. Zdaję sobie sprawę, że jest to argument niedyskursywny, ale znałem ludzi, którzy cierpieli i cierpią i z tego cierpienia potrafią wyciągnąć dobro. Oczywiście najlepiej jest włączyć cierpienie w cierpienia Pana Jezusa Chrystusa na Krzyżu za nasze grzechy i przez to nadać sens cierpieniu. Dzięki łasce Ducha Świętego możemy to zrobić. Jeżeli ktoś jest osobą niewierzącą, ateistą, może swoje cierpienie pokazać innym ludziom – rodzicom, opiekunom etc. - pokazać, że to ma jakiś sens, jakąś celowość, ponieważ drugi człowiek jest w relacji z innym człowiekiem. Mówi o tym filozofia dialogu – śp. ks. Tischner, śp. Levinas i Buber – że twarz człowieka pokazuje krzyż: belka pionowa to jest nos, belka pozioma to są oczy. Człowiek w twarzy drugiego człowieka widzi krzyż, na którym albo można ukrzyżować człowieka, albo go uratować. Właśnie dlatego widzę absurd słów pana Kuźniara, ponieważ pan Kuźniar deprecjonuje osoby z niepełnosprawnościami i deprecjonuje tych wszystkich, którzy pomagają osobom z niepełnosprawnościami. Wszyscy umieramy, każdego dnia się starzejemy… Ja tutaj mówię wprost do pana Kuźniara: memento mori, pamiętaj o śmierci, i danse macabre – że wszyscy zatańczymy z kostuchą. Skoro wszyscy zatańczymy ze śmiercią, umrzemy, to jakim prawem możemy oceniać arbitralnie, kto ma żyć, a kto ma umrzeć? Jakim prawem możemy powiedzieć, że hospicja perinatalne są jakby płakalniami a osoby z wadami genetycznymi są „karykaturami człowieka”? To, co powiedział pan Kuźniar jest w ogóle aberracją człowieczeństwa. Dlaczego? Bo miarą każdej cywilizacji jest dbałość o najsłabszych, jak to mówił św. Jan Paweł II. Zresztą przysięga Hipokratesa w sposób jasny odnosi się do tych spraw, a przecież Hipokrates nie był chrześcijaninem, a już tym bardziej świętym w Kościele katolickim. On był poganinem, żył w starożytności, a już powiedział, że nie wolno podać kobiecie żadnego poronnego specyfiku. Przysięgę Hipokratesa lekarze składali przez wieleset lat, jednak później była tzw. rewolucja francuska, a de facto ludobójczo-diaboliczna rewolucja francuska, a później równie diaboliczna rewolucja październikowa diabolicznego systemu komunistycznego i w pewnym momencie ta przysięga została zmieniona.  Widzimy tutaj ten rys ludobójczo-eugeniczny i jako społeczeństwo musimy walczyć z diaboliczną eugeniką, bo jeśli nie będziemy walczyć, to tak jak powiedział Fryderyk Nietzsche – homo homini lupus est, człowiek jest człowiekowi wilkiem. Ja jako katolik w świętym Kościele katolickim, jako człowiek i jako mężczyzna nie godzę się na takie stawianie sprawy. Wychodzę z tomizmu, aby afirmować godność człowieka i jego życie, niezależnie od tego, w jaki sposób się pocznie i niezależnie od tego, czy jest pełnosprawny, czy też z niepełnosprawnością. Każdy człowiek jest godny prawa do narodzin, niezależnie od stopnia swojej niepełnosprawności. Jestem osobą z niepełnosprawnością praktycznie od urodzenia. Zapraszam pana Kuźniara do debaty o hospicjach perinatalnych i o osobach z niepełnosprawnościami.  Zarówno Jarosław Kuźniar jak i zwolenniczki aborcji ze Strajku Kobiet ciągle mówią o urodzeniu dziecka z wadami genetycznymi tudzież z niepełnosprawnością jako o „wyroku na kobiety”. Jak Pan, jako osoba niepełnosprawna, odbiera tę narrację? Czyli co? Wyrokiem jest drugi, niewinny człowiek? Czyli tak naprawdę ktoś mógłby powiedzieć: „to pani jest też wyrokiem, bo mi się nie podoba, że pani ma taki, a nie inny kolor skóry, mi się nie podoba, że pani ma taki a nie inny kolor włosów, że pani ma taki a nie inny wzrost i fizykalność”, albo „pani cierpi i pani powinna być zamordowana”, albo „pani jest nieproduktywna – jak to mówili Niemcy w czasie II wojny światowej podczas ludobójczo-eugenicznej akcji T4 – bo studiuje pani psychologię, albo socjologię, a mogłaby więcej dać społeczeństwu, po co pani jest na tym diabolicznym strajku kobiet, jak pani mogłaby się zabrać do pracy, a skoro pani nie pracowała, to mogę pani wyliczyć, ile pieniędzy już pani wzięła od społeczeństwa, jest pani nieproduktywna to proszę bardzo komora gazowa”. Oczywiście nie daj Panie Boże w Trójcy Przenajświętszej, żeby ktokolwiek tak w Polsce zrobił, ale to, co mówią te panie… – i to trzeba zaznaczyć – a to jest niewielka część naszego społeczeństwa, niewielka też grupa kobiet, ponieważ większość kobiet nie zgadza się z morderczymi, eugenicznymi postulatami diabolicznego pseudo strajku kobiet. Trzeba zaznaczyć, że jest mnóstwo kobiet, znam je osobiście – przykłady nazwisk mógłbym mnożyć – które są przeciwko temu diabolicznemu pseudo strajkowi kobiet. Jeżeli „wyrokiem” jest drugi człowiek, niezależnie od tego, czy jest z niepełnosprawnością, czy jest pełnosprawny, to kto tak naprawdę ma wybierać, kto nie jest „wyrokiem”, a kto jest „wyrokiem” i można go zamordować czy przez aborcję, czy tak jak powiedziała pani prof. Senyszyn z ideologicznie genderowej Lewicy LGBT+? Pani poseł Monika Pawłowska strasznie absurdalnie broniła tej głupiej, eugenicznej, ludobójczej wypowiedzi pani prof. Senyszyn. Tutaj właśnie widzimy ten rys eugeniczny, a ja pani powiem szczerze: maski opadają. Widać tą najgorszą, karykaturalną, rodem z najgorszych horrorów pana Stephena Kinga twarz lewicy. Chcecie tego w demokracji, czy jednak wolicie odwołać się do christianitas, do cywilizacji chrześcijańskiej, do zasad, wartości katolickiej nauki społecznej, do wartości zasady pomocniczości, solidarności? Św. Jan Paweł II mówił, aby w centrum postawić osoby najsłabsze, z niepełnosprawnościami, ubogich, wykorzystywane kobiety itd. O tym też mówi Ojciec Święty Franciszek, który wielokrotnie wypowiadał się przeciwko ludobójczej, obrzydliwej aborcji. Wybór jest prosty: albo diaboliczna cywilizacja śmierci, albo cywilizacja życia, która afirmuje każdego człowieka. Nie ubóstwiamy człowieka, bo człowiek nie jest Bogiem, ale też go nie deprecjonujemy. Katolicka nauka społeczna stawia człowieka jako centrum życia społecznego i jego relacje z innymi ludźmi względem całej natury, całej otaczającej nas rzeczywistości. Jak Pan przyjął publikację orzeczenia Trybunału Konstytucyjnego ws. aborcji eugenicznej ? Jak Pan ocenia reakcję opozycji, której przedstawiciele dołączyli do Strajku Kobiet? Jestem niezwykle zadowolony z wyroku, a  tym bardziej z uzasadnienia i z opublikowania, bo jednak uzasadnienie nie pozostawiało suchej nitki na tej ludobójczej aborcji eugenicznej. Zakaz więc istnieje, a to, że opozycja wsparła diaboliczny strajk kobiet w sumie mnie nie zdziwiło, bo oni tak się zachowują. Borys Budka tak się zachowuje. Oglądałem wywiad pana posła Ireneusza Rasia w RMF FM, który powiedział, że w Platformie Obywatelskiej jest kilkudziesięciu konserwatystów. Można zadać pytanie: „Jeśli tak jest, to czemu bodajże w 2016 roku część posłów zostało wyrzuconych, ponieważ poparło projekt „Stop Aborcji” fundacji Pro Prawo do Życia, w której działam i pracuję?”. Czemu senator Libicki odszedł od Platformy Obywatelskiej? Właśnie z tego powodu, że solidaryzował się z wyrzuconymi posłami, naprawdę konserwatywnymi. Ustalmy, nie ma konserwatywnego skrzydła w Platformie Obywatelskiej – to jest moje subiektywne zdanie, ale nie tylko moje. PO nie jest partią konserwatywną. Nie jest nawet centrową. Co najwyżej można o niej powiedzieć cetrolewicowa. PO jest partią lewicową. W aborcyjnej KO jest pani Barbara Nowacka, jest pani poseł Lubnauer, jest pani Klaudia Jachira. To o czym my mówimy? Jest tutaj pan Borys Budka, który skręca PO w lewo. Nie dziwię się, że PO przegrywa, ponieważ nie ukrywajmy, gdybym był człowiekiem, który głosuje na PO, to już bym wolał tę LGBT+ Lewicę, dlatego że oni wydają się autentyczni, a PO to w sumie nie wiadomo. Pani poseł Małgorzata Kidawa-Błońska już powiedziała, że kwestia mordowania nienarodzonych dzieci, ludzi, poprzez aborcję nie znajdzie się w części ideowej nowego programu partii. Domyślam się, dlaczego się nie znajdzie – ponieważ oni chcą być jak pan Tusk i godzić wszystkich, raz dawać diabłu ogarek, a drugi raz Panu Bogu świeczkę. Tak się nie da. Pan Jezus powiedział, że nie da się dwóm panom służyć: albo służysz szatanowi, albo Panu Bogu w Trójcy Przenajświętszej. Do ciebie człowieku należy wybór i ty w swoim sercu podejmujesz decyzję. W twoim sercu jest ta batalia. Dziękuję za rozmowę. Rozmawiała Anna Wiejak
Cichy pogrzeb Ryszarda Kotysa. Nie było Mszy św. i księdza, aktora pożegnali najbliżsi. Spoczął na cmentarzu w wielkopolskim Lusowie^Notujemy ...^2021-02-04 11:25:46.588247+01:00^https://wpolityce.pl/spoleczenstwo/537758-cichy-pogrzeb-ryszarda-kotysa-nie-bylo-mszy-sw-i-ksiedza^Znany aktor Ryszard Kotys został pochowany w tajemnicy na cmentarzu w Lusowie w Wielkopolsce. Uroczystość miała świecki charakter. Aktor, najbardziej znany z roli Mariana Paździocha z serialu „Świat według Kiepskich” miał 88 lat. CZYTAJ TAKŻE: — Zmarł Ryszard Kotys, popularny aktor teatralny i filmowy, znany m.in. z serialu „Świat według Kiepskich”. Miał 88 lat Informację o śmierci artysty 28 stycznia potwierdziła w czwartek PAP jego żona Kamila Sammler. Filmowa żona aktora w serialu „Świat według Kiepskich”, Renata Pałys, zdradziła mediom, że chorował on na koronawirusa. Aktor od kilku lat zmagał się także z problemami zdrowotnymi. W 2018 roku po ciężkim zapaleniu płuc wycofał się z aktorstwa, ograniczając się do grania w serialu komediowym, jednak jego wątek został mocno ograniczony. W wywiadach nie ukrywał trudności ze zdrowiem i często podkreślał, że nie godzi się z takim stanem rzeczy. W rozmowie z magazynem „Rewia” wyznał, że „jest smutny”, bo „nie umie zaakceptować przemijania”. Powiedział też, że ma narastające problemy z pamięcią i koncentracją.  Gubię się dosłownie wszędzie. Na przykład wchodzę do jakiegoś mieszkania, a wychodząc nie mogę trafić we właściwe drzwi — powiedział. Bardzo często gubię się też w obcym mieście. Idąc do kogoś, nie kieruję się na klatkę schodową, tylko na przykład do piwnicy. Wtedy jestem potwornie przerażony — dodał. Jak informują media, pogrzeb aktora odbył się już w zeszłym tygodniu. Uroczystość była cicha, bez obecności mediów, jedynie z udziałem najbliższych aktora. Kotys spoczął na cmentarzu w wielkopolskim Lusowie, gdzie mieszkał od lat. Miejscowy ksiądz powiedział w rozmowie z „Faktem”, że pogrzeb był świecki. Jak podaje tabloid, Ryszard Kotys może zostać upamiętniony na terenie gminy, w której mieszkał.  Myślę, że to jeszcze jest za szybko, ale jesteśmy otwarci na takie propozycje, bo mamy już parki, które noszą imię naszych mieszkańców, więc nic nie stoi na przeszkodzie — powiedziała Agnieszka Rzeźnik, inspektor ds. komunikacji społecznej w Urzędzie Gminy Tarnowo Podgórne. Ryszard Kotys urodził się 20 marca 1932 r. w Mniowie. W 1953 r. został absolwentem Akademii Sztuk Teatralnych im. Stanisława Wyspiańskiego w Krakowie (dawnej PWST). Od początku kariery był związany z teatrem. Debiutował w 1953 r. w Teatrze im. Stefana Żeromskiego w Kielcach, później do 1997 r. grał m.in. w Teatrze Polskim we Wrocławiu, Teatrze im. Jana Kochanowskiego w Opolu i w Teatrze im. Stefana Jaracza w Łodzi, w którym zajmował się także reżyserią spektakli. Na wielkim ekranie zadebiutował w 1954 r. w „Pokoleniu” Andrzeja Wajdy. W ciągu przeszło 65 lat zagrał ponad 40 ról serialowych i 150 filmowych. Wystąpił m.in. w „Rękopisie znalezionym w Saragossie” i „Lalce” Wojciecha Hasa, „Skoku” Kazimierza Kutza, „Samych swoich” Sylwestra Chęcińskiego, „Wodzireju” Feliksa Falka, „Pokoju z widokiem na morze” Janusza Zaorskiego, „Vabank”, „Vabank II, czyli riposta” i „Kingsajzie” Juliusza Machulskiego. Można go było oglądać również m.in. w roli sekretarza PZPR w „Konsulu” Mirosława Borka, ojca w „Erratum” Marka Lechkiego i członka komisji etyki lekarskiej w „Bogach” Łukasza Palkowskiego. Szeroka publiczność kojarzy go także z rolą Mariana Paździocha w serialu „Świat według Kiepskich”. Zagrał też m.in. w serialach „Bao-Bab, czyli zielono mi”, „O czym szumią kierpce”, a także w warstwie dźwiękowej filmu animowanego „Dziadek do orzechów” (2004 r.). W 1998 r. za osiągnięcia twórcze Ryszard Kotys otrzymał Nagrodę Artystyczną Wojewody Łódzkiego, a rok później - Krzyż Kawalerski Orderu Odrodzenia Polski. wkt/”Fakt”/PAP
Kuźniar wyśmiewa hospicja dla dzieci. Nazywa je "narodowymi płakalniami", bredzi o "karykaturach człowieka”. Dostał mocną odpowiedź!^Czyżby obłęd?^2021-02-04 06:28:55.021437+01:00^https://wpolityce.pl/spoleczenstwo/537725-kuzniar-o-karykaturach-czlowieka-dostal-mocna-odpowiedz^Jarosław Kuźniar postanowił przypomnieć o sobie użytkownikom internetu. Znów pokazał swoją najgorszą stronę. Dostał mocną odpowiedź od Krzysztofa Bosaka. CZYTAJ RÓWNIEŻ: TYLKO U NAS. Agnieszka Borowska, rzecznik Ministerstwa Sprawiedliwości, odpowiada hejterom: ci, którzy zmanipulowali moją wypowiedź, powinni się wstydzić Były dziennikarz TVN24 zwrócił się na Twitterze do Agnieszki Borowskiej. Nawiązał do wyrwanego z kontekstu fragmentu jej wypowiedzi. Przy okazji napisał paskudne słowa. Szanowna rzeczniczko @MS_GOV_PL te Narodowe Płakalnie dla matek, które zmusiliście do urodzenia karykatur człowieka będą w każdym województwie, mieście, gminie czy tylko przy resorcie niesprawiedliwości? #wyroknakobiety – czytamy.
Strażacy uratowali 15 jeleni ze stada, pod którym załamał się lód! "Zrobiliśmy kawał dobrej roboty i sporo ryzykowaliśmy"^Świat wokół nas^2021-02-03 23:47:48.861872+01:00^https://wpolityce.pl/spoleczenstwo/537728-uratowano-15-jeleni-ze-stada-pod-ktorym-zalamal-sie-lod^Strażacy uratowali 15 jeleni ze stada, pod którym załamał się lód - poinformował PAP w środę rzecznik PSP w Stargardzie (Zachodniopomorskie). Zwierzęta wpadły do jeziora w miejscowości Ścienne w gminie Ińsko. Pierwszy raz widziałem taką liczbę zwierząt pod lodem, a pracuję w zawodzie ponad 24 lata – powiedział PAP strażak kierujący akcją. Jak poinformował PAP rzecznik Komendy Powiatowej PSP w Stargardzie mł. kpt. Rafał Matysik, strażakom nie udało się uratować 13 zwierząt, a kolejnych osiem, także martwych, pozostawiono w wodzie.
Agnieszka Borowska, rzecznik Ministerstwa Sprawiedliwości, odpowiada hejterom: ci, którzy zmanipulowali moją wypowiedź, powinni się wstydzić^Zespół wPolityce.pl^2021-02-03 22:43:47.188567+01:00^https://wpolityce.pl/spoleczenstwo/537724-borowska-autorzy-tej-manipulacji-powinni-sie-wstydzic^Czy manipulacja wyrwanymi z kontekstu kilkoma zdaniami ma jakieś granice? Dla hejterów (i niestety wielu mediów) niestety one nie istnieją.  Najnowszy przykład to lawina hejtu, którą zaatakowano panią Agnieszkę Borowską, rzecznik Ministerstwa Sprawiedliwości, która przedstawiała w jednej z telewizji projekt ustawy nowelizującej ustawę o wsparciu kobiet w ciąży i rodzin „Za życiem”. Zmiany mają dotyczyć hospicjów perinatalnych. Padają, często wrzucane anonimowo, straszne słowa:
Owsiak podpadł feministkom! Za słowa o "aborcji na pstryknięcie" skrytykowała go Młynarska: Jesteś dziadersem. Cholernie przykro^Na widelcu^2021-02-03 22:34:35.573194+01:00^https://wpolityce.pl/spoleczenstwo/537684-mlynarska-skrytykowala-owsiaka-jestes-dziadersem-przykro^Czyżby Jerzy Owsiak miał słono zapłacić za swoje słowa o „aborcji na pstryknięcie”? Wypowiedź szefa WOŚP spotkała się z krytyką ze strony osób do tej pory mu przychylnych. Najpierw korepetycje z „praw człowieka” Owsiakowi zaproponowała Sylwia Spurek, a teraz swoje trzy grosze wtrąciła Paulina Młynarska. CZYTAJ WIĘCEJ:  - Owsiak dostał reprymendę od Spurek! „Do odrobienia lekcje z praw człowieka. Chętnie pomogę”. Szef WOŚP za mało lewacki? - Puszczają nerwy? Owsiak: „Nie będziemy odpowiadali szaleńcom”. Dziękuje też Strajkowi Kobiet i mówi o aborcji: „To dopiero restrykcja” Młynarska w poście opublikowanym na Facebooku nazwała Owsiaka „dziadersem”. Co prawda, publicystka stwierdziła, że jest on „dziadersem kochanym i uwielbianym”, to jednak „dziadersem”. Jurku Owsiaku, jesteś dziadersem. Kochanym, uwielbianym, za którego wiele z nas dałoby się pokroić. Ale jesteś dziadersem. Świadczy o tym łatwość z jaką w czasie, gdy Polki masowo protestują przeciw sadystycznej ustawie antyaborcyjnej, rzucasz hasło „aborcja na pstryk” i opowiadasz się za zgniłym kompromisem —napisała Paulina Młynarska.  Można odnieść wrażenie, że swojego stanowiska w tak ważnej, dramatycznej sprawie nie przemyślałeś. Tacy właśnie są dziadersi: tzw. „kwestie kobiece” są dla nich tak błahe, tak drugorzędne, że w sumie nie warte głębszej refleksji. Rzuca dziaders, jeden z drugim, że legalna aborcja to kaprys „na pstryk”, że w sumie to kompromis mu pasował. I zadowolony. Wiadomka, jego to nie dotyczy. Bardzo niefajne, gdy takie słowa, w tym stylu wypowiedziane, w takim momencie, padają z ust samego Jurka Owsiaka —podkreśla publicystka, przypominając, że Strajk Kobiet solidaryzował się z WOŚP i na czas grania Orkiestry przerwał protesty. Dziaders w Tobie wbił im nóż w plecy. Nie traktuj tak kobiet Jurku Owsiaku! To nie jest pierwszy raz, kiedy wypsnęła Ci się ta uogólniona w całym pokoleniu pogarda. Pamiętamy —zapewniła Młynarska, dodając, że sprawa aborcji to osobista sprawa kobiety, jej partnera, a także jej lekarza. Cholernie przykro. I tyle —zakończyła.      Czy szef WOŚP ulegnie i wycofa się ze swoich słów? kk/Facebook/Paulina Młynarska
Jako serialowy "Strażnik Teksasu" bronił porządku, dziś broni nienarodzonych dzieci. Mocny tekst Chucka Norrisa: "Co z Wami, ludzie?"^Znalezione w sieci^2021-02-03 22:16:01.684989+01:00^https://wpolityce.pl/spoleczenstwo/537660-chuck-norris-w-obronie-nienarodzonych-dzieci-co-z-wami^Amerykański aktor Chuck Norris, którego w Polsce znamy z serialu „Strażnik Teksasu” opublikował na jednym z portali artykuł dotyczący aborcji. Publikacja związana była z 48. rocznicą zalegalizowania w Stanach Zjednoczonych aborcji. Norris, o którym w Polsce kilka lat temu powstawały memy i dowcipy, wyraził swoje ubolewanie, że ludzie bardziej się przejmują używaniem „plastikowej słomki” niż aborcją. Wstrząsająca jest dla mnie myśl, że od tego czasu ponad 62 miliony Amerykanów straciło z tego powodu życie w łonie matki. (…) Nie powinniśmy usprawiedliwiać przemocy wobec ludzi poza łonem lub w łonie matki. Powinniśmy raczej szanować całe ludzkie życie od poczęcia do grobu —pisze Norris na stronie wnd.com. W swoim tekście, aktor przywołuje badanie, które przeprowadzono w Kanadzie, gdzie zapytano 1528 osób o ich moralne decyzje w różnych momentach życia. Aż 51 proc. badanych wskazało, że używanie plastikowych słomek jest zawsze lub zazwyczaj moralnie złe, a tylko 20 proc. myślało tak samo w związku z „umieraniem z pomocą lekarza” i 26 proc. z aborcją. —czytamy. Ktoś może czuć się dobrym człowiekiem, uśmiercając własną matkę lub nienarodzone dziecko, ale użycie plastikowej zamiast bambusowej słomki jest dla niego moralnie złe. Co z Wami, ludzie? Cenicie wyżej rurki do picia niż życie? —pyta wzburzony Norris. Aktor podejrzewa, że również Amerykanie mają podobne podejście do tych spraw jak Kanadyjczycy. Kanada zalegalizowała aborcję 15 lat później. Nie oczekujmy, że u nas wyglądałoby to lepiej —kończy. kk/WND.COM
Gorzka refleksja Wigury: Posłaliśmy syna do szkoły publicznej. Szybko okazało się, że była to szkodliwa ekstrawagancja^Notujemy ...^2021-02-03 19:16:11.377009+01:00^https://wpolityce.pl/spoleczenstwo/537678-gorzka-refleksja-wigury-na-temat-szkoly-publicznej^„Gdy w 2018 roku nasz syn zaczynał przygodę ze szkołą, uważaliśmy, że jako zaangażowani obywatele powinniśmy korzystać z placówki publicznej, być w niej, interweniować, angażować się. Zmieniliśmy zdanie” - napisał na łamach „Wysokich Obcasów” publicystka Karolina Wigura”. Socjolog w swoim artykule porusza temat przemocy w szkole, a także trudności związanych z nauką zdalną, z którą zmagają się w dobie pandemii dzieci, ale również nauczyciele. Wigura przytacza historię swojego syna, który uczęszczał do szkoły publicznej, gdzie był problem z przemocą, ale nie było komu go rozwiązać. W poprzedniej szkole podstawowej mojego syna nie radzono sobie z problemem przemocy fizycznej. Próbowaliśmy z „biciem” poradzić sobie oddolnie, podejmowaliśmy rozmaite działania. Jednak w obecnym klimacie politycznym w oświacie podejmowanie nawet tak podstawowych działań okazuje się niezmiernie trudne zarówno dla nauczycieli, jak i rodziców —pisze Wigura. Dziennikarka zwraca uwagę na przemęczenie nauczycieli, którzy są obciążeni mnóstwem obowiązków. Dostaje się również władzy i byłej minister Annie Zalewskiej. Najmocniej jednak szkoły doświadczył koronawirus. Dziś min. Czarnek żąda od szkół, aby przygotowały nauczanie w tzw. bańkach edukacyjnych, choć do ich realizacji potrzebne jest więcej niż dobra wola. Trzeba dużych zespołów nauczycielskich i środków na technologie, bo część zajęć przedmiotowych w starszych klasach musi odbywać się za pomocą wielkiego ekranu. Ani tzw. reforma min. Zalewskiej, ani pandemia w żaden sposób nie przygotowały szkół na przyszłość. A przyszłością okazał się koronawirus —czytamy. Ale lekko nie mają również rodzice. Ale czas edukacji w dobie koronawirusa to także czas beztroskiego przerzucenia odpowiedzialności za obowiązek nauki na nas, rodziców. Nikt tego nigdy wprost nie powiedział, ale oczekuje się od nas tytanicznego wysiłku. Najpierw wiosną 2020 roku pracowaliśmy zdalnie z domu i jednocześnie występowaliśmy w roli nauczycieli wspomagających, do której nikt z nas nie był przygotowany —podkreśla. Właśnie szkoły otworzyły się na nowo dla najmłodszych uczniów. Ministerstwo wspomina coś o posłaniu tam również starszych roczników. Problem szkolnej przemocy za chwilę powróci, być może ze zwiększoną mocą, bo dzieci boleśnie przeżyły tygodnie odizolowania od rówieśników —stwierdza Wigura. Ale publicystka w swoim tekście nie oskarża wyłącznie obecnej władzy i jej kolejnych ministrów edukacji, ale także lata zaniedbań jej poprzedników. To, co dziś obserwujemy w szkołach, jest efektem opłakanej w skutkach „reformy” pani Zalewskiej, a potem praktycznie braku jakichkolwiek działań kolejnych ministrów. Część jest jednak również, powiedzmy to mocno, zapośredniczona lekceważeniem, z jakim traktowano edukację publiczną przez trzy dekady wolnej Polski —ocenia Wigura. Na koniec publicystka stwierdza, że ugrupowania, która chcą odebrać władzę Prawu i Sprawiedliwości powinny zacząć zastanawiać się nad przyszłością edukacji.  Powtarzanie, że ośmioklasowe podstawówki zostają, naprawdę już nie wystarczy. Jak udowadnia przykład szkół, w których poradzono sobie z przemocą, wiedza o tym, jak należy uczyć, oraz ludzie, którzy potrafią to zorganizować, już w naszym kraju są. Wystarczy z tego skorzystać —kończy. kk/”Wysokie Obcasy”
Lewicowa histeria trwa! Komitet "Legalna Aborcja. Bez Kompromisów" chce wprowadzenia aborcji na życzenie do 12 tygodnia^Zespół wPolityce.pl^2021-02-03 19:12:08.135066+01:00^https://wpolityce.pl/spoleczenstwo/537691-szokujacy-projekt-ustawy-komitetu-proaborcyjnego^Komitet obywatelskiej inicjatywy ustawodawczej „Legalna Aborcja. Bez Kompromisów” przedstawił w środę projekt ustawy dopuszczającej aborcję do 12 tygodnia ciąży bez pytania kobiety o powód. Komitet rozpoczyna zbieranie podpisów pod projektem, których potrzeba jest 100 tys. W skład komitetu „Legalna Aborcja. Bez Kompromisów” wchodzą m.in. Ogólnopolski Strajk Kobiet, Federacja na Rzecz Kobiet i Planowania Rodziny, Aborcyjny Dream Team, Wielka Koalicja za Równością i Wyborem, łódzkie Dziewuchy Dziewuchom oraz Centrum Praw Kobiet, a także posłanki Lewicy. Kamila Ferenc z Federacji na Rzecz Kobiet i Planowania Rodziny poinformowała na konferencji prasowej zorganizowanej w środę przed Sejmem, że projekt ustawy zakłada możliwość przerwania ciąży za darmo, w ramach ubezpieczenia NFZ, do 12. tygodnia ciąży bez pytania pacjentki o powód, a po 12. tygodniu ciąży - w przypadku wykrycia wad rozwojowych płodu czy stwierdzenia, że ciąża jest wynikiem czynu zabronionego. Projekt - poinformowała Ferenc - wprowadza też procedurę dla lekarzy i podmiotów leczniczych, zgodnie z którą mieliby oni określony czas na udzielenie świadczenia - aborcji, a gdyby tego w terminie nie zrobili, NFZ zrywałby z takim podmiotem kontrakt. Dodała, że projekt reguluje też kwestię tzw. klauzuli sumienia i uniemożliwia przewlekanie procedury. Uchylamy też przepisy karne przewidujące odpowiedzialność karną dla lekarzy i osób trzecich wykonujących czy pomagających w aborcjach pozasystemowych, ponieważ te przepisy nikomu nie służą, są zwyczajnych straszakiem” - mówiła działaczka. Jak dodała, „ich uchylenie jest potrzebne szczególnie dzisiaj, żeby lekarze nie bali się ratować życia i zdrowia pacjentek w ciąży Projekt - o czym mówiła przedstawicielka Federacji - rozszerza zakres badań prenatalnych o badania białka PAPP-a i hormonu beta HCG na wszystkie kobiety w ciąży. Ferenc odrzuciła też potencjalne zarzuty dotyczące radykalizmu projektu. „Ten projekt umożliwia świadome macierzyństwo czy rodzicielstwo, bo dzisiaj zachodzenie w Polsce w ciążę jest +rosyjską ruletką+ i zniechęca do macierzyństwa, natomiast dotychczasowe prawo, jego praktyka była radykalnie niesprawiedliwa i to jest właśnie radykalizm” - oceniła. Liderka Strajku Kobiet Marta Lempart podkreślała, że podobnie jak Argentynki, w których kraju pod koniec ub.r. zalegalizowano aborcję, tak i w Polsce przedstawicielki środowisk współtworzących komitet będą „próbować tyle razy, ile trzeba, budować tyle koalicji, ile będzie trzeba” i „rozmawiać ze wszystkimi, z kim trzeba”. Ale wiemy, że na końcu jest to, czego sobie życzymy i co jest normą, co jest faktem i standardem w Europie, i staje się standardem na całym świecie. Dlatego nie tracimy nadziei, mimo tego okropnego momentu, w którym się znajdujemy  — powiedziała Lempart. Posłanka Lewicy Katarzyna Kotula przypomniała, że jej ugrupowanie złożyło w Sejmie w kwietniu ub.r. projekt ustawy liberalizujący przepisy dotyczące aborcji, ale nie uzyskał on nawet numer druku. „Stąd nasza decyzja, żeby jako przedstawicielki klubu parlamentarnego Lewicy przystąpić do komitetu  — powiedziała. W ramach zbiórki podpisów pod rejestracją komitetu i także później pod samą ustawą planujemy kampanie informacyjne, planujemy działania w regionie i gorąco zachęcamy wszystkich do przyłączenia się do pomocy” - powiedziała Kotula zapraszając do mediów społecznościowych „Legalnej Aborcji. Bez Kompromisów — dodała Tydzień temu został opublikowany w Dzienniku Ustaw wyrok Trybunału Konstytucyjnego z października ub. roku, który orzekł wówczas, że przepis ustawy z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu jest niezgodny z konstytucją. Z chwilą publikacji wyroku przepis ten przestał obowiązywać. Wywołało to kolejną falę protestów. Zgodnie z konstytucją inicjatywa ustawodawcza przysługuje grupie co najmniej 100 000 obywateli mających prawo wybierania do Sejmu. Ustawa o wykonywaniu inicjatywy ustawodawczej przez obywateli stanowi, że po zebraniu 1000 podpisów z poparciem dla projektu ustawy pełnomocnik komitetu inicjatywy ustawodawczej zawiadamia marszałka Sejmu o utworzeniu komitetu. Jeżeli zawiadomienie odpowiada warunkom określonym w ustawie marszałek Sejmu, w terminie 14 dni od jego doręczenia, postanawia o przyjęciu zawiadomienia. mm/PAP
Dr Sutkowski wyjaśnia: Wysoka liczba zgonów to nadal skutek zakażeń na przełomie grudnia i stycznia. Możliwa poprawa za 2 tygodnie^Ciekawa opinia^2021-02-03 17:14:06.547439+01:00^https://wpolityce.pl/spoleczenstwo/537668-dr-sutkowski-podaje-powod-wysokiej-liczby-zgonow-na-covid-19^Wysoka liczba zgonów na COVID-19 to nadal skutek zakażeń na przełomie grudnia i stycznia - powiedział PAP dr Michał Sutkowski. Zdaniem prezesa Warszawskich Lekarzy Rodzinnych ta „smutna statystyka” będzie się poprawiała za ok. 2-3 tygodnie. Ministerstwo Zdrowia potwierdziło w środę 6 802 nowe zakażenia koronawirusem; najwięcej przypadków w województwie mazowieckim - 1129, najmniej w świętokrzyskim - 95. W wyniku COVID-19 zmarło 421 osób. „Sytuacja epidemiczna się ustabilizowała. Różnica między liczbą nowych przypadków - stosunkowo niską, a zgonów - to efekt walki z chorobą. Od zakażenia do śmierci mija 5-6 tygodni. Pacjenci trafiają do szpitali w 2-3 tygodniu choroby. Potem są hospitalizowani 3, 4, a czasami nawet 6 tygodni. Dlatego nie można dziś zestawić tych liczb i powiedzieć, że śmiertelność jest na poziomie sześciu procent. To tak nie działa” - wyjaśnił dr Sutkowski. Przyznał, że jeden z jego kolegów - zanim zmarł - przebywał pod respiratorem prawie 6 tygodni. Zdaniem Sutkowskiego mniej zakażeń dziś, to mniej zgonów za 3-4 tygodnie. „Ta liczba zakażeń jest mniejsza od jakiegoś czasu, więc już za ok. 2 tygodnie zgonów powinno być wyraźnie mniej. Dalej jednak nie poprawia sytuacji zachowanie ludzi. Wielu leczy się samodzielnie w domach koncentratorami tlenu. To nie do pomyślenia. Apeluję po raz kolejny - dzwońmy do lekarzy, szukajmy pomocy” - powiedział stanowczo ekspert. W jego ocenie późne zgłaszanie się do specjalistów to wyraz braku zaufania do systemu ochrony zdrowia, lekarzy, a także ogólnie - współobywateli. „Oczywiście nie dotyczy to wszystkich pacjentów, ale wiele osób decyduje się na jakieś dziwne kombinacje. Nie leczmy się na własną rękę poważnymi środkami. To musi być pod kontrolą lekarza” - dodał dr Sutkowski. mm/PAP
Kosmos! Kiedy według Środy rozpoczyna się życie człowieka? "Nie ma czegoś takiego. (…) Rozsądnie jest uznać, że wraz z narodzinami"^Czyżby obłęd?^2021-02-03 16:58:12.361392+01:00^https://wpolityce.pl/spoleczenstwo/537669-kiedy-wedlug-srody-rozpoczyna-sie-zycie-czlowieka^Prof. Magdalena Środa była dzisiaj gościem Radia ZET, gdzie w rozmowie z Beatą Lubecką mówiła m.in. o aborcji i Strajku Kobiet. Podczas wywiadu padło wiele absurdalnych słów, a jedne z nich dotyczyły życia człowieka. Prowadząca rozmowę Beata Lubecka spytała Środę oto, kiedy jej zdaniem rozpoczyna się życie człowieka. Jaką odpowiedź otrzymała? A kiedy, pani zdaniem, zaczyna się życie człowieka? —pytała prowadząca rozmowę Beata Lubecka. Nie ma czegoś takiego, wie pani… nie możemy na ten temat rozmawiać na moim na moim seminarium filozoficznym. Tak naprawdę każdy kto jest naukowcem, lekarz najpewniej albo biolog powie, w którym momencie następują jakie etapy rozwoju zapłodnionych komórek  —odparła Środa. Kiedy zaczyna się życie człowieka? Nie wiem, uważam że rozsądnie jest uznać, że wraz z narodzinami  —stwierdziła. Myślę, że powinniśmy mówić, że życie rozpoczyna się wraz z narodzinami, chociaż powinno być chronione od poczęcia zgodnie z wolą kobiety i mężczyzny —dodała. CZYTAJ WIĘCEJ: Obłęd! Środa po wyroku TK: „Jestem prawie przekonana, że w Polsce będzie coraz więcej przypadków niejawnego dzieciobójstwa”
Stowarzyszenie "Godność" reaguje na słowa Senyszyn o eutanazji chorych dzieci. "Niedopuszczalna w swej wymowie wypowiedź"^INBOX/ /LISTY^2021-02-03 16:37:14.537972+01:00^https://wpolityce.pl/spoleczenstwo/537664-stowarzyszenie-godnosc-reaguje-na-wypowiedz-senyszyn^Stowarzyszenie „Godność” zareagowało na skandaliczne słowa o Joanny Senyszyn eutanazji chorych dzieci. Wystosowało list, którego adresatem jest rektor Uniwersytetu Gdańskiego prof. dr hab. Piotr Stepnowski. Poniżej prezentujemy całą treść listu. CZYTAJ TAKŻE: — I gdzie tu logika?! Senyszyn przyznaje: „Płód jest gatunkiem ludzkim”. Po czym dodaje: „Ale to nie znaczy, że ma mieć prawa” — Żenująca obrona słów Senyszyn o potrzebie eutanazji chorych dzieci. „Być może była podekscytowana, zła na obecną sytuację” — Burza po słowach Senyszyn o eutanazji dla dzieci. Buda do Gawkowskiego: Szok. Nie dziwię się, że pan kluczy. Tego nie da się bronić Stowarzyszenie „Godność”, zrzeszające na Wybrzeżu byłych działaczy NSZZ „Solidarność” oraz więźniów politycznych z lat 1981-88, jest oburzone wypowiedzią pani poseł prof. Joanny Senyszyn z Uniwersytetu Gdańskiego, wygłoszoną w programie TVP Info „Strefa Starcia” z dnia 31 stycznia br. Publiczna dyskusja, podczas której padła niedopuszczalna w swej wymowie wypowiedź pani Senyszyn, dotyczyła postulatów tzw. Strajku Kobiet, a brzmiała ona następująco: „Płód jest gatunkiem ludzkim”, „Ale to nie znaczy, że ma mieć prawa”. Dalej w tejże dyskusji pani profesor wywodziła: „Rodzą się dzieci z bezmózgowiem, bezczaszkowiem. Jeśli takie dzieci będą się teraz rodzić to wielka szkoda, że nie ma prawa o eutanazji, bo lepiej byłoby takie dziecko za pomocą zastrzyku pozbawić życia niż pozwolić, żeby w męczarniach konało, w konwulsjach i bólu”.  Pani posłanka Joanna Senyszyn znana jest i z różnych bulwersujących wypowiedzi, choćby takich - zresztą niedawno - które obrażały pamięć o mordowanych przez komunistów Żołnierzy Wyklętych. Być może sądzi ona, że w imię tzw. rozpoznawalności, współczesnemu politykowi ujdzie każde wypowiadane głupstwo i każde obrazoburstwo. Ale przecież pani profesor jest także pracownikiem naukowym i nauczycielem akademickim… W preambule ustawy, „Prawo o szkolnictwie wyższym i nauce” z dnia 20 lipca 2018 r. czytamy, co następuje: „Każdy uczony ponosi odpowiedzialność za jakość i rzetelność prowadzonych badań oraz wychowanie młodego pokolenia”. Ponadto: „Uczelnie oraz inne instytucje badawcze realizują misję o szczególnym znaczeniu dla państwa i narodu: wnoszą kluczowy wkład w innowacyjność gospodarki, przyczyniają się do rozwoju kultury, współkształtują standardy moralne obowiązujące w życiu publicznym”. Podobne budujące treści zawarte są w Kodeksie Etyki Nauczyciela Akademickiego Uniwersytetu Gdańskiego – m.in. rozdz. VI par. 56 („Nauczyciel akademicki jako uczestnik życia publicznego”), gdzie czytamy: „Nauczyciel akademicki pełniący funkcje publiczne na stanowiskach państwowych lub samorządowych oraz w innych instytucjach i organizacjach polskich i międzynarodowych nie może uchybiać godności zawodu nauczycielskiego ani sprzeniewierzyć się wartościom i zasadom etycznego postępowania nauczyciela akademickiego”. Z ubolewaniem odnotowujemy olbrzymi dysonans, jaki widoczny jest pomiędzy tymi godnymi uznania zapisami, a zachowaniami pani profesor Joanny Senyszyn. Dlatego pytamy władze naszej największej uczelni - pytamy jako obywatele i mieszkańcy Pomorza, ale także jako chrześcijanie wierni nauce Kościoła, na której oparty jest ład moralny naszej cywilizacji - czy wystąpienia pani profesor Joanny Senyszyn nie naruszają ducha ustawy „Prawo o szkolnictwie wyższym i nauce” oraz Kodeksu Etyki obowiązującego na jej macierzystej uczelni? Czy nie uchybiają one tym samym „godności zawodu nauczyciela i nie sprzeniewierzają się wartościom i zasadom etycznego postępowania…” Czy nie godzą też w autorytet i wizerunek Uniwersytetu Gdańskiego…? Zwracamy się do Pana Rektora oraz do Wysokiego Senatu Uniwersytetu z przejmą prośbą o zajęcie stanowiska w tej sprawie. Czesław Nowak, Prezes Stowarzyszenia „Godność”
Kiedy nauczyciele otrzymają drugą dawkę szczepionki? Jakie rekomendacje dla preparatu AstraZeneca? Horban odpowiada^Zespół wPolityce.pl^2021-02-03 15:55:34.726197+01:00^https://wpolityce.pl/spoleczenstwo/537654-kiedy-nauczyciele-otrzymaja-druga-dawke-szczepionki^Chodzi nam o jak najszybsze osiągnięcie odporności; będzie zarekomendowane 28 dni odstępu pomiędzy dawkami szczepionki firmy AstraZeneca - mówił w środę główny doradca premiera do spraw COVID-19 prof. dr hab. n. med. Andrzej Horban. W czasie konferencji prasowej Horban był pytany jaka będzie rekomendacja dotycząca odstępu pomiędzy pierwszą a drugą dawką szczepionki firmy AstraZeneca. 28 dni, zdecydowanie, 4 tygodnie. Nam chodzi o jak najszybsze osiągnięcie tutaj odporności. Nie chcemy czekać 12 tygodni zanim będzie grupa w pełni wyszczepiona —wskazał Horban. Dodał, że w przypadku tej szczepionki będzie zastosowana ta sama taktyka, jak przy poprzednich szczepionkach - Pfizera i Moderny.  Połowę od razu odkładamy na druga dawkę. Nie robimy takiego działania jak część krajów, że szczepi szeroko, a potem dopiero czeka kiedy przyjdzie druga dawka, bo praktyka pokazuje, że jak umiesz liczyć, licz na siebie —powiedział doradca premiera do spraw COVID-19. Szczepienia przeciw COVID-19 rozpoczęły się w Polsce 27 grudnia ub. roku; od 25 stycznia trwają szczepienia populacyjne – na początek seniorów. Na rynku unijnym do tej pory do obrotu dopuszczono trzy preparaty. Dwa w technologii mRNA - firmy Pfizer/BioNTech (o nazwie Comirnaty) i firmy Moderna. Szczepionki te mają zbliżoną skuteczność sięgającą 95 proc. Szczepionka Comirnaty musi być przechowywana i transportowana w temperaturze minus 70 stopni Celsjusza, substancja Moderny - minus 25-15 stopni. Po wyjęciu z zamrażarki można je przechowywać przez miesiąc (Moderna) lub pięć dni (Comirnaty) w temperaturze plus 2-8 stopni. Trzecia substancja to szczepionka wektorowa opracowana przez brytyjsko-szwedzki koncern AstraZeneca i naukowców z Uniwersytetu Oksfordzkiego. Została ona dopuszczona na rynek pod koniec stycznia. Z informacji zamieszczonych w charakterystyce tego preparatu wynika, że może on być podawany osobom, które ukończyły 18 lat, jednak „obecnie istnieją ograniczone dane dotyczące skuteczności szczepionki COVID-19 Vaccine AstraZeneca u osób w wieku 55 lat i starszych”. Ponadto skuteczność tej szczepionki może być mniejsza u osób z obniżoną odpornością. Nieotwarta fiolka może być przechowywana w 6 miesięcy w lodówce w temperaturze 2°C – 8°C. Obecne szczepionki są wystarczające do zahamowania epidemii koronawirusa i umożliwienia podjęcia następnych kroków do przywrócenia normalnego życia społecznego i gospodarczego - powiedział prof. Andrzej Horban. Główny doradca premiera i przewodniczący Rady Medycznej prof. Horban podczas konferencji prasowej wskazywał, że „aby można było zacząć w miarę normalnie żyć, musi być zaszczepionych jak najwięcej osób, które chorują ciężko albo umierają”. Zwrócił uwagę, że są to najczęściej osoby starsze. Osoby powyżej 80. roku życia, jeżeli zachorują, to 20 proc. z nich umiera, 15 proc. w przypadku osób w wieku 70-80 lat. To są naprawdę olbrzymie liczby —powiedział profesor. Dlatego - jak przypomniał - Rada Medyczna od początku rekomendowała szczepienia tej grupy osób w pierwszej kolejności, co się w tej chwili dzieje. Problemem - zaznaczył - jest dostępność szczepionek. Nadal szczepimy ludzi starszych i ludzi w DPS-ach. To jest pierwsza priorytetowa grupa. Drugą grupą, którą chcieliśmy zaszczepić, aby zahamować potencjalny rozwój epidemii, to są ludzie, którzy pracują w szkołach. Wszyscy dążą do tego, żeby otworzyć szkoły. O ile, jak się wydaje, klasy I-III nie powinny spowodować zwiększenia liczy zakażeń, to już dzieci starsze tak. Transmiterem są dzieci na nauczycieli, nauczyciele na innych, albo też rodziny na starszych ludzi —wskazał prof. Horban. Dlatego - jak dodał - należy rozpocząć w tym momencie szczepienie osób, które „mogą być transmiterem zakażenia, na osoby, które będą chorowały ciężko”.  Stąd nasza rekomendacja, żeby szczepić generalnie całą grupę pierwszą, z założeniem, że zaczynamy od grupy Ic, czyli od grupy nauczycieli. To nie jest dużo osób, powinno się to udać w miarę szybko. Celem jest otwarcie szkół i zapewnienie bezpieczeństwa nauczycielom —wyjaśnił. Zgodziłbym się tutaj z panem prof. (Tomaszem) Dzieciątkowskim, który porównał szczepionkę opartą o mRNA do Maybacha, a szczepionkę opartą o technikę wektorową - do dobrej klasy BMW. Tak to mniej więcej działa, to jest tego typu różnica —dodał profesor. Prof. Horban podkreślił, że szczepionki mają dwa zadania - ochronić ludzi przed zachorowaniem, co - jak zaznaczył - „jest prawie nierealne, żeby ochronić 100 proc. szczepionej populacji”.  Drugie zadanie to tak zmodyfikować przebieg choroby, by człowiek, który zachoruje, chorował w sposób łagodny. Te szczepionki spełniają te zasady w sposób wystarczający dla zahamowania epidemii i umożliwienia następnych kroków do przywrócenie normlanego życia społecznego i gospodarczego —ocenił główny doradca premiera ds. COVID-19. Nauczyciele w wieku powyżej 60 lat będą szczepieni równolegle z młodszymi nauczycielami - z tym, że szczepionkami Pfizera i Moderny - powiedział prof. Andrzej Horban. Młodsi nauczyciele będą szczepieni preparatem firmy AstraZeneca. W czasie środowej konferencji prasowej prof. Horban pytany był o to, kiedy będą szczepieni nauczyciele starsi - powyżej 60. roku życia. Wyjaśnił, że „będą oni szczepieni teraz”. Nauczyciele starsi - powyżej 60. roku nie będą czekali na nowe dostawy szczepionek Pfizera i Moderny, ale przeszli z grupy 1c do grupy 1a, a nawet do grupy zero. Będą szczepieni równolegle z nauczycielami młodszymi, z tym, że szczepionkami Pfizera i Moderny —powiedział główny doradca premiera ds. COVID-19. Rada Medyczna przy premierze rekomenduje szczepienia u osób zakwalifikowanych w Narodowym Programie Szczepień do grupy Ic, m.in. nauczycieli poniżej 60 lat, preparatem firmy AstraZeneca. Pytany o różnicę w odporności między osobami, które przechorowały COVID-19 a osobami zaszczepionymi przeciw chorobie, prof. Horban ocenił, że „odpowiedź organizmu jest porównywalna, choć wciąż jest to przedmiot dyskusji”. Wyjaśnił, że osoba, która przechorowała COVID-19 i wyzdrowiała ma nadal przeciwciała. Jednak o odporności decydują nie tylko przeciwciała, ale także komórki pamięci, które szybko uruchamiają produkcję przeciwciał”. Zaznaczył, że jeżeli słaba podaż szczepionki będzie się utrzymywała, to bardzo „poważnie rozważane jest przesunięcie w czasie ludzi, którzy przechorowali, lub też mają przeciwciała skądinąd”. Jak dodał - „To wymagałoby uruchomienia następnego procesu diagnostycznego opartego o powszechne badanie przeciwciał”. Poinformował, że „bardzo wstępne badania (poziomu - PAP) obecności przeciwciał w różnych grupach wiekowych, w przypadku pracowników jednostek ochrony zdrowia, które zajmowały się Covidem, sięga nawet 40 proc., natomiast w grupie osób niepracujących w ochronie zdrowia - to jest mniej więcej 20-25 proc. maksymalnie”. Powiedział, że osoby z grupy zero, które przechorowały COVID-19, tak samo reagowały na szczepionkę, jak osoby, które wcześniej nie przeszły tej choroby. Bardzo możliwe, że w ciągu miesiąca będziemy mogli rozpocząć szczepienie nauczycieli drugą dawką szczepionki przeciw Covid-19; wszystko zależy też od chęci nauczycieli do szczepienia się - powiedział główny doradca premiera ds. COVID-19 prof. Andrzej Horban. Horban był pytany na konferencji prasowej w Warszawie, czy powrót dzieci do szkół powinien być uzależniony od poziomu wyszczepialności wśród nauczycieli i czy jego zdaniem dzieci starsze niż z klas I-III wrócą do szkół dopiero wtedy, gdy będzie zaszczepionych od 50 do 70 proc. nauczycieli, czy też mogą wrócić już teraz, równolegle do trwających szczepień. Będzie to wypadkową dwóch rzeczy. Po pierwszy sprawdzamy, co się dzieje po puszczeniu do szkół dzieci klas I-III —powiedział Horban. Zaznaczył, że jeśli okaże się, że jest nie 2 proc. wyników dodatnich u ogółu nauczycieli, tylko np. 10 proc. - to „zupełnie zmieni myślenie na temat puszczania dzieci do szkół” i szczepień. Nawiązał w ten sposób do zapowiedzi ministra edukacji i nauki Przemysława Czarnka, że w drugim tygodniu lutego resort będzie chciał ponownego testowania na obecność Covid-19 nauczycieli, którzy wrócili do szkół, gdy po zimowych feriach do nauczania stacjonarnego powrócili uczniowie klas I-III szkół podstawowych. Ekspert powiedział, że puszczenie dzieci do szkoły w klasach podstawowych „niczym specjalnie dużym nie grozi, bo ten pierwszy wzrost zachorowań we wrześniu był relatywnie nieduży, a dopiero druga fala, październikowa, która była olbrzymia, ale była związana z uruchomieniem aktywności osób starszych - młodzieży i studentów - to jest iunctim”. W związku z tym, jeśli będziemy rekomendowali wpuszczenie dzieci do szkoły, to będzie grupami wiekowymi. Naturalną koleją rzeczy jest tu szkoła podstawowa, bo te dzieci zachowują się inaczej niż maturzyści czy nastolatkowie —zaznaczył. Horbana spytano, czy puszczenie do szkół kolejnych grup dzieci będzie uzależnione od poziomu wyszczepialności nauczycieli, co może przecież nastąpić dopiero za kilka tygodni. Nauczycieli nie ma tak dużo, bardzo możliwe, że w ciągu miesiąca będziemy mogli rozpocząć szczepienie drugą dawką, wszystko też zależy od chęci nauczycieli do szczepienia, bo jeśli państwo nauczycielstwo powie, że się nie będą szczepili, to trochę będziemy w kropce. Ale z mojego punktu widzenia korzyści zdecydowanie przeważają nad spodziewanym ryzykiem, czy też obawami przed szczepieniem —powiedział Horban. Rada Medyczna przy premierze rekomenduje szczepienia u osób zakwalifikowanych w Narodowym Programie Szczepień do grupy Ic, m.in. nauczycieli poniżej 60 lat, preparatem firmy AstraZeneca - wynika ze stanowiska Rady Medycznej przekazanej w środę PAP. Nauczycieli powyżej 60 lat Rada zaleca szczepić zarejestrowanymi preparatami mRNA - firmy Pfizer/BioNTech i Moderny. W środę szef KPRM Michał Dworczyk poinformował, że w czwartek odbędzie się wspólna z ministrem edukacji i nauki Przemysławem Czarnkiem konferencja prasowa poświęcona Narodowemu Programowi Szczepień i uruchomieniu szczepienia preparatami firmy AstraZeneca. We wtorek szef KPRM Dworczyk informował, że szczepionką tej firmy w Polsce będą szczepione osoby w wieku 18-60 lat oraz że w pierwszym etapie będą szczepieni wyłącznie nauczyciele.  kk/PAP
Nieprawdopodobne! Kolejna awaria ciepłownicza w Warszawie, tym razem na Mokotowie. To już trzeci taki przypadek w tym tygodniu^Zespół wPolityce.pl^2021-02-03 15:25:15.490827+01:00^https://wpolityce.pl/spoleczenstwo/537648-kolejna-awaria-w-warszawie-trzecia-w-tym-tygodniu^Na warszawskim Mokotowie miała miejsce kolejna awaria ciepłownicza. Bez ogrzewania jest kilkanaście budynków. Z informacji spółki Veolia Energia wynika, że przerwa w dostawach ciepła nastąpiła w środę o godz. 8.30 i potrwać ma do godz. 19.00. To kolejna już w ostatnich tygodniach tego typu awaria w Warszawie. CZYTAJ WIĘCEJ: - Znowu?! Kolejna awaria ciepłownicza w stolicy! Dwa bloki bez ogrzewania. Przywrócenie dostaw ciepła najwcześniej o godzinie 15 - Kolejna awaria sieci ciepłowniczej w Warszawie! Mieszkańcy okolic ul. Łojewskiej pozbawieni ogrzewania. Podobnie przy ul. Kredytowej Wyłączone z dostaw ogrzewania są budynki przy ul. Boboli 4, 6 i 8, ul. Fałata 2 i 6, Karłowicza 20, Madalińskiego 100, 102, 104, 106, 108 i 96/98, a także przy ul. Narbutta 86, 83, 84, 85 oraz przy ul. Rakowieckiej 59a. Z kolei wczoraj spółka poinformowała o awarii na  osiedlu Chomiczówka na warszawskich Bielanach. Ogrzewania pozbawione były dwa budynki. Do awarii doszło również w poniedziałek, także na Bielanach.  kk/TVP Info/PAP
Most Uniwersytecki w Bydgoszczy grozi zawaleniem! Po zaledwie siedmiu latach służenia mieszkańcom został zamknięty^Zespół wPolityce.pl^2021-02-03 12:35:47.367915+01:00^https://wpolityce.pl/spoleczenstwo/537610-most-uniwersytecki-w-bydgoszczy-grozi-zawaleniem^Most Uniwersytecki w Bydgoszczy z powodu trwałych odkształceń elementów konstrukcyjnych został zamknięty. Konstrukcja po zaledwie siedmiu latach służenia mieszkańcom grozi zawaleniem. Wyłączony z ruchu został również odcinek Trasy Uniwersyteckiej, którego częścią jest zamknięta przeprawa przez Brdę. Trasa Uniwersytecka została zamknięta na odcinku od ulic Sieńki i Moniuszki do ul. Wojska Polskiego. Władze miasta zapowiadają, że będą domagać się odszkodowania za złe wykonanie mostu. Zarząd Dróg Miejskich i Komunikacji Publicznej pod koniec 2020 r. zlecił kontrolę techniczną mostu. Badania wykazały, że elementy mocujące wanty (liny) do płyty mostu odkształciły się. W związku z tym wprowadzono ograniczenia dla ruchu pojazdów ciężarowych i zlecono szczegółową ekspertyzę. Ostateczny raport przygotowany przez specjalistów inżynierii mostowej wskazał, że połączenie przęsła z wantami są za słabe i mogą nie utrzymać ciężaru całego obiektu. Stan techniczny pozostałych elementów mostu (pylonów, płyty głównej, want) nie budzi zastrzeżeń, a uszkodzone są tylko mocowania stalowe przytwierdzone do płaszczyzn bocznych mostu. ZDMiKP podał, że ekspertyzy wskazują na możliwość wystąpienia błędów na etapie projektu mostu. Zdaniem autorów najnowszej ekspertyzy zaproponowane przez projektanta rozwiązania inżynierskie, nie sprawdziły się na etapie jego użytkowania i mogły zostać pierwotnie oparte na niewystarczających założeniach projektowych, odpowiednich dla tak dużej i nietypowej konstrukcji. W związku z tym podjęto decyzję o zamknięciu przeprawy do czasu jej podparcia i przeprowadzenia prac naprawczych. To wiązało się z koniecznością zamknięcia odcinka trasy. Zamknięty został dla ruchu pieszego i rowerowego teren pod mostem i wyłączono fragment rzeki bezpośrednio pod przeprawą. Zmieniona została również trasa linii autobusowa nr 57 kursującej dotąd przez most. ZDMiKP zleci pilne podparcie obiektu, które ze względu na ciężar i nietypową konstrukcję wymaga opracowania specjalnej dokumentacji projektowej i technologicznej. Według szacunków wykonanie podpór potrwa około dwóch miesięcy, a prace naprawcze uszkodzonych elementów - od kilku do kilkunastu tygodni, licząc od momentu podparcia obiektu. Trasa Uniwersytecka wraz z Mostem Uniwersyteckim została oddana do użytku 12 grudnia 2013 r. Most ma dwa stalowe przęsła, a pylony przeprawy wysokości 70 m. ukształtowano w formie przenikających się podków. Pomost pod obie jezdnie jest podwieszony do pylonów za pomocą 16 lin, z których najdłuższe mają 160 m. tkwl/PAP/Polsat News
Rada Medyczna zabrała głos ws. szczepionki AstraZeneca. Niedzielski: "To preparat nowoczesny"; Szef KPRM zapowiada konferencję^Zespół wPolityce.pl^2021-02-03 11:50:50.702912+01:00^https://wpolityce.pl/spoleczenstwo/537599-rada-medyczna-zabrala-glos-ws-szczepionki-astrazeneca^Szczepionka firmy AstraZeneca na pewno nie jest gorsza, to preparat nowoczesny, najwyższej jakości, spełniający wszystkie parametry bezpieczeństwa. Daje skuteczność ochrony przed zakażeniem, jak szczepionka na grypę - powiedział w środę minister zdrowia Adam Niedzielski. CZYTAJ TAKŻE: — Szczepionka AstraZeneca zapobiega przenoszeniu koronawirusa? Tak twierdzą naukowcy z Uniwersytetu Oksfordzkiego — Znamy rekomendacje dot. szczepionki AstraZeneca. Szef KPRM: Preparat dla osób między 18 a 60 rokiem życia Szef resortu zdrowia pytany był w Polskim Radiu 24 o szczepionkę przeciw COVID-19 firmy AstraZeneca. W wtorek szef KPRM, pełnomocnik rządu ds. programu szczepień Michał Dworczyk, że szczepionką tej firmy w pierwszym etapie będą szczepieni wyłącznie nauczyciele. Mamy do czynienia z w pełni przebadaną szczepionką. Ta szczepionka przeszła wszystkie cztery fazy badań klinicznych. Chciałem tez zwrócić uwagę, że mówiąc o każdej szczepionce powinniśmy mieć na myśli dwa parametry. Jeden, o którym często mówimy, to skuteczność ochrony przed zakażeniem i tutaj dotychczasowe badania wskazują mnie więcej poziom 60-70 proc., co też przypomnę odpowiada temu jak skuteczna jest szczepionka na zwykłą grypę — powiedział Niedzielski. Drugim parametrem, o którym mniej mówimy, który jest bardzo ważny i myślę, że od niego powinno się zaczynać rozmowy, to jest parametr, który mówi o ochronie przed ciężkimi dolegliwościami, przed ciężkim przechodzeniem choroby. I wszystkie szczepionki, które są dopuszczane przez EMA (Europejska Agencja Leków - PAP) mają blisko 100 proc. efektywność w tym zakresie — wskazał minister zdrowia. Na pewno (szczepionka firmy AstraZeneca - PAP) nie jest gorsza, ma mniejszą skuteczność w zakresie odporności na zakażenia, ale chroni wszystkich przed tym najcięższym przebiegiem, więc jest to preparat nowoczesny, najwyższej jakości i absolutnie spełniający wszystkie parametry bezpieczeństwa — podkreślił. Jak mówił, ten punkt widzenia został wzięty podczas poniedziałkowego spotkania z radą medyczną przy premierze. Podał, że Rada Medyczna wydała dwa zalecenia. Pierwsze to zalecenie, które dotyczy stosowania tej szczepionki u osób poniżej 60. roku życia. Nie wynika to z tego, że mamy stwierdzone jakieś niebezpieczeństwa dla osób, które są starsze. Przypomnę, że w swoim podstawowym zaleceniu AstraZeneca mówi, że ten preparat jest możliwy do stosowania dla wszystkich powyżej 18. roku życia i robi tylko jedno zastrzeżenie, że powyżej 55. roku życia nie było zbadanych wiele osób. Nie ma żadnych dowodów, że jest mniejsza skuteczność, że jest jakieś niekorzystne oddziaływanie, tylko, że ma jeszcze przebadanej dużej populacji — powiedział Niedzielski. Podał, że tam była grupa zaledwie powyżej 1000 osób, która była w wieku 55+. Drugie stwierdzenie - jak mówił - odnosi się do nauczycieli.  To jest stwierdzenie, które mówi, że ze względu na to, że chcemy szybkiego powrotu naszych dzieci do edukacji standardowej, nie tylko zdalnej bądź hybrydowej, to wydaje się, że ten preparat powinien być zastosowany nie kończąc nawet grupy seniorów, bo w grupie seniorów jesteśmy teraz w wszczepianiu osób miedzy 70 a 80 rokiem życia  — wskazał. Żeby przyspieszyć ten powrót do normalności była taka rekomendacja Rady Medycznej, by właśnie te grupy inne - to są nauczyciele, to są funkcjonariusze, to są ewentualnie też chorzy przewlekle - miały możliwość zaszczepienia się wcześniej, zanim zostaną wyszczepione grupy seniorów  — powiedział. Podał, że wyszczepienie seniorów powyżej 60. roku życia zajmie co najmniej kwiecień i maj, bo - jak zaznaczył - kolejne kohorty wiekowe są coraz bardziej liczne.  W czwartek odbędzie się wspólna z ministrem edukacji i nauki Przemysławem Czarnkiem konferencja prasowa poświęcona Narodowemu Programowi Szczepień i uruchomieniu szczepienia preparatami firmy AstraZeneca - poinformował w środę szef KPRM Michał Dworczyk. We wtorek szef KPRM, pełnomocnik rządu ds. programu szczepień Michał Dworczyk poinformował, że szczepionką tej firmy w Polsce będą szczepione osoby w wieku 18-60 lat oraz że w pierwszym etapie będą szczepieni wyłącznie nauczyciele. W środę, pytany na konferencji prasowej we Wrocławiu, jak będzie wyglądała rejestracja nauczycieli na szczepienia, Dworczyk odparł, że w czwartek zostanie w tej sprawie zorganizowana konferencja z udziałem szefa MEiN Przemysława Czarnka. Jutro będzie konferencja poświęcona Narodowemu Programowi Szczepień i uruchomieniu szczepienia szczepionkami firmy AstraZeneca, które trafią do Polski w przyszłym tygodniu. Wszystkie informacje przedstawimy — poinformował Dworczyk. Szef KPRM był też pytany o przesunięcie terminu szczepień dla seniorów; odparł, że wynika to z opóźnień dostaw szczepionki. Szczepionka zarówno Moderny, jak i Pfizera, które pojawiały się w ostatnich dniach, niemal z lotniska tylko zostały przepakowywane i rozsyłane do punktów — mówił. Przypomniał, że przesunięcie terminów szczepień o jeden lub dwa dni dotyczy 5 tys. seniorów. Biorąc pod uwagę ponad milion wykonanych szczepień - mówię o pierwszych szczepieniach - to naprawdę nie jest tak dramatyczne. Choć oczywiście bardzo nam przykro, że wiąże się to z niedogodnościami przede wszystkim dla seniorów — mówił Dworczyk. Szef KPRM Zapewniał, że wszystkie punkty szczepień dostają informację o ewentualnych przesunięciach w terminie szczepień. Logistyka może działać tylko wtedy, kiedy są szczepionki. Nie mając szczepionek, które trzeba rozwieźć do punktów szczepień, mogą te samochody poruszać się po całej Polsce i wozić powietrze, tylko zdaje się, że nie o to chodzi — powiedział szef KPRM. Dworczyk zapewniał, że jeśli tylko szczepionki będą dostarczane przez producentów we właściwych terminach, wówczas szczepienia będą przebiegały zgodnie z przedstawionym harmonogramem. Od 27 grudnia ub. r., gdy ruszyły w Polsce szczepienia przeciw COVID-19, wykonano ponad 1,2 mln zastrzyków. 286 tys. osób przyjęło już dwie dawki. 25 stycznia ruszyły szczepienia populacyjne – po grupie zero, w której byli m.in. medycy, szczepionkę otrzymują osoby z grupy pierwszej, w pierwszym etapie seniorzy 70 plus. Rada Medyczna przy premierze zarekomendowała w środę szczepienia u osób zakwalifikowanych w Narodowym Programie Szczepień do grupy Ic, m.in. nauczycieli poniżej 60 lat, preparatem firmy AstraZeneca. Szczepionki AstraZeneca mają trafić do Polski w przyszłym tygodniu. W lutym łącznie do Polski ma trafić ok. 1,4 mln szczepionek koncernu Pfizer i firmy BioNTech, ponad 500 tys. szczepionek firmy AstraZeneca oraz ok. 350 tys. szczepionek firmy Moderna. W sumie to ponad 2,2 mln dawek.  Rada Medyczna przy premierze rekomenduje szczepienia u osób zakwalifikowanych w Narodowym Programie Szczepień do grupy Ic, m.in. nauczycieli poniżej 60 lat, preparatem firmy AstraZeneca - wynika ze stanowiska Rady Medycznej przekazanej w środę PAP. Nauczycieli powyżej 60 lat Rada zaleca szczepić zarejestrowanymi preparatami mRNA - firmy Pfizer/BioNTech i Moderny. Rada Medyczna - w obecnej sytuacji epidemiologicznej i dostępności szczepionek - rekomenduje ze względu na konieczność ochrony w związku z niezbędnym otwarciem szkół przyspieszenie szczepień w grupie nauczycieli i rozpoczęcie szczepień nowo zarejestrowaną w UE szczepionką AstraZeneca u osób zakwalifikowanych w Narodowym Programie Szczepień do grupy Ic (nauczyciele, służby mundurowe - PAP)  — wynika ze stanowiska Rady przekazanego PAP. Rada wskazała też w nim, że analiza dostępnych danych, przedstawionych organom rejestracyjnym przez producenta pokazuje, że szczepionka ta chroni 60 proc. osób zaszczepionych przed zachorowaniem, wszystkie osoby szczepione chroni przed ciężkim przebiegiem, hospitalizacją i zgonem. Ze względu na przedstawione wyniki badań klinicznych dotyczące szczepionki firmy AstraZeneca Rada Medyczna rekomenduje stosowanie jej u osób w wieku do 60. r.ż.  — stwierdzili przedstawiciele Rady. Natomiast w związku z brakiem badań u osób starszych rekomenduje przeniesienie czynnych nauczycieli przedszkoli, szkół podstawowych i średnich w wieku powyżej 60. roku życia do grupy Ia i szczepienie zarejestrowanymi szczepionkami opartymi o technologie wykorzystujące mRNA. Szczepienia przeciw COVID-19 rozpoczęły się w Polsce 27 grudnia ub. roku. Natomiast od 25 stycznia trwają szczepienia populacyjne – na początek seniorów, którzy ukończyli 70 lat (zakwalifikowani do grupy 1a w grupie pierwszej). Na rynku unijnym do tej pory do obrotu dopuszczono trzy preparaty. Dwa w technologii mRNA - firmy Pfizer/BioNTech (o nazwie Comirnaty) i firmy Moderna. Szczepionki te mają zbliżoną skuteczność sięgającą 95 proc. Szczepionka Comirnaty musi być przechowywana i transportowana w temperaturze minus 70 stopni Celsjusza, substancja Moderny - minus 25-15 stopni. Po wyjęciu z zamrażarki można je przechowywać przez miesiąc (Moderna) lub pięć dni (Comirnaty) w temperaturze plus 2-8 stopni. Trzecia substancja to szczepionka wektorowa opracowana przez brytyjsko-szwedzki koncern AstraZeneca i naukowców z Uniwersytetu Oksfordzkiego. Została ona dopuszczona na rynek pod koniec stycznia. Z informacji zamieszczonych w charakterystyce tego preparatu wynika, że może on być podawany osobom, które ukończyły 18 lat, jednak „obecnie istnieją ograniczone dane dotyczące skuteczności szczepionki COVID-19 Vaccine AstraZeneca u osób w wieku 55 lat i starszych”. Ponadto skuteczność tej szczepionki może być mniejsza u osób z obniżoną odpornością. Nieotwarta fiolka może być przechowywana w 6 miesięcy w lodówce w temperaturze 2°C – 8°C. Szczepionki AstraZeneca po raz pierwszy mają trafić do Polski w przyszłym tygodniu. W lutym powinno przyjechać ich ponad 500 tys. Dodatkowo dostarczone zostanie według planu około 350 tys. dawek szczepionki firmy Moderna i około 1,4 mln koncernu Pfizer i firmy BioNTech. Łącznie do końca I kwartału ma być zaszczepionych około 3 mln osób. Do tej pory zaszczepiono 1 342 435 osób. Drugą dawkę przyjęło blisko 290 tys. pacjentów. Rada Medyczna jest organem pomocniczym organ premiera Mateusza Morawieckiego. Jej przewodniczącym jest główny doradca premiera do spraw COVID-19 prof. dr hab. n. med. Andrzej Horban. W skład wchodzi również piętnastu ekspertów medycznych z głównie z dziedzin epidemiologii, wirusologii, zdrowia publicznego. tkwl/PAP
„To nie jest babska sprawa! Co każdy mężczyzna powinien wiedzieć o planowaniu rodziny” –  ważne przesłanie dla obecnych i przyszłych mężów^Warto Przeczytać^2021-02-03 11:20:55.149319+01:00^https://wpolityce.pl/spoleczenstwo/537595-to-nie-jest-babska-sprawa-ksiazka-dla-mezczyzn^Nowa książka Piotra Wołochowicza „To nie jest babska sprawa! Co każdy mężczyzna powinien wiedzieć o planowaniu rodziny” skierowana jest do mężczyzn, apeluje do nich, aby podejmowali odpowiedzialność w tej dziedzinie życia małżeńskiego. Przypomina, że należy to do istoty bycia głową rodziny – co jest szczególnie ważne w obecnych czasach, gdy gigantyczny kryzys męskości widać gołym okiem. Autor jest dr teologii pastoralnej, od 1992 roku Dyrektorem Fundacji Misja Służby Rodzinie. Książkę zadedykował pamięci swojej żony Marioli (+2016), z którą napisali wspólnie kilkanaście pozycji na temat chrześcijańskiego modelu małżeństwa i rodziny, m. in. „Seks po chrześcijańsku”, „Złamać szyfr czyli jak zrozumieć współmałżonka”, „Skąd się biorą wierzące dzieci?”.  Omawiane dzieło podaje podstawową wiedzę o planowaniu rodziny oraz przedstawia mężczyźnie – jako głowie rodziny – wyzwanie do wzięcia odpowiedzialności za tę dziedzinę. Wszystko to napisane jest jasnym, precyzyjnym i nieskomplikowanym językiem. Autor wychodzi od podstawowych rozważań czym jest męskość. Opisuje mechanizm płodności, omawia istotę naturalnego planowania rodziny (NPR) oraz sposoby antykoncepcji. Pokazuje jasną i prostą teologię przekazywania życia oraz możliwe postawy wobec rodzicielstwa. Przytacza świadectwa o naturalnym planowaniu rodziny. Pochyla się nad coraz bardziej dotkliwym współczesnym problemem niepłodności. Wreszcie daje odpowiedzi na typowe pytania.  Piotr Wołochowicz dzieli się też własnym świadectwem na temat ponad 34 lat życia w małżeństwie:  „Ja, Piotr, jako mąż niosłem ostateczną odpowiedzialność za właściwe realizowanie sfery płodności, za nasze stosowanie NPR, za każdą decyzję czy danego dnia podejmujemy współżycie czy też nie. Moją rolą było, aby w żadnym momencie Mariolka nie czuła się pod presją domagania się przeze mnie zbliżenia jako takiego – a już szczególnie pod presją do ‘naciągania’ reguł interpretacji cyklu”. Autor porusza szereg ważnych wątków, np. wyjaśnia: „W metodach naturalnych nie zmieniamy istniejącego funkcjonowania płodności, ale dostosowujemy do niego nasze zachowania. Natomiast antykoncepcja jest walką przeciwko płodności”.  Tłumaczy, że to nie jest propozycja tylko dla katolików, ale że po NPR sięgają chrześcijanie innych wyznań, a nawet ludzie niewierzący, którzy szukają zdrowego i skutecznego podejścia do płodności. Podkreśla, że współczesna Metoda Objawowo-Termiczna to nie jest kalendarzyk małżeński, że jest bardziej niezawodna niż jakakolwiek antykoncepcja, że można skutecznie odczytywać płodność także przy nieregularnych cyklach. Wskazuje jak stosowanie NPR wspomaga rozwój miłości małżeńskiej. Na koniec stawia wyzwanie dla Czytelnika: „Ty sam, jako mąż, masz być w Waszym małżeństwie głównym fachowcem od cyklu!”  Na tylnej stronie okładki znajdujemy rekomendację Jacka Pulikowskiego:  Autor bardzo kompetentnie i przekonywująco dotknął bodaj najważniejszego tematu dla małżeństw. Tak, największym zagrożeniem współczesnych małżeństw jest nieład na linii płciowość - płodność. Mówiąc wprost bałagan seksualny, który leży u podstaw niemal wszystkich rozwodów. Książka zachęca mężów do przejęcia odpowiedzialności za tę sferę i podaje konkretną wiedzę potrzebną, by to zadanie podjąć. Nagrodą za ten trud będzie szczęście małżeńskie i rodzinne.  Wydawca: Psalm18.pl (www.psalm18.pl) zachęca:  „Ta książka zawiera nie tylko wartościowe treści, ale jest też pięknie wydana a zawarte informacje są przekazywane w nowoczesny i przystępny sposób”. Książka jest ilustrowana, 86 str., pełny kolor. Z pewnością warto się z nią zapoznać!
Szczepionka AstraZeneca zapobiega przenoszeniu koronawirusa? Tak twierdzą naukowcy z Uniwersytetu Oksfordzkiego^Zespół wPolityce.pl^2021-02-03 06:49:14.295824+01:00^https://wpolityce.pl/spoleczenstwo/537554-szczepionka-astrazeneca-zapobiega-przenoszeniu-koronawirusa^Szczepionka opracowana przez naukowców z Uniwersytetu Oksfordzkiego i firmę AstraZeneca nie tylko zapobiega przed zachorowaniem na Covid-19, ale także znacząco - o 67 proc. - zmniejsza przenoszenie się koronawirusa - uważają naukowcy. CZYTAJ RÓWNIEŻ: Znamy rekomendacje dot. szczepionki AstraZeneca. Szef KPRM: Preparat dla osób między 18 a 60 rokiem życia CZYTAJ TAKŻE: Afera czy nieporozumienie? Niemieckie media: Szczepionka AstraZeneca nieskuteczna wśród seniorów. Firma zaprzecza  To, czy osoby zaszczepione, same nie chorując, mogą przenosić koronawirusa, czy też nie, było do te pory kluczową niewiadomą. Jeśli mogą przenosić, oznacza to, że dla pełnej ochrony potrzeba zaszczepić wszystkich. Jeśli jednak szczepionka powstrzymuje również rozprzestrzenianie się wirusa, wówczas miałaby znacznie większy wpływ na pandemię, ponieważ każda zaszczepiona osoba pośrednio będzie chronić także innych ludzi. Jak wynika ze wstępnych badań naukowców Uniwersytetu Oksfordzkiego, których wyniki zostały opublikowane w naukowym magazynie „The Lancet”, wygląda, że szczepionka firmy AstraZeneca o 67 proc. redukuje także przenoszenie koronawirusa. Badanie pokazuje, że szczepionka pozostaje skuteczna w 76 proc. w zapobieganiu przed zachorowaniem na Covid-19 przez trzy miesiące po podaniu pierwszej dawki. W przypadku podania drugiej dawki po trzech miesiącach skuteczność wzrasta do 82,4 proc. i jest większa niż, gdy drugą dawkę podano w ciągu pierwszych sześciu tygodni (54,9 proc.). To dowodzi, że większy wpływ na skuteczność tej szczepionki ma odpowiedni odstęp między dawkami, a nie poziom dawkowania. Wyniki tych badań stanowią argument na poparcie decyzji brytyjskiego rządu o wydłużeniu do 12 tygodni okresu między podaniem pierwszej i drugiej dawki szczepionki, aby szybko zaszczepić jak największą część populacji. Decyzja ta dotyczy jednak zarówno preparatu firmy AstraZeneca, jak i tego opracowanego wspólnie przez firmy Pfizer i BioNTech, w przypadku którego mniej wiadomo, jak zwiększenie okresu między dawkami wpływa na skuteczność szczepienia. W Wielkiej Brytanii używane są obecnie obie szczepionki, a do użycia dopuszczona została jeszcze jedna, amerykańskiej firmy Moderna. Ani w przypadku szczepionki Pfizer/BioNTech, ani Moderny nie wiadomo, czy zapobiegają one także przenoszeniu wirusa. kpc/PAP
Kogo boi się belgijska ateistka i feministka? O konsekwencjach narażania się fundamentalistom^Grzegorz Górny^2021-02-03 06:40:20.014521+01:00^https://wpolityce.pl/spoleczenstwo/537549-kogo-boi-sie-belgijska-ateistka-i-feministka^Nadia Geerts jest jedną z najbardziej znanych feministek w Belgii. Wykładowczyni filozofii w prestiżowej Haute École Bruxelles-Brabant od dawna słynie z wojującego ateizmu oraz walki o świeckość szkoły. Protestowała m.in. przeciw zajęciom z etyki chrześcijańskiej, a także uważała za niedopuszczalne, by ministrem edukacji mógł zostać polityk chadeckiej partii CDH. W swoich wypowiedziach często stawiała znak równości między fundamentalistami muzułmańskimi i chrześcijańskimi. Mówiła np.: Nie jestem pewna, czy projekt społeczeństwa salafitów i braci muzułmańskich jest mniej przerażający niż projekt chrześcijańskich fundamentalistów, zwłaszcza w odniesieniu do kobiet. Jestem nawet pewna, że jest wręcz przeciwnie. Czy zdecydujemy się walczyć z nimi wszystkimi z taką samą energią? Niedawno samo życie zweryfikowało poglądy Nadii Geerts. W październiku 2020 roku, po zamordowaniu francuskiego nauczyciela Samuela Paty’ego przez islamskiego terrorystę, belgijska feministka opublikowała na łamach lewicowego magazynu „Marianne” felieton poświęcony pamięci zabitego pedagoga. Napisała w nim, że Paty postąpił słusznie, pokazując uczniom karykatury Mahometa.  W odpowiedzi spadła na nią w mediach społecznościowych fala krytyki oraz oskarżeń o rasizm, islamofobię i mowę nienawiści. Zaczęły mnożyć się groźby śmierci pod jej adresem. Z obawy o swe życie przestała udzielać się publicznie. Głosy wsparcia dla niej były nieśmiałe i nieliczne, nawet ze środowisk, w których do tej pory była aktywna.  Dziś Nadia Geerts daje do zrozumienia, że nie wróci już do pracy na uczelni. Ryzyko jest zbyt duże. Jak sama mówi: Wraz z powrotem na uczelnię i upublicznieniem rozkładu zajęć wszyscy uczniowie będą wiedzieli, gdzie i kiedy jestem, więc można będzie to przekazać tym, którzy mają złe intencje. Prawdopodobieństwo, że wśród 300-tysięcznej mniejszości muzułmańskiej w Brukseli znajdzie się ktoś, kto „ma złe intencje”, jest dość duże. Z belgijskiej stolicy rekrutowało się przecież wielu dżihadystów, którzy walczyli później w Iraku i Syrii. W ten sposób Nadia Geerts na własnej skórze przekonała się, czy istnieje znak równości między fundamentalistami chrześcijańskimi i muzułmańskimi. Należy ona do całego zastępu lewicowych intelektualistów, którzy rugując wpływy chrześcijaństwa z przestrzeni publicznej, torują drogę islamowi. Nieustraszona w gromieniu chrześcijan, dziś żyje w strachu przed islamistami.  Nie tylko ona jednak boi się. Tydzień temu burmistrz miasteczka Ollioules w południowej Francji odrzucił wniosek o nadanie tamtejszemu liceum imienia Samuela Paty’ego. Decyzja poprzedzona została konsultacjami społecznymi. Okazało się, że propozycję odrzuciło 100 proc. nauczycieli, 89 proc. rodziców i 69 proc. uczniów. Większość była przerażona perspektywą takiego patrona dla szkoły. Przeważył strach o własne życie. We własnym państwie.
Nawet ich to oburza! Kuczyński o ataku wandali na plakat pro-life: "To są zachowania niegodne"; Giertych: "Dzicz"^Znalezione w sieci^2021-02-02 23:15:44.241749+01:00^https://wpolityce.pl/spoleczenstwo/537545-atak-wandali-na-plakat-pro-life-giertych-komentuje-dzicz^Podczas jednego z protestów zwolenników aborcji doszło do wściekłego ataku wandali na plakat pro-life. Wzburzeni agresorzy zbili kamieniem szybę, w której znajdował się plakat zaczęli w niego uderzać, głośno przy tym krzycząc. Ta sytuacja oburzyła m.in Waldemara Kuczyńskiego i… Romana Giertycha.  CZYTAJ TAKŻE: — Agresja i akty wandalizmu na protestach Strajku Kobiet. Chuligani zniszczyli przystanki i plakaty pro-life z dzieckiem w łonie matki Nie mogę zaakceptować takich zachowań. Ten plakat jest piękny i pełen prawdy. Zawiera miłość, którą czułem gdy rodziły się moje dzieci i wnuki. To są zachowania niegodne — napisał na Twitterze Waldemar Kuczyński.
We wtorek wykonano ponad 100 tys. szczepień. Niedzielski: Pierwszą dawkę otrzymało ponad 1 mln osób, drugą - 286 tys.^Zespół wPolityce.pl^2021-02-02 22:41:40.528529+01:00^https://wpolityce.pl/spoleczenstwo/537547-we-wtorek-wykonano-ponad-100-tys-szczepien-przeciw-covid-19^We wtorek wykonano ponad 100 tys. szczepień przeciw COVID-19 – poinformował tego dnia wieczorem minister zdrowia Adam Niedzielski. Pierwszą dawkę - jak podał – otrzymało dotąd ponad 1 mln osób, a drugą – 286 tys. Wg danych z g 19.00 dziś wykonano ponad 100 tys. szczepień. z czego ok. połowa to druga dawka. Sumarycznie już ponad 1 mln osób otrzymało pierwszą dawkę, a 286 tys. drugą. #szczepimysie —napisał na Twitterze szef resortu zdrowia.
Uporczywie i do końca. "Nie rozumiem ich uporu, nie rozumiem decyzji ich sądu. Tym człowiekiem grano. Jego życie rozgrywano"^Aleksander Nalaskowski^2021-02-02 18:01:47.157910+01:00^https://wpolityce.pl/spoleczenstwo/537513-uporczywie-i-do-konca-tym-czlowiekiem-grano^W Plymouth serce człowieka za sprawą ludzi przestało bić. A czy nasze naprawdę jeszcze bije? Mam w nosie prawo i sądy brytyjskie, amerykańskie, francuskie, izraelskie, polskie i wszystkie inne. Mam w nosie wszelkie konstytucje stare i nowe. Nie mają dla mnie mocy sprawczej, bo uznaję, że one nie obowiązują, gdy próbują stawać ponad prawem Boskim. Piąte przykazanie jest dla mnie najświętsze i nie widzę tu nawet skrawka przestrzeni do dyskusji. Bo jest ono bezdyskusyjne. I chociażby sam papież zgadzał się na uśmiercanie kogokolwiek, tobym się buntował, wrzeszczał i wierzgał. Dlatego teraz wrzeszczę i wierzgam, gdy słyszę w TVN profesora etyki w koloratce na zimno, pragmatycznie i bezrefleksyjnie traktującego prawo stanowione przez człowieka nad prawem Boga. Dla mnie to czysta apostazja… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Znamy rekomendacje dot. szczepionki AstraZeneca. Szef KPRM: Preparat dla osób między 18 a 60 rokiem życia^Zespół wPolityce.pl^2021-02-02 14:14:12.120412+01:00^https://wpolityce.pl/spoleczenstwo/537453-znamy-rekomendacje-dot-szczepionki-astrazeneca^Na podstawie rekomendacji Rady Medycznej podjęta została decyzja, że szczepionka firmy AstraZeneca będzie wykorzystywana dla osób między 18 a 60 rokiem życia - poinformował szef KPRM Michał Dworczyk. Jak dodał, w konsekwencji Rada zarekomendowała rozpoczęcie szczepienia nauczycieli. CZYTAJ TAKŻE: — Szef KPRM: Szczepionka AstraZeneca w Polsce przed 10 lutego. Szef MZ: W kwestii zakupu szczepionek, Polacy mogą czuć się bezpiecznie — Kiedy się nie szczepić? Resort zdrowia wskazuje, w jakich przypadkach szczepienie powinno być odroczone. SPRAWDŹ! — Niemiecki publicysta na łamach „The Times”: Von der Leyen się skompromitowała i spowodowała, że Europejczycy wyszli na głupców Szef KPRM poinformował na wtorkowej konferencji prasowej, że w poniedziałek wieczorem Rada Medyczna przedłożyła rekomendacje dotyczące szczepionki firmy AstraZeneca, na podstawie, których podjęta została decyzja, że w Polsce ta szczepionka będzie wykorzystywana dla osób między 18 a 60 rokiem życia. W konsekwencji również Rada zarekomendowała, żeby rozpocząć szczepienia grupy 1C, tzn. nauczycieli. W pierwszej kolejności tych, którzy już uczą klasy I-III, czy nauczycieli przedszkolnych. Do tego projektu szczepień rozpoczęliśmy od wczoraj przygotowania — powiedział Dworczyk. Przekazał, że w przyszłym tygodniu spodziewana jest pierwsza dostawa szczepionki firmy AstraZeneca. Również w przyszłym tygodniu chcielibyśmy, aby rozpoczęły się szczepienia nauczycieli — podkreślił Dworczyk. Dodał, że szczegółowe informacje w tej sprawie zostaną przekazane w czwartek, jak zostaną dopracowane system rejestracji i procedura szczepień nauczycieli. Przez opóźnienia dostaw szczepionek termin szczepień został przesunięty o dzień bądź dwa dla grupy ok. 5 tys. seniorów - poinformował we wtorek szef KPRM, pełnomocnik rządu ds. szczepień Michał Dworczyk. O skalę zmian terminów szczepień w związku z opóźnieniami dostaw szczepionek przeciw COVID-19 Dworczyk został zapytany we wtorek na konferencji prasowej. Mówimy o przesunięciu o dzień bądź o dwa dni terminu szczepień dla grupy ok. 5 tys. seniorów w skali całego kraju — poinformował. Wyraził nadzieję, że do tego rodzaju sytuacji nie będzie więcej dochodziło. To jest oczywiście uzależnione od tempa i rzetelności dostaw. Te kilka zmian - opóźnienia i zmniejszenia dostaw - doprowadziły do tego, że zapasy, ten bufor bezpieczeństwa, jaki stworzyliśmy, jest praktycznie na wyczerpaniu — mówił. Jak dodał, szczepionki wykorzystywane są obecnie na bieżąco. W lutym łącznie ma trafić do Polski ok. 1,4 mln szczepionek firmy Pfizer, ponad 500 tys. szczepionek firmy AstraZeneca oraz ok. 350 tys. szczepionek Moderny - przekazał we wtorek szef KPRM Michał Dworczyk. W sumie to ponad 2,2 mln dawek szczepionki przeciw COVID-19. O harmonogram dostaw preparatów Dworczyk został zapytany na wtorkowej konferencji prasowej w Warszawie. Minister, który odpowiada za koordynację szczepień na COVID-19, przypomniał, że w poniedziałek do Polski dotarło 321 tysięcy szczepionek firm Pfizer/BionTech.  W kolejny poniedziałek to będzie również 231 tysięcy szczepionek. Potem mamy zaplanowaną na 15 lutego dostawę na poziomie 380 tys. szczepionek i potem jeszcze pod koniec lutego 398 tys. szczepionek — poinformował Dworczyk. Jeśli chodzi o dwóch kolejnych producentów, to w tym miesiącu do Polski powinno przyjechać ponad 500 tys. szczepionek firmy AstraZeneca oraz około 350 tys. dawek szczepionki firmy Moderna. Szczepienia przeciw COVID-19 rozpoczęły się w Polsce 27 grudnia ub. roku. 25 stycznia rozpoczęły się szczepienia populacyjne – na początek seniorów, którzy ukończyli 70 lat. Grupa zero, czyli m.in medycy, otrzymuje drugą dawkę. Do niedzieli rano wykonano w Polsce blisko 1 mln 157 tys. zastrzyków.  wkt/PAP
Czerwone serduszka i błyskawice sprawiły, że coraz więcej firm i instytucji płaci haracz. Dla świętego spokoju i korzyści^Stanisław Janecki^2021-02-02 10:42:58.419588+01:00^https://wpolityce.pl/spoleczenstwo/537419-serduszka-i-blyskawice-coraz-wiecej-firm-placi-haracz^W sumie dobrowolny haracz niewiele się różni od klasycznego wymuszenia. Jest tak samo interesowny. Czy haracz może być legalny, a nawet mieć status czegoś szlachetnego i pożądanego? Jeszcze na początku lat 90. w Polsce haracz był rodzajem podatku od wielu rodzajów działalności - od tego zaczyna się głośny przed laty serial „Ekstradycja”. Ale „podatek za ochronę” jest dużo starszy, co z kolei można zobaczyć m.in. w drugiej części „Ojca chrzestnego”. Tym się zajmowała gangsterka. Teraz haracz płaci się dobrowolnie, a najczęściej jest on nazywany „społeczną rolą biznesu”, „społeczną odpowiedzialnością biznesu”. Właśnie takich zwrotów użył Jerzy Owsiak, dziękując „masie firm” za wpłaty na konto WOŚP i decydujący udział w wielu licytacjach, czyli udział w biciu kolejnego rekordu, mimo kłopotów w zbiórce ulicznej (pisał o tym na naszych łamach 1 lutego 2021 r. Michał Karnowski).  Liczne firmy i marki przyklejają i eksponują czerwone serduszka Owsiaka (czasem całorocznie). Równie liczne w ostatnich miesiącach oblepiły się czerwonymi błyskawicami. Inne skorzystały z „rewolucyjnej” ikonografii autorstwa m.in. Marty Frej. Jeszcze inne (w tym medialne, szczególnie podmioty Agory) zaoferowały elementy tej ikonografii jako bonusy do swoich produktów. Robi się to po to, żeby pokazać, iż jest się w ten sposób chronionym. Na tej samej zasadzie, na jakiej właściciele posesji, sklepów, nieruchomości czy firm przyklejają informacje, która konkretna firma ochroniarska ich strzeże.  Dobrowolny i „szlachetny” haracz płaci się z kilku powodów. Po pierwsze, chodzi o wizerunek podmiotu „odpowiedzialnego społecznie”, co nastawia pozytywnie do płacącego cały lemingrad, feminingrad, anarchograd, genderograd, neokomunograd i okolice. Na zasadzie: to nasi, zatem u nich kupujemy, o nich pozytywnie mówimy i piszemy. Po drugie, płacący zabezpiecza się przed krytyką swoich produktów i praktyk przez najbardziej aktywną część konsumentów, najczęściej obecnych na różnych forach. A nawet stają oni w jego obronie, gdy trafi się ktoś spoza wymienionych wcześniej pięciu „gradów”, komu produkty czy praktyki konkretnej firmy (sieci) jednak się nie podobają.  Dobrowolny haracz, i to jest po trzecie, płaci się, żeby mieć poczucie przynależności do wspólnoty wyznającej te same wartości (nawet, jeśli to antywartości), bo wtedy istnieje silniejsza motywacja, żeby konsumpcja odbywała się w obrębie znanego uczestnikom towarzystwa wzajemnej adoracji, a więc i wzajemnego świadczenia sobie pomocy. Po czwarte, dobrowolny haracz opłaca się z tego powodu, że płacący kupuje sobie miejsce „po właściwej stronie historii”. I tak jest potem przedstawiany. A po „właściwej stronie historii” jest się wtedy, gdy po tej samej stronie są lemingrad, feminingrad, anarchograd, genderograd i neokomunograd.  Dobrowolny haracz, i to jest po piąte, płaci się, żeby korzystać z taryfy ulgowej, jeśli firma czy instytucja nie oferuje jednak najlepszych rzeczy i usług na świecie, a takie sobie bądź całkiem denne. Wtedy pięć „gradów” wmówi, nie tylko swoim wyznawcom, że wszystko jest świetnie, bo zaangażowanie po właściwej stronie jest ważniejsze od jakości produktów i usług. Po szóste, haracz płaci się za przewagę konkurencyjną, jakie dają społeczności (sekty) spod znaku pięciu „gradów”, a jakiej nie można „normalnie” zyskać na rynku, gdy się wytwarza rzeczy i usługi mało konkurencyjne.  Z punktu widzenia firm płacenie dobrowolnego haraczu jest racjonalne, gdyż przynosi korzyści. Gangsterski haracz też w sumie przynosił korzyści. Jeśli nikt (łącznie z policją, organami ścigania i sądami) nie był w stanie zapewnić bezpieczeństwa, czyli tego, że lokal nie zostanie spalony bądź zdemolowany, towar zniszczony, bliscy pobici bądź ograbieni, klienci odstraszeni. Ale w sumie ten dobrowolny haracz niewiele się różni od klasycznego wymuszenia. Jest tak samo interesowny. Czy zatem jest dobrowolny? I tu można mieć poważne wątpliwości. Płaci się haracz, żeby mieć święty spokój, dobry wizerunek i w przewidywaniu konkretnego kierunku ewolucji społeczeństw. Wedle wzorca wskazywanego przez pionierów i awangardzistów. Reszta się po prostu przyłącza. To ten sam mechanizm, jaki można było obserwować podczas akcji ambasadorów działających w Polsce, np. przyłączających się do przedstawiciela Szwecji, który złożył kwiaty pod metalowo-plastikową tęczą na Placu Zbawiciela po jej podpaleniu 11 listopada 2013 r. Pisałem wtedy o „składaniu kwiatów na Grobie Nieznanej Tęczy” – taka to była groteska. Tak samo było 27 września 2020 r., gdy 50 ambasadorów i przedstawicieli państw wystąpiło w obronie „społeczności LGBT w Polsce”, popierając inicjatywę Georgette Mosbacher. Tym razem groteska polegała na obecności pod listem podpisów przedstawicieli państw, w których społeczność LGBT ma prawa wyjątkowo skąpe.  Nie chodzi o to, jaka jest prawda, tylko o to, co się opłaca. A opłaca się udział w WOŚP, wspieranie Ogólnopolskiego Strajku Kobiet, LGBT i tego wszystkiego co akceptują społeczności pięciu „gradów”. Tym bardziej się opłaca, że to są potem wdzięczni i przywiązani klienci oraz konsumenci. W przeciwnym wypadku, są to klienci i konsumenci najbardziej zajadli w zwalczaniu firm i marek, które ich zdaniem zdradziły bądź niedostatecznie się angażowały. I w ten sposób zwykły, obrzydliwy haracz zostaje uszlachetniony, a podmioty go płacące prześcigają się w deklaracjach, jaką płacenie haraczu sprawia im przyjemność oraz w podwyższaniu sum haraczu. Obrzydlistwo.
Znowu?! Kolejna awaria ciepłownicza w stolicy! Dwa bloki bez ogrzewania. Przywrócenie dostaw ciepła najwcześniej o godzinie 15^Zespół wPolityce.pl^2021-02-02 10:19:14.196272+01:00^https://wpolityce.pl/spoleczenstwo/537414-znowu-kolejna-awaria-w-stolicy-dwa-bloki-bez-ogrzewania^Do kolejnej awarii systemu ciepłowniczego doszło we wtorek rano na osiedlu Chomiczówka na warszawskich Bielanach. Nie ma ogrzewania w dwóch budynkach - poinformowała Veolia Energia Warszawa S.A. CZYTAJ RÓWNIEŻ: -Żałosne! Trzaskowski lansuje się na Strajku Kobiet, wrzuca zdjęcia z protestu. Internauci: „A awarie ciepłownicze już ogarnięte?” -Znowu te same tłumaczenia! Trzaskowski: Przy mrozach -20 zdarzyły się awarie i nikt nie robił z tego problemu politycznego -Kolejna awaria sieci ciepłowniczej w Warszawie! Mieszkańcy okolic ul. Łojewskiej pozbawieni ogrzewania. Podobnie przy ul. Kredytowej -Gorzka pigułka dla prezydenta stolicy. Müller: Szkoda, że Trzaskowskiego nie ma w sprawach, które na co dzień dotyczą warszawiaków Spółka Veolia - operator odpowiedzialny za dostawę ciepła w stolicy - poinformowała na stronie energiadlawarszawy.pl, że we wtorek od godziny 8.30 rano w rejonie ul. Mistrzowskiej nastąpiła przerwa w dostawach ciepła. Ogrzewania nie ma w budynkach przy ul. Brązowniczej 1B i Mistrzowskiej 2. Według Veolii, przywrócenie dostaw ciepła planowane jest we wtorek o godzinie 15. W poniedziałek, także na Bielanach, ogrzewania z powodu wcześniejszej awarii pozbawieni byli od godz. 13.50 mieszkańcy okolic ul. Przy Agorze. Ciepła nie było w budynkach przy ul. Nocznickiego 13, 13A, 15; Przy Agorze 18, 18A, 20 i 22 oraz przy ul. Wrzeciono 16, 20, 22, 35, 37. aw/PAP
Kiedy się nie szczepić? Resort zdrowia wskazuje, w jakich przypadkach szczepienie powinno być odroczone. SPRAWDŹ!^Zespół wPolityce.pl^2021-02-02 07:06:07.964451+01:00^https://wpolityce.pl/spoleczenstwo/537394-kiedy-sie-nie-szczepic-sprawdz-wytyczne-mz^Szczepienie przeciw COVID-19 powinno zostać odroczone, jeśli pacjent w ostatnich tygodniach miał pozytywny wynik testu na koronawirusa lub w dniu szczepienia jest przeziębiony, ma gorączkę, biegunkę lub wymioty - wynika z kwestionariusza opublikowanego przez Ministerstwo Zdrowia. Ministerstwo Zdrowia i Kancelaria Prezesa Rady Ministrów przygotowały kwestionariusz, który przed wizytą u lekarza powinna wypełnić każda osoba zgłaszająca się na szczepienie przeciw COVID-19. Na początek pacjent odpowiada na kilka wstępnych pytań, m.in. czy w ciągu ostatnich 4 tygodni miał dodatni wynik testu w kierunku wirusa SARS-CoV-2, a także czy miał kontakt z osobą zakażoną lub wykazującą objawy COVID-19. Osoba zgłaszająca się na szczepienie powinna również poinformować, jeśli w ciągu ostatnich dwóch tygodni miała gorączkę, kaszel lub utraciła węch i smak. Pacjent jest też pytany, czy w dniu, w którym zgłosił się na szczepienie, nie czuje się przeziębiony lub ma biegunkę albo wymioty. Ponadto pacjent powinien poinformować, jeśli w ciągu ostatnich 14 dni wrócił z zagranicy (strefa czerwona) lub otrzymał jakąkolwiek inną szczepionkę. Jeśli odpowiedź na którekolwiek z powyższych pytań jest pozytywna, szczepienie przeciw COVID-19 powinno zostać odroczone. Na szczepienie należy zgłosić się wtedy, gdy wszystkie odpowiedzi na ww. pytania będą negatywne —poinformowano w kwestionariuszu. W razie wątpliwości należy skontaktować się z lekarzem realizującym szczepienia. W kwestionariuszu zamieszczono również kilka dodatkowych pytań dotyczących stanu zdrowia, które w przypadku pozytywnej odpowiedzi powinny być skonsultowane z lekarzem. Pacjent przed szczepieniem jest pytany, czy w dniu szczepienia nie odczuwa oznak choroby lub zaostrzenia choroby przewlekłej. Należy również poinformować lekarza, jeśli w przeszłości u pacjenta wystąpiła ciężka niepożądana reakcja po szczepieniu lub rozpoznano u niego uogólnioną reakcję alergiczną (wstrząs anafilaktyczny) po podaniu jakiegoś leku lub pokarmu, albo po ukąszeniu owada. Osoby zgłaszające się na szczepienie powinny również poinformować lekarza, jeśli są uczulone na glikol polietylenowy (PEG) lub inne substancje. Pacjenci są również pytani, czy chorują na chorobę znacznie obniżającą odporność (np. nowotwór złośliwy, AIDS), a także czy otrzymują leki immunosupresyjne (np. kortyzon, prednizon lub inny kortykosteroid), leki przeciw nowotworom złośliwym (cytostatyczne), leki zażywane po przeszczepieniu narządu, radioterapię (napromienianie) lub leczenie z powodu zapalenia stawów, nieswoistego zapalenia jelita (np. choroby Crohna) lub łuszczycy. W kwestionariuszu pacjenci są również pytani, czy chorują na hemofilię lub inne poważne zaburzenia krzepnięcia lub przyjmują leki przeciwkrzepliwe. Ponadto kobiety powinny poinformować, jeśli są w ciąży lub karmią dziecko piersią. Osoby zgłaszające się na szczepienie podpisują również oświadczenie, w którym deklarują m.in., że dobrowolnie wyrażają zgodę na wykonanie szczepienia przeciw COVID-19. W Polsce obecnie stosowana jest szczepionka Comirnaty opracowana przez amerykański koncern Pfizer i niemiecką firmę BioNTech oraz substancja amerykańskiego przedsiębiorstwa Moderna. Oba preparaty wykorzystują niestosowaną wcześniej w szczepionkach technologię mRNA i - według badań - mają podobną skuteczność sięgającą 95 proc. Comirnaty musi być przechowywana i transportowana w temperaturze minus 70 stopni Celsjusza, substancja Moderny - minus 25-15 stopni. Po wyjęciu z zamrażarki można je jeszcze trzymać przez miesiąc (Moderna) lub pięć dni (Comirnaty) w temperaturze plus 2-8 stopni. W minionym tygodniu Europejska Agencja Leków (EMA) wydała pozytywną opinię w sprawie dopuszczenia do użytku w UE kolejnej szczepionki przeciwko COVID-19 opracowanej przez brytyjsko-szwedzki koncern AstraZeneca i naukowców z Uniwersytetu Oksfordzkiego. Substancja została też oficjalnie zaakceptowana przez Komisję Europejską. Z informacji zamieszczonych w charakterystyce tego preparatu wynika, że może on być podawany osobom, które ukończyły 18 lat, jednak „obecnie istnieją ograniczone dane dotyczące skuteczności szczepionki COVID-19 Vaccine AstraZeneca u osób w wieku 55 lat i starszych”. Ponadto skuteczność tej szczepionki może być mniejsza u osób z obniżoną odpornością. W poniedziałek szef KPRM Michał Dworczyk poinformował, że seniorzy nie będą szczepieni szczepionką AstraZeneca, być może szczepienie tym preparatem rozpocznie się od nauczycieli. kk/PAP
Minister Warchoł dla "Sieci": Uważam, że Brytyjczycy dokonali prawnego morderstwa. Zlekceważyli naszą walkę o Polaka^"Sieci" - Największy konserwatywny tygodnik w Polsce^2021-02-01 23:35:55.269837+01:00^https://wpolityce.pl/spoleczenstwo/537374-warchol-dla-siecibrytyjczycy-dokonali-prawnego-morderstwa^„Byłem przekonany, że pan Sławomir zostanie natychmiast podłączony do aparatury podającej pokarm. Mieliśmy przecież orzeczenie prawomocne polskiego sądu i przyznany paszport dyplomatyczny. To były bardzo mocne argumenty. Okazało się niestety inaczej” – mówi Marcin Warchoł, wiceminister sprawiedliwości, w rozmowie z Edytą Hołdyńską.  W wywiadzie dziennikarka skupia się na sprawie Polaka, który zmarł w szpitalu w Plymouth, a wcześniej został odłączony od maszyny podającej pożywienie. Zastanawia się czy polski rząd wykorzystał wszelkie możliwe sposoby, aby pomóc rodakowi. Wiceminister zaznacza, że działano w błyskawicznym tempie i z pełną determinacją.  Na mój wniosek Ministerstwo Spraw Zagranicznych przyznało immunitet dyplomatyczny naszemu rodakowi. Został tym samym wyjęty spod jurysdykcji sądu brytyjskiego i przekazany pod jurysdykcję sądów polskich. Tu z kolei dzięki szybkiej reakcji prokuratora generalnego, pana ministra Zbigniewa Ziobry i prokuratury udało się uzyskać sądową zgodę na transport chorego do Polski. Gdyby udało się skutecznie przeprowadzić ostatnie posiedzenie w sądzie brytyjskim, na którym nam bardzo zależało, moglibyśmy zabrać pana Sławomira do kraju. Nie zdążyliśmy, zadecydowały godziny  — czytamy. Edyta Hołdyńska pyta także jak Marcin Warchoł ocenia krytyczne głosy, mówiące, że w tym przypadku i tak niewiele dało się zrobić.  Miałem nie próbować, bo się komuś zdawało, że to nie ma sensu? Machnąć ręką, zastanawiać się nad szansami? Dla mnie życie ludzkie ma wartość największą. Nie mogłem postąpić inaczej. (…) Uważam, że Wielka Brytania wybiórczo stosuje prawo międzynarodowe. Zlekceważyli naszą walkę o Polaka, zlekceważyli też walkę o życie malutkiego Alfiego Evansa, mimo że miał włoski paszport, a o jego transport do Włoch starał się sam papież. Ale zgodzili się na uratowanie pięcioletniej dziewczynki z Bangladeszu, akceptując wyrok islamskiego sądu  — przyznaje polityk.  Minister Warchoł stwierdza także, że w takich sytuacjach powinien reagować Europejski Trybunał Praw Człowieka. Według niego Strasburg umywa jednak ręce.  Najwyraźniej Trybunał nie chce się zajmować najważniejszym prawem człowieka, jakim jest prawo do życia. Ale ja jako pełnomocnik będę się tym zajmował, także na arenie międzynarodowej. Musimy stworzyć szybkie i skuteczne międzynarodowe procedury w takich sytuacjach, a nie tracić czas na biurokratyczne przepychanki. Obecne regulacje prawne, jak widać, zawodzą. Cywilizacja śmierci wygrała z cywilizacją życia bitwę, ale wojna trwa  — czytamy. Więcej na temat działań ochrony ludzkiego życia w „Sieci” dostępnym w sprzedaży od 1 lutego, także w formie e-wydania na https://www.wsieciprawdy.pl/aktualne-wydanie-sieci.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
Lewica wyhodowała potwora. Stworzyła własnych "nazioli", szybko przejmujących władzę. I już nie może tego procesu odwrócić^Jacek Karnowski^2021-02-01 22:54:01.927296+01:00^https://wpolityce.pl/spoleczenstwo/537387-lewica-wyhodowala-potwora-stworzyla-wlasnych-nazioli^Ta scena zostanie zapamiętana. Na nagraniach z protestu Strajku Kobiet widać dzieci skandujące razem z Martą Lempart: Hej, hej, hej aborcja jest ok! hej, hej, hej aborcja jest ok! Wolność, równość, aborcja na żądanie! Zadarliście z kobietami! Zadarliście z kobietami! Demonstranci skandowali również numer telefonu do organizacji „Aborcja bez granic”. Przeraża także widok rozemocjonowanej dziewczynki krzyczącej do policjantów: Przeproś matkę! Zdejmij mundur! Przeproś matkę! Zdejmij mundur! CZYTAJ TAKŻE: zerażające obrazki! Dzieci skandują z Lempart: „hej, hej, hej aborcja jest ok!”. Rozemocjonowana dziewczynka wrzeszczy na policjantów Ten moment zrobił wrażenie na Waldemarze Kuczyńskim:  Popieram prawo kobiety do decyzji o przerwaniu ciąży, ale nie pogląd, że aborcja jest OK, a szokuje mnie, gdy wykrzykują je na ulicach bezmyślnie małolatki, prawie dzieci. Aborcja może być uznana za zabieg, gdy dotyczy płodu letalnego, ale nie pozostałych. To wybór moralny -  — napisał człowiek, który już wcześniej narzekał na totalitarne instynkty tzw. Strajku Kobiet, choć poglądy ma oczywiście na lewo od centrum, do tego ostro antypisowskie.  Kuczyńskiemu odpowiedziano tak (przykładowe wpisy):  Starość, starość uderza Panu do głowy. To Pana zdaniem najlepiej jak kobiet będą rodziły debili, które do końca życia będą wymagać stałej opieki. Tylko, że kobieta pozostanie ze swoim problemem sama. Kościółek się cieszy - będą chrzcić i później pochówek. Kasa i tylko kasa.  To nie twoja sprawa co, kiedy i dlaczego, kobieta robi ze swoim WŁASNYM ciałem. Jesteś z innej epoki, innego świata, nie przeszkadzaj.  Ten ostatni głos pochodzi od młodego człowieka. Nie uważają, że aborcja jest jakimkolwiek wyborem moralnym. Dla nich nie jest. Człowiekowi z wątpliwościami mówią krótko: „wyp…ć”.  Lewica wyhodowała potwora. Stworzyła własnych „nazioli”, szybko przejmujących władzę w całym lewicowym obozie, równie okrutnych, bezwzględnych i zdolnych do wszystkiego jak ich poprzednicy z lat 30. ub. wieku. Stworzyła „nazioli” i już nie może tego procesu odwrócić.  Będzie bolało. Także lewicę, ale to, niestety, małe pocieszenie.  CZYTAJ: Aborcja jak zrobienie jajecznicy? „Wyborcza” przekracza kolejne granice: „Czy robiąc jajecznicę, masz traumę z powodu zabicia kurczaka?”
Będą ciemnoczerwone strefy! Obejmą obszary, na których występuje szczególnie duża liczba infekcji. Kraje UE przyjęły nowe zalecenia^Zespół wPolityce.pl^2021-02-01 21:25:16.010738+01:00^https://wpolityce.pl/spoleczenstwo/537376-beda-ciemnoczerwone-strefy-kraje-ue-przyjely-nowe-zalecenia^Ciemnoczerwone strefy, w których występuje szczególnie duża liczba infekcji, wzmocnione zasad dotyczące testów na obecność koronawirusa i kwarantanny oraz odradzanie tych podróży, które nie są niezbędne - to niektóre z zaleceń, które przyjęły w poniedziałek kraje członkowskie w ramach Rady UE. Zgodnie z nimi do istniejących kategorii zielonych, pomarańczowych, czerwonych i szarych stref dodany zostanie nowy kolor - ciemnoczerwony. Będzie on umieszczany na cotygodniowej mapie publikowanej przez ECDC (Europejskie Centrum ds. Zapobiegania i Kontroli Chorób). Ten kolor będzie dotyczył obszarów, na których koronawirus występuje powszechnie lub na których występuje wariant, budzący niepokój. Ciemnoczerwone strefy zostały zdefiniowane jako obszary, w których skumulowany wskaźnik zgłaszania przypadków koronawirusa w ciągu 14 dni wynosi 500 na 100 tys. osób lub więcej. Państwa członkowskie powinny zniechęcać do wszelkich mniej istotnych podróży do obszarów czerwonych i ciemnoczerwonych, jednocześnie nie blokując granic w przypadku podróży niezbędnych. Państwa członkowskie powinny wymagać również od osób podróżujących z obszaru sklasyfikowanego jako ciemnoczerwony, aby przed przybyciem poddać się testowi na obecność koronawirusa, a po przybyciu poddać się kwarantannie. Biorąc pod uwagę wzrost zdolności testowania pod kątem koronawirusa, Rada UE ustaliła, że nic nie stoi na przeszkodzie, aby państwa członkowskie miały możliwość wymagania od podróżnych przybywających z obszarów pomarańczowych, czerwonych i szarych wykonania testu przed wyjazdem. Pracownicy sektora transportu nie powinni być zobowiązani do poddawania się testom. W przypadku, gdy państwo członkowskie wymaga od nich poddania się testom, należy zastosować szybkie testy antygenowe. Osoby, które mieszkają w regionach przygranicznych i przekraczają granicę codziennie lub często, na przykład w celach zawodowych, naukowych lub rodzinnych, nie powinny być zobowiązane do poddawania się testom lub kwarantannie. Jeżeli zostanie wprowadzony wymóg testowania, częstotliwość tych testów powinna być „proporcjonalna”. gah/PAP
Facebook wycofuje się ze skandalicznej decyzji! Nie będzie blokady dla promocji hospicjum perinatalnego z Lublina^Zespół wPolityce.pl^2021-02-01 17:51:42.333257+01:00^https://wpolityce.pl/spoleczenstwo/537348-fb-nie-bedzie-blokowac-promocji-hospicjum-z-lublina^Facebook wycofał się z niezrozumiałej i skandalicznej decyzji! Reklama Lubelskiego Hospicjum dla Dzieci im. Małego Księcia w tym serwisie społecznościowym nie będzie blokowana. „Zadziało się coś, co przerosło moje wyobrażenia. Mam nadzieję, że nigdy więcej taka wpadka FB się nie przydarzy” — podsumował o. Filip Buczyński. CZYTAJ RÓWNIEŻ: Szokująca cenzura! Facebook nie pozwolił na reklamę hospicjum. Ks. Isakowicz-Zaleski: „Znów dyskryminacja katolików w mediach” Założyciel i prezes Lubelskiego Hospicjum dla Dzieci im. Małego Księcia o. Filip Buczyński OFM poprosił zaprzyjaźnioną firmę PR-ową o pomoc przy nagłośnieniu inicjatyw hospicjum, które prowadzi oddział z opieką perinatalną. Firma ta chciała wykupić reklamę posta na Facebooku. Okazało się, że nie może tego zrobić „ze względu na kwestie społeczne”. Franciszkanin wydał oświadczenie, a sprawa nabrała rozgłosu medialnego!  Presja ma sens i Facebook w końcu wycofał się ze swojej niezrozumiałej i skandalicznej decyzji.  Firma, która umożliwia zakup usług promujących nas na Fb, właśnie co skontaktowała się z nami informując, że osoby decyzyjne Fb wyraziły zgodę, by nasz post był jednak promowany. Okazuje się, że to dzięki Wam, drodzy Państwo Fb uznał, że ich blokada, którą wprowadzili nie jest skuteczna i zdecydowanie obniża firmę wizerunkowo — napisał o. Buczyński. Mimo ich odmowy informacja o dziecięcej opiece paliatywnej dotarła do 350 tyś odbiorców. Natychmiastowym owocem tego nagłośnienia jest rozmowa telefoniczna z matką, u której, po badaniach zdiagnozowano trisomię 13 u dziecka, które nosi pod sercem. Przypuszczam, że dowiedziała się o nas dzięki Państwa wsparciu. Jesteśmy umówieni, zaczynamy pomagać, bo po to istnieje nasze hospicjum — podkreślił w nowym oświadczeniu założyciel lubelskiego hospicjum. Bardzo, raz jeszcze, dziękuję. Zadziało się coś, co przerosło moje wyobrażenia. Mam nadzieję, że nigdy więcej taka wpadka Fb się nie przydarzy — zakończył franciszkanin.      kpc/wPolityce.pl/Facebook
Dobrze, że Owsiak to szczerze przyznaje: to biznes nakręca dzisiaj WOŚP.  Coraz mniej w tym zbiórki, coraz więcej zrzuty koncernów^Michał Karnowski^2021-02-01 17:34:23.322685+01:00^https://wpolityce.pl/spoleczenstwo/537337-coraz-mniej-w-wosp-zbiorki-coraz-wiecej-zrzuty-koncernow^Jest prawdą, jak napisał Jacek Karnowski kilka lat temu na tych łamach, że Wielka Orkiestra Świątecznej Pomocy to taki coroczny pochód pierwszomajowy III RP. Jest też prawdą, że to inicjatywa z ducha coraz bardziej skrajna ideologicznie, co potwierdził tegoroczny sojusz z wulgarnym, przemocowym, żądającym prawa do masowego zabijania dzieci nienarodzonych tzw. Strajkiem Kobiet. Czym zatem WOŚP jest w coraz mniejszym stopniu? Autentyczną zbiórką społeczną. Zjawisko przejmowania finansowania tej imprezy przez biznes, zapewne zgodnie z rocznymi planami marketingowymi korporacji, narasta. Widać to było szczególnie podczas niedzielnego „finału”. Zdecydowanie mniej ludzi na ulicach, niedostrzegalni w wielu miejscach wolontariusze, a suma - ogłoszono - rekordowa.  Jakie wyjaśnienie? Tak, tak - biznes. Przyznał to dzisiaj sam Jerzy Owsiak: To polski biznes, który dostaje mocno teraz w kość, podkręcił kwoty licytacji kart i serduszek. To społeczna rola biznesu. To masa firm, która poczuwa się do społecznego odpowiedzialności. Za to ogromne dzięki.
Szczere wyznanie Karczewskiego: "Byłem przy kilku aborcjach i widziałem, jak traumatyczny jest to zabieg. To coś potwornego"^Zespół wPolityce.pl^2021-02-01 15:43:43.612578+01:00^https://wpolityce.pl/spoleczenstwo/537325-szczere-wyznanie-senatora-pis-bylem-przy-kilku-aborcjach^„Kiedy rozpoczynałem studia w Nowym Mieście nad Pilicą, wykonywano tam więcej aborcji niż w całej Polsce w tej chwili. Widziałem to i widziałem jak to jest traumatyczny zabieg” – przyznał na antenie Radia ZET senator Stanisław Karczewski. CZYTAJ TAKŻE: — Bortniczuk nie żałuje: „Taki wyrok - czyli doprowadzenie do tego, żeby sytuacja prawna była zgodna z konstytucją - był potrzebny” — Zatrważające! Lewica chce „ratować” kobiety, które otrzymały już skierowanie na aborcję. Żukowska mówi nawet o „sumieniu” — Tego tak naprawdę chce opozycja! Nowacka: „Polsce potrzebna jest liberalizacja ustawy aborcyjnej i rozdział Kościoła od państwa” W rozmowie na antenie Radia Zet Stanisław Karczewski odniósł się do orzeczenia Trybunału Konstytucyjnego. Zapytany przez Beatę Lubecką o to, czy zmusiłby córkę do urodzenia dziecka z wadą letalną odpowiedział, że nie, bo jest to decyzja jego córki, ale podkreślił, że jest zwolennikiem wydanego przez TK wyroku. — powiedział senator. To kobiety na ulicy mówią o heroizmie i torturach, a nikt nie ma zamiaru czegoś takiego robić. To bzdura i nonsens  — stwierdził. Jestem oburzony, jak słyszę młode, pewnie jeszcze niepełnoletnie dziewczyny, które mówią, że aborcja jest ok. Nie, aborcja jest straszna i okropna. Sam widziałem aborcje, byłem przy kilku aborcjach. To coś potwornego, coś strasznego — wyznał senator, który jest także lekarzem.
RAPORT. Polska walczy z III falą koronawirusa. 10 099 nowych przypadków zakażenia, najwięcej na Mazowszu. Zmarło 114 osób^Zespół wPolityce.pl^2021-02-01 10:39:46.082329+01:00^https://wpolityce.pl/spoleczenstwo/537255-raport-polska-walczy-z-iii-fala-koronawirusa-stan-na-luty^Mamy 10 099 nowych potwierdzonych przypadków zakażenia koronawirusem, zmarło kolejne 114 osób - poinformowało w sobotę Ministerstwo Zdrowia. Z powodu koronawirusa w szpitalach przebywa 14 538 osób, o 167 chorych więcej niż w sobotę. Z respiratorów korzysta 1503 pacjentów, to o 57 więcej niż dzień wcześniej. CZYTAJ RÓWNIEŻ:  — RAPORT. Koronawirus w Polsce - MARZEC-CZERWIEC — RAPORT. Koronawirus w Polsce. LIPIEC — RAPORT. Koronawirus w Polsce. SIERPIEŃ — RAPORT. Koronawirus w Polsce. WRZESIEŃ — RAPORT. Koronawirus w Polsce. PAŹDZIERNIK — RAPORT. Koronawirus w Polsce. LISTOPAD — RAPORT. Koronawirus w Polsce. GRUDZIEŃ — RAPORT. Koronawirus w Polsce - STYCZEŃ — WSZYSTKO O KORONAWIRUSIE Badania laboratoryjne potwierdziły 10 099 nowych zakażeń koronawirusem. To o ponad 2 tys. chorych mniej niż w sobotę, ale o ponad 3 tys. więcej niż tydzień temu - poinformowało w niedzielę Ministerstwo Zdrowia. Zmarło 114 osób. Dzień wcześniej przekazano informację o 12 100 nowych zakażonych i 303 zgonach. W ubiegłą niedzielę przybyło 7038 chorych i zmarły 94 osoby. Ministerstwo w sobotę podało, że z powodu COVID-19 śmierć poniosło 114 osób, 85 z nich miało też inne schorzenia. Najwięcej nowych przypadków odnotowano na Mazowszu - 2069, najmniej w województwie opolskim - 157. Pozostałe pochodzą z województw: śląskiego (997), pomorskiego (943), wielkopolskiego (934), małopolskiego (738), dolnośląskiego (662), warmińsko-mazurskiego (593), podkarpackiego (532),kujawsko-pomorskiego (480), lubuskiego (455), łódzkiego (368), lubelskiego (326), zachodniopomorskiego (288), podlaskiego (216), świętokrzyskiego (157). Równocześnie MZ przekazało, że przy 202 informacjach o zakażeniu nie podano adresu. Dane te uzupełni inspekcja sanitarna. Od początku epidemii zakażenie koronawirusem wykryto u 1 706 986 osób. Zmarło 43 769 chorych.
Koniec internetowej dramy? Stanowski i Najman w końcu się pogodzili. Wszystko za sprawą legendarnej niebieskiej kurtki^Znalezione w sieci^2021-02-01 10:32:23.902528+01:00^https://wpolityce.pl/spoleczenstwo/537263-stanowski-i-najman-pogodzili-sie-dzieki-slynnej-kurtce^Pogodzili się. Uścisnęli sobie dłonie i wypili razem piwo. A wszystko dzięki legendarnej już niebieskiej kurtce. O kim mowa? Oczywiście o Krzysztofie Stanowskim, Marcinie Najmanie i konflikcie, który bacznie obserwował polski internet. Wszystko zaczęło się od wpisu Krzysztofa Stanowskiego na Twitterze, który pisał o zablokowaniu transmisji Kanału Sportowego po interwencji spółki związanej z telewizją Polsat. Przerwanie relacji live miało mieć wpływ na zbiórkę pieniędzy dla osób potrzebujących, którą prowadzili dziennikarze Kanału Sportowego. Do sprawy odniósł się Najman, który postanowił zaczepić Stanowskiego. Dziennikarz odpowiedział celebrycie, prowokując go do pojawienia się następnego dnia przed budynkiem Rakowa Częstochowa… Do „pojedynku”, w końcu nie doszło, a Najman marzł przed klubem. W sieci powstało mnóstwo memów kpiących z tej sytuacji, z pięściarzem i niebieską kurtką w roli głównej. CZYTAJ RÓWNIEŻ: Kabaret. Stanowski kontra Najman. Celebryta marzł na ulicy czekając… na bójkę z dziennikarzem, który nie przyjechał. WIDEO Historia tej internetowej dramy zakończyła się jednak „happy endem”. Stanowski wylicytował słynną niebieską kurtkę Najmana w ramach WOŚP.
Minister zdrowia: Dalsze luzowanie obostrzeń będzie ostrożne. Gwarantuję, że szczepień będzie więcej. Dostawy rozpędzają się^Zespół wPolityce.pl^2021-02-01 10:25:34.226929+01:00^https://wpolityce.pl/spoleczenstwo/537261-niedzielski-dalsze-luzowanie-obostrzen-bedzie-ostrozne^Robiliśmy rozeznanie w sprawie zakupu szczepionek poza UE. Żadna transakcja nie została przeprowadzona– stwierdził minister zdrowia Adam Niedzielski w rozmowie na antenie RMF FM. Jak dodał, szczepień będzie więcej, ponieważ dostawy szczepionek rozpędzają się. Szef resortu zdrowia odniósł się także do kwestii luzowania kolejnych obostrzeń. CZYTAJ TAKŻE: — Nowa dostawa szczepionek! 320 tys. dawek preparatu przeciw COVID-19 od firm Pfizer i BioNTech. Zmiana w dystrybucji przez opóźnienia — Od 1 lutego zmiany. Wirusolog przestrzega: Jeżeli nie będą przestrzegane rygory sanitarne, to będziemy mieli wzrost zakażeń — Niemiecki dziennik: Polska lepsza w zdalnym nauczaniu niż Niemcy. Nie obyło się jednak bez ataków: Programy w TVP to propaganda Gwarantuję to panu redaktorowi i państwu że będzie więcej szczepień, bo te dostawy, też tak wygląda sytuacja, że się rozpędzają. To znaczy mamy już pewien rytm dostaw realizowany przez Pfizera. Wchodzimy w pewien rytm dostaw Moderny, która co prawda powiedziała, że też jakieś problemy będą się pojawiały, ale to są problemy, powiedziałbym, pomniejsze. W piątek mieliśmy decyzję dopuszczającą szczepienia AstraZeneca, a w drugim kwartale mamy jeszcze mieć co najmniej jedną decyzję dotyczącą firmy Novavax i Johnsona, czyli dojdą jeszcze dwaj producenci, u których mamy zakontraktowane szczepienia — powiedział minister zdrowia. Odnosząc się do kwestii dalszego luzowania obowiązujących obostrzeń, minister zdrowia podkreślił, że dalsze kroki będą czynione ostrożnie. Po prostu te kroki, które będziemy wykonywali, luzując obostrzenia, jeżeli oczywiście ten trend się zachowa spadającej liczby zakażeń, muszą być bardzo ostrożne. Do tej pory wszystkie kraje w Europie, które w lato dokonywały szybkich, dynamicznych poluzowań, ten przykład Portugalii, o którym mówię, potwierdza że jeżeli dokonuje się zbyt szybkiego luzowania, to potem przychodzi fala i ta fala zbiera swoje żniwo — zwrócił uwagę minister. Mówimy o pewnym ryzyku, ryzyku związanym z sytuacją w całej Europie, bo niestety kilka krajów, które w święta podjęły decyzję powiedziałbym mniej konserwatywne niż my, teraz odczuwa tego bardzo złe konsekwencje. Chciałem tutaj palcem wskazać przypadek Portugalii, gdzie w tej chwili portugalski rząd wzywa w zasadzie wszystkie kraje Europy do udzielenia pomocy, bo system opieki zdrowotnej w Portugalii przechodzi załamanie wręcz, bo liczba pacjentów przekracza możliwości systemu opieki i ten przykład też pokazuje, jak szybko można z jednej sytuacji popaść w drugą sytuację  — dodał Niedzielski. W drugim tygodniu lutego powtórzymy badania przesiewowe nauczycieli w klasach I-III – zapowiedział w poniedziałek minister zdrowia Adam Niedzielski. Dodał, że ewentualny powrót do szkół dzieci z klas IV-VIII i liceów jest możliwy nie wcześniej niż w marcu. Pytany, dlaczego akurat centra handlowe zostały otwarte, a inne działy gospodarki nie, podkreślił, że luzowanie obostrzeń musi być bardzo ostrożne. Bazujemy na wynikach badań zrobionych w Stanach Zjednoczonych, które pokazują, w jakich miejscach dokonuje się transmisja wirusa. Te badania były opublikowane przez pismo „Nature”. To, co wnika z tych badań, jest takie, że najmniejsze prawdopodobieństwo zakażenia się w obiektach publicznych jest w sklepach, a dwa typy – restauracje i siłownie są wysoko na liście miejsc, w których można się zarazić — powiedział Niedzielski. Dodał, że decyzje w sprawie obostrzeń ostatecznie są podejmowane przez premiera po rekomendacjach ministra zdrowia i we współpracy z Radą Medyczną. Ocenił, że ten system podejmowania decyzji jest bardzo pragmatyczny. Szef MZ dopytywany, czy jest jakaś perspektywa otwarcia szkół dla klas IV-VIII i liceów odpowiedział: „z mojego punktu widzenia, nie wcześniej niż w marcu”. Chciałbym powtórzyć badania przesiewowe, które były robione w klasach I-III wśród nauczycieli i zobaczyć, jaki będzie wynik tego badania. Ostatnim razem, jak były robione, to 2 proc. nauczycieli było chorych. W drugim tygodniu lutego powtórzymy te badania — zapowiedział Niedzielski. Zaznaczył, że tym samym dzieci ze starszych klas mogłyby wrócić do szkół najwcześniej w marcu, „może tydzień wcześniej”. Od poniedziałku wszystkie sklepy w galeriach handlowych mogą działać z zachowaniem reżimu sanitarnego. Minister zdrowia Adam Niedzielski przekazał w ubiegłym tygodniu, że większość z dotychczasowych obostrzeń zostanie przedłużona do 14 lutego, w tym nauka zdalna w klasach IV-VIII szkół podstawowych i w szkołach średnich. Wyjątkiem, oprócz ponownego otwarcia sklepów w galeriach i centrach handlowych, jest otworzenie instytucji kultury – muzeów i galerii sztuki. Zniesione zostały też godzin dla seniorów. wkt/PAP
Nowa dostawa szczepionek! 320 tys. dawek preparatu przeciw COVID-19 od firm Pfizer i BioNTech. Zmiana w dystrybucji przez opóźnienia^Zespół wPolityce.pl^2021-02-01 09:20:17.387575+01:00^https://wpolityce.pl/spoleczenstwo/537252-nowa-dostawa-szczepionek320-tysdawek-od-pfizera-i-biontech^W poniedziałek ma dotrzeć do Polski 320 tys. szczepionek przeciw COVID-19 od firm Pfizer i BioNTech - poinformował PAP prezes Agencji Rezerw Materiałowych Michał Kuczmierowski. Dodał, że do punktów szczepień trafi w tym tygodniu 308 tys. szczepionek na drugie dawki i około 180 tys. na pierwsze. W poniedziałek rano planowana jest dostawa 320 tys. szczepionek przeciw COVID-19 od firm Pfizer i BioNTech; w niedzielę trafiło do nas 42 tys. szczepionek od firmy Moderna — przekazał Kuczmierowski. Dodał, że ze względu na ograniczenia i opóźnienia w dostawach w tym tygodniu nastąpi zmiana, jeśli chodzi o rozdysponowanie szczepionek do punktów szczepień.  Dawki na drugie szczepienie to nasz priorytet. Dlatego cześć dostaw z poniedziałku przenieśliśmy na wtorek, tak żeby mieć pewność, że transport od Pfizera dojedzie — wskazał. W tym tygodniu na drugie dawki wydamy do punktów szczepień 308 tys. dawek szczepionki. Ponadto około 180 tys. szczepionek na pierwsze dawki na szczepienia seniorów — zaznaczył prezes Agencji. Kuczmierowski zwrócił też uwagę, że dzięki temu, iż od początku rozpoczęcia dostaw ARM dzielił i odkładał część dawek „mieliśmy bufor, dzięki któremu mogliśmy rozpocząć szczepienia populacyjne”.  Dzisiaj możemy organizować szczepienia drugimi dawkami i kontynuować szczepienia populacyjne - chociaż nie w takim wymiarze, w jakim byśmy chcieli — mówił. Mamy nadzieję, że przyszłotygodniowa dostawa będzie zrealizowana bez niespodzianek - chcemy dokonywać jak najmniej zmian w harmonogramie szczepień populacyjnych — zaznaczył prezes ARM. Szef KPRM, pełnomocnik rządu ds. szczepień Michał Dworczyk w niedzielę w rozmowie z Polsat News podkreślił, że mimo opóźnień i zmniejszenia dostaw zarówno przez koncern Pfizer, jak i Moderna, dzięki przyjętej strategii w Narodowym Programie Szczepień „nie zmieniamy naszych założeń, do końca pierwszego kwartału chcemy zaszczepić około trzech milionów osób”. Zapewnił również, że „mamy zagwarantowaną drugą dawkę dla każdego, kto otrzymał pierwszą dawkę szczepionki”. Natomiast w tej chwili tak naprawdę nasze rezerwy się skończyły i kolejne opóźnienia, kolejne redukcje dostaw musiałby wpłynąć na harmonogram szczepień. Musielibyśmy po prostu część umówionych już szczepień seniorów odwoływać. Tego nie chcemy zrobić, do tej pory - co też jest uciążliwe - wyłącznie spowolniliśmy szczepienia grupy „0”. Natomiast seniorzy, którzy już się zapisali na konkretne terminy, w konkretne miejsca mają bez żadnych zmian realizowany grafik szczepień. Natomiast - jak zaznaczył - gdyby pojawiły się kolejne problemy u dostawców wtedy „rzeczywiście mogłoby to odbić się na grafiku szczepień seniorów”. Szczepienia przeciw COVID-19 rozpoczęły się w Polsce 27 grudnia ub. roku. 25 stycznia ruszyły szczepienia populacyjne – po grupie „0”, w której byli m.in. medycy, szczepionkę otrzymują osoby z grupy pierwszej.  gah/PAP
PFR nakazał komornikom zwrot środków otrzymanych z Tarczy. Kwestionowana kwota sięga blisko 38 mln zł! Wiceszef MS komentuje^Zespół wPolityce.pl^2021-02-01 07:34:23.149406+01:00^https://wpolityce.pl/spoleczenstwo/537238-pfr-nakazal-komornikom-zwrot-srodkow-otrzymanych-z-tarczy^Polski Fundusz Rozwoju zakwestionował przyznanie finansowego wsparcia dla komorników sądowych na utrzymanie miejsc pracy w kancelariach, którego udzielił im w ubiegłym roku. I nakazał zwrot środków, bo przeznaczone są tylko dla przedsiębiorców - to blisko 38 mln zł - pisze poniedziałkowa „Rzeczpospolita”. Z informacji dziennika wynika, że z programu rządowego „Tarcza Finansowa Polskiego Funduszu Rozwoju dla Małych i Średnich Firm”, którą rozdzielał fundusz, skorzystało w ubiegłym roku 535 komorników (na 3 tys.), a kwestionowana kwota sięga blisko 38 mln zł. Komornicy dostali wsparcie, bo - jak wyjaśnia dziennik - system, weryfikując wnioskodawców po NIP (mają go przedsiębiorcy), przepuścił tę grupę.  A komornicy mają szczególny status. Zgodnie z ustawą są funkcjonariuszami publicznymi działającymi przy sądzie rejonowym i nie mogą prowadzić działalności gospodarczej — wskazano. Jeden z warszawskich komorników cytowany anonimowo w dzienniku powiedział, że nikt nie chciał wyłudzić dotacji, a komorników zmyliło zielone światło Ministerstwa Sprawiedliwości, „które pewnie miało dobre chęci, ale ktoś decyzją polityczną wyłączył nas z grona uprzywilejowanych”. Wiceminister sprawiedliwości Sebastian Kaleta cytowany przez „Rz” zaznacza, że „przepisy regulujące status komorników są sporne”.  Naszym zdaniem komornicy, którzy zatrudniają pracowników, powinni być objęci wsparciem z tarczy antykryzysowej. Jednak decyzja należała do dysponenta środków, czyli PFR. Ministerstwo Sprawiedliwości nie ma na nią wpływu — mówi dziennikowi Kaleta. Podkreślił, że ministerstwo nie będzie wszczynać wobec komorników postępowań. gah/PAP
Niemiecki dziennik: Polska lepsza w zdalnym nauczaniu niż Niemcy. Nie obyło się jednak bez ataków: Programy w TVP to propaganda^w Prasie Światowej^2021-02-01 06:42:36.139678+01:00^https://wpolityce.pl/spoleczenstwo/537161-polska-lepsza-w-zdalnym-nauczaniu-niz-niemcy^Jak informuje niemiecki dziennik „Tagesspiegel”, Polska radzi sobie ze zdalnym nauczaniem lepiej niż w Niemcy czy Francja. Nie mogło zabraknąć jednak słów krytyki. W gazecie stwierdzono, że „programy edukacyjne w państwowej telewizji są propagandowym instrumentem PiS”. CZYTAJ TAKŻE: — Co dalej ze szkołami? Niedzielski: „Nie rekomenduję dalszego otwierania”. Czarnek: „Będziemy chcieli ponownie przetestować nauczycieli” — Jak wygląda powrót najmłodszych uczniów do szkół? Czarnek: Najlepsza zdalna nauka nie jest w stanie zastąpić stacjonarnej — Prezydent: „Dążymy do tego, aby dzieci jak najszybciej wróciły do szkoły”; Czarnek: „Śmierć jest gorsza niż skutki nauki zdalnej” Autor tekstu Christoph von Marschall zwrócił uwagę, że nauka zdalna w Polsce nie wywołała tak wielkiej rewolucji, jak mogłoby się wydawać. Dodał, że w nauka zdalna w Niemczech wygląda inaczej. Najczęściej przybiera formę zadań wysyłanych przez nauczycieli, które uczniowie sami rozwiązują w domach. Marschall podał także konkretne przykłady zdalnej edukacji w Polsce dodając, że dla uczniów niewiele się zmieniło. Zosia z Wrocławia zaczyna lekcje codziennie o 7.30, tak jak przed koronawirusem. Jedyną różnicą jest to, że zasiada przy laptopie, zamiast w sali lekcyjnej. Obecność jest kontrolowana online — napisał, powołując się na informacje od 14-latki. Nastolatka dodała, że różnice w nauczaniu zdalnym a tradycyjnym zależą od przedmiotu, ale jej samej najbardziej brakuje kontaktu z rówieśnikami. Dziennikarz zwrócił uwagę na to, że zdalnie prowadzone są także lekcje wychowania fizycznego. Dziennikarz zwrócił też uwagę na działania resortu edukacji. Przypomniał, że MEN, już w marcu 2020 r. rozpoczął przygotowania do nauczania zdalnego, a dodatkowe środki przeznaczono na laptopy, które wypożyczane są uczniom z biedniejszych rodzin, oraz na szkolenie nauczycieli. Roksana Tołwińska, szefowa departamentu odpowiedzialną za podstawy programowe w ministerstwie edukacji narodowej, pytana o to, czy „Polska nie ma problemów, o których stale mówi się w Berlinie: wolnego internetu, przeciążonych platform do nauczania, braków technicznych u nauczycieli i uczniów, ochrony danych, przeciążonych rodziców, którzy muszą pomagać dzieciom, co negatywnie odbija się na ich pracy zawodowej” podkreśliła, że zadaniem resortu jest „zabezpieczenie możliwości nauczania, a nie szukanie usprawiedliwień, dlaczego coś nie działa”. Jednocześnie przyznała, że w Polsce też nie wszystko funkcjonuje. Niektórzy uczniowie nie nadążają, a inni wagarują. Na obszarach wiejskich czasami zawodzi internet. Marschall pokusił się także o ocenę programów edukacyjnych oferowanych przez Telewizję Polską. Stwierdził, że to „zaminowany teren”. Państwowe stacje uważane są w Polsce za instrument rządzącej narodowo-populistycznej partii PiS, a nie za neutralne placówki — oświadczył autor dodając, że „krytycy wskazywali na groźbę dostosowania programów nauczania do ideologii PiS”. wkt/dw.com
