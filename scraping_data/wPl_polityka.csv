Title^Author^Date^Link^Content
Opozycja zapowiada bojkot Orlenu. Jacek Karnowski: To wstrząsające. To jest coś, co powinno kompromitować polityków^Notujemy ...^2021-02-28 23:02:29.864956+01:00^https://wpolityce.pl/polityka/541180-opozycja-zapowiada-bojkot-orlenu-to-wstrzasajace^„Myślę, że kluczem jest aktywność Szymona Hołowni i jego sukcesy sondażowe i Platforma czuje się wewnętrznie zobowiązania, żeby coś zrobić, więc produkuje te konwencje, ale one są nieprzemyślane, bo uderza ich płaskość, to recepta z przeszłości” - powiedział Jacek Karnowski w programie „Strefa Starcia” w TVP Info, pytany o sobotnią konwencję Platformy Obywatelskiej. CZYTAJ WIĘCEJ: To wymyślili! Budka przedstawił „Receptę na kryzys”: „To jest realne, to jest potrzebne, to będzie znakomity impuls. To recepta na sukces” Redaktor naczelny tygodnika „Sieci” odnosząc się do wystąpienia Borysa Budki, który zaprezentował „Receptę na kryzys”, przypomniał, że rząd Platformy nie pomógł przedsiębiorcom podczas kryzysu w 2008 roku. Nie jest polskim problemem, że gospodarka jest w stanie zapaści, że hotele nie mają klientów, problemem jest pandemia, trzeba ją pokonać. (…) Myślę, że warto pamiętać o kryzysie z 2008 roku, który się przewalił przez całą Europę i wówczas pod rządami Platformy Polska była krajem, gdzie nie było żadnych pakietów pomocowych. Dzisiejsze zaklęcia, że Platforma by pomogła wydają mi się mało wiarygodne, pomoc rządu premiera Morawieckiego na skalę europejską jest imponująca, jest olbrzymia —podkreślił Karnowski, dodając, że potrzebne są takie inwestycje jak przekop Mierzei Wiślanej czy budowa CPK. Bez tego typu odwagi Polska nigdy nie dogoni Zachodu. Zawsze będziemy biedniejszym kuzynem ze Wschodu —powiedział. Platforma nie potrzebuje spójności, (…) to są ludzie, którzy mają poczucie, że tydzień przed wyborami napiszą na kolanie 5 punktów, pomachają i powiedzą, że to jest program, i dzięki potężnemu wsparciu medialnemu, wielu Polaków tak będzie sądziło —stwierdził.
Budka popędza Gowina: Czas się kończy. Nie może być tak, że ktoś raz udaje, że jest z tymi, raz z tymi. Trzeba być twardzielem^Zespół wPolityce.pl^2021-02-28 22:22:55.010481+01:00^https://wpolityce.pl/polityka/541177-budka-popedza-gowina-czas-sie-konczy^Czas dla Jarosława Gowina się kończy; albo zdecyduje się na odejście albo będzie współodpowiedzialny za to wszystko, co się będzie działo - tak o ewentualnej współpracy z liderem Porozumienia mówił podczas transmisji na żywo na Facebooku w niedzielę lider PO Borys Budka. Lider PO pytany o ewentualną współpracę z liderem Porozumienia Jarosławem Gowinem odparł, że PO jest gotowa na wcześniejsze wybory. Natomiast ten czas dla Jarosława Gowina też się kończy. Nie może być tak, że ktoś raz udaje, że jest z tymi, raz z tymi. Trzeba w polityce być jednak twardzielem - albo się jest w jakimś obozie, albo nie jest —mówił. Jarosław Gowin cofnął rekomendacje dla trzech ministrów. I co? I nic. Nie może być tak, że ktoś sobie wymarzy, że trzy miesiące przed wyborami, jak Kaczyński go nie weźmie na listy, to powie - +to ja do was przechodzę+, nie - to będzie za późno. Albo teraz zdecyduje się na to odejście, albo niestety będzie współodpowiedzialny za to wszystko, co będzie się w najbliższym czasie działo —dodał Budka. W Porozumieniu doszło w ostatnim czasie do sporu w kwestii kierownictwa. Europoseł Adam Bielan uważa, że zarząd partii, rozszerzony w październiku 2020 r. na wniosek lidera partii Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina upłynęła w kwietniu 2018 r., bo na nadzwyczajnym kongresie partii jesienią 2017 r. wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. Jarosław Gowin i jego zwolennicy przekonują, że 5 lutego decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. 13 lutego ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech posłów; wśród wyrzuconych z ugrupowania są m.in. wiceminister funduszy i polityki regionalnej Jacek Żalek, wiceminister aktywów państwowych Zbigniew Gryglas, minister-członek Rady Ministrów Michał Cieślak i Włodzimierz Tomaszewski. Powodem tej decyzji było także wielokrotne łamanie statutu partii. Trzem ministrom - Żalkowi, Gryglasowi i Cieślakowi - Porozumienie cofnęło również rekomendację do zasiadania w rządzie z ramienia partii, jednak wszyscy nadal pozostają na swoich stanowiskach. Lider PO był także pytany o współpracę z Szymonem Hołownią i jego partią Polska 2050. W ostatnich tygodniach do partii Hołowni dołączyły byłe posłanki klubu KO - była minister w rządzie Donalda Tuska - Joanna Mucha oraz Paulina Hennig-Kloska, które razem z byłą posłanką Lewicy Hanną Gill-Piątek utworzyły koło poselskie Polska 2050. Jak na razie (Szymon Hołownia) sięga po doświadczonych parlamentarzystów, sam nie mając żadnego doświadczenia. Ja cały czas rękę wyciągam, natomiast dzisiaj jest potrzeba budowania zaufania, a nie ciągle kogoś +podwędzać+ albo atakować —mówił. Budka ocenił, że partia Hołowni i PO nie mają wrogów po stronie opozycji. Współpraca to podstawa i dużo wspólnie możemy zrobić, ale mam cały czas prośbę - zajmij się tymi, którzy szkodzą Polsce, a nie tymi, którzy wspólnie chcą zmieniać Polskę na lepsze —mówił lider PO do Hołowni. Budka był także pytany o to, ile osób straci pracę po likwidacji TVP. Platforma zbiera obecnie podpisy pod projektem ustawy w sprawie likwidacji TVP Info, co wielokrotnie liderzy partii zapowiadali podczas ostatnich kampanii wyborczych. Nie wiem, szczerze mówiąc, ale nie będzie mi ich szkoda. Każdy, kto uczciwie pracuje będzie budował nową publiczną telewizję. Natomiast ludzie pokroju Rachoni, Ogórków, jakichś tam z +Młodych Wilków+ (jedną z głównych ról w filmie +Młode Wilki+ zagrał obecny prowadzący TVP Jarosław Jakimowicz - PAP) - przecież oni nigdy nie powinni się znaleźć w takim miejscu —mówił lider PO. Tylko nie będę o tym ja decydował. Telewizję trzeba oddać w ręce obywateli, fachowców, a nie polityków. Trzeba ją zbudować od nowa, ale bez kanałów, które zajmują się hejtem, nienawiścią i sianiem nieprawdy. Dzisiaj TVP Info to biuletyn partyjny —dodawał. Lider PO stwierdził, że po ewentualnym dojściu do władzy jego partii w TVP nie będzie „grubej kreski”. Każdy, kto w ten ohydny sposób pracował, produkując tego typu wiadomości może się pożegnać z pracą —stwierdził Budka. Jak wreszcie dojdzie do prawdziwej dobrej zmiany, to co najwyżej będziecie mogli robić programy w internecie, bo dziennikarzami nie jesteście —dodał.  Budka podczas niedzielnej transmisji na żywo na Facebooku przytaczał pakiet rozwiązań, które liderzy PO zaprezentowali w sobotę, czyli tzw. receptę na kryzys. Zakłada ona m.in. czasowe obniżenie VAT-u do 5 proc. dla branż wyłączonych z działalności gospodarczej, kwotę wolną od podatku 10 tys. zł i rekompensatę dwóch semestrów dla studentów, którzy stracili pracę, a chcą nadal studiować. CZYTAJ WIĘCEJ: TYLKO U NAS. Buda: Sądziłem, że Platforma Obywatelska przedstawi receptę na wychodzenie z kryzysu, a pokazali receptę na kryzys PO proponuje też rekompensaty dla wszystkich przedsiębiorców niezależnie od branży, handel w niedziele, kompleksowy pakiet zmian w prawie dla przedsiębiorców, a także odszkodowania dla firm zamkniętych w wyniku pandemii, natychmiastową amortyzację, poprawę jakości prawa i mniej podatków, w tym likwidację tzw. podatku Belki. Lider PO podczas transmisji na Facebooku odnosił się do krytyki ze strony m.in. PiS, dotyczącej źródeł finansowania pakietu rozwiązań gospodarczych i wskazywał na fundusze unijne, w tym te pochodzące z funduszu odbudowy. Te pieniądze są w wielkim zastrzyku pieniędzy europejskich, które spłyną do Polski. To ponad 250 mld zł, które będą w tzw. planie odbudowy. Dobrze wydane pieniądze mogą zmienić polską rzeczywistość na dziesiątki lat, tylko trzeba je umieć wydawać. Trzeba je wydawać tak, jak podpowiadają samorządowcy, przedsiębiorcy i obywatele —mówił Budka. Rząd przez wiele tygodni ukrywał plan odbudowy, nie publikował go na swoich stronach internetowych, a teraz rozpoczyna konsultacje społeczne, które są spóźnione —dodawał lider PO. Budka oceniał, że to samorządowcy powinni decydować, jak te pieniądze zostaną wykorzystane. Wiecie co się może stać? Teraz może się okazać, że te pieniądze zamiast zastrzykiem dla polskiej gospodarki, wpompowaniem tlenu w ten krwioobieg gospodarczy, będą okazją dla kolejnych partyjnych działaczy czy podejrzanych biznesmenów, by się bogacili —mówił lider PO. Jeżeli te pieniądze będą wydawać urzędnicy w Warszawie, to grozi nam wielka katastrofa. Tu muszą brać udział samorządowcy, przedsiębiorcy w planowaniu wydawania tych pieniędzy —dodał. Podkreślał, że kluczowe dla wydatkowania tych środków powinien być system oparty na regionach. Jeżeli tak się nie stanie, to te pieniądze mogą zostać albo przejedzone, albo rozkradzione —mówił lider PO. Te pieniądze mają służyć Polakom, mają służyć wam, przyszłym pokoleniom. Natomiast w rękach rządu Morawieckiego one mogą służyć nielicznym, tym, którzy będą chcieli utrzymać się przy władzy i do tego nie możemy dopuścić —dodawał Zachęcał również obywateli, przedsiębiorców, żeby brali udział w konsultacjach i „domagali się transparentności”. Oparty na pięciu filarach Krajowy Plan Odbudowy zaprezentowany został w piątek. Ruszyły konsultacje planu, o którym premier Mateusz Morawiecki powiedział, że to jeden z bardzo istotnych elementów całego programu gospodarczego, który rząd będzie wkrótce odsłaniać w kolejnych etapach. Konsultacje mają potrwać do 2 kwietnia, a do 30 kwietnia program ma zostać przedstawiony Komisji Europejskiej. Pięć filarów Krajowego Planu Odbudowy – dokumentu, który będzie podstawą do otrzymania środków z unijnego Instrumentu na rzecz Odbudowy i Zwiększania Odporności, to: transformacja cyfrowa, odporność i konkurencyjność gospodarki, dostępność i jakość systemu ochrony zdrowia, zielona i inteligentna mobilność oraz zielona energia i zmniejszenie energochłonności. W ramach unijnego funduszu odbudowy Polska będzie miała do dyspozycji ponad 57 mld euro. Podstawą do sięgnięcia po te pieniądze będzie Krajowy Plan Odbudowy, który musi przygotować każde państwo członkowskie. kk/PAP
Co jeszcze wymyślą? Gdula chce usunięcia "W pustyni i w puszczy" ze spisu lektur. Powód? Typowe obsesje lewicy: rasizm i patriarchat^Czyżby obłęd?^2021-02-28 21:42:37.031982+01:00^https://wpolityce.pl/polityka/541175-gdula-chce-usuniecia-w-pustyni-i-w-puszczy-ze-spisu-lektur^Poseł Maciej Gdula stwierdził na Twitterze, że powieść „W pustyni i w puszczy” autorstwa Henryka Sienkiewicza, powinna zniknąć z kanonu lektur. Powód? Typowe obsesje lewicy: rasizm, kolonializm, patriarchat. Moja 11 letnia córka przebrnęła przez „W pustyni i w puszczy”. Nie ma chyba w polskiej literaturze drugiej podobnej perły łączącej w takim natężeniu rasizm, kolonializm i patriarchat. Kanon lektur w podstawówce nadaje się do kosza. Przestańmy męczyć i zatruwać dzieci! —napisał poseł.
Polak głupi… "Polak? No, Polak! Wszak obszar Rzeczypospolitej zamieszkuje, jak widać, słychać i czuć, nie tylko główny składnik…"^Piotr Cywiński^2021-02-28 21:19:16.543485+01:00^https://wpolityce.pl/polityka/540572-polak-glupipolak-no-polak^Polacy to naród zachodniosłowiański, zamieszkujący obszar Rzeczypospolitej Polskiej i będący jej głównym składnikiem ludnościowym – tyle o nas w encyklopedycznym skrócie. Niby informacja konkretna, aliści z istotnym niedopowiedzeniem. Że co, że ta reszta, oprócz głównego składnika, to niePolacy? Piszę łącznie, bo nie cudzoziemcy, bo niby Polacy, jednak nie… Gdy się tak dobrze zastanowić, jest w tym encyklopedycznym skrócie o naszym lechickim narodzie ważny podtekst i przesłanie polityczne. Weźmy niedawną transakcję Orlenu, który odkupił od Niemców, narodu germańskiego, zamieszkującego obszar Republiki Federalnej Niemiec, polskie media – jak zagrzmiało między Odrą, Bugiem a Nysą od tej reszty, co ważniejsi od głównego składnika oni są! „To wrogie przejęcie”, wypalił poseł Koalicji zwanej… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
TYLKO U NAS. Prof. Domański: Składanie obietnic nic PO nie kosztuje, bo nie ma żadnej władzy. Ludzie zdają sobie z tego sprawę^Zespół wPolityce.pl^2021-02-28 19:30:46.268329+01:00^https://wpolityce.pl/polityka/541143-prof-domanski-skladanie-obietnic-nic-po-nie-kosztuje^„Niektóre propozycje z konwencji PO są atrakcyjne dla wyborców, zwłaszcza to przywrócenie handlu w niedziele, ponieważ duża część ludzi w Polsce chciałaby powrotu do tego. Natomiast sądzę, że sporo osób zdaje sobie sprawę z tego, że PO łatwo jest tego typu propozycje składać, a nie będzie się z nich wywiązywać, bo nie ma żadnej władzy, zatem składanie takich obietnic nic ją nie kosztuje” - mówi w rozmowie z portalem wPolityce.pl prof. Henryk Domański, socjolog z Polskiej Akademii Nauk. CZYTAJ TAKŻE: — TYLKO U NAS. Buda: Sądziłem, że Platforma Obywatelska przedstawi receptę na wychodzenie z kryzysu, a pokazali receptę na kryzys — TYLKO U NAS. Cymański: PO jest zagubiona. Ostatnia konwencja to dramatyczna próba odzyskiwania gasnącej inicjatywy Sądzę, że ta konwencja miała głównie podnieść notowania PO, osłabić negatywny efekt tych slajdów, które PO pokazała dwa tygodnie temu. Gdyby tej konwencji nie było, to raczej utrwaliłoby to przekonanie, że PO jest już na drodze schyłkowej. To pozwoli jej przynajmniej utrzymać te 19-23 proc. poparcia — zaznacza prof. Henryk Domański. Socjolog zwraca uwagę, że krytyka rządu za to, że w Polsce umiera sporo osób przez pandemię koronawirusa, jest bez sensu. Trudno krytykować rząd za to, co nie udało się jeszcze nikomu na świecie. Trudno tutaj znaleźć jakieś rozwiązania, które na dobre zahamowałyby liczbę zakażeń, zgonów — podkreśla. not. as
Temat nie jest zamknięty! Sellin: Polska jest na szarym końcu, jeżeli chodzi o państwa, które zostały obdarowane niemieckimi reparacjami^Zespół wPolityce.pl^2021-02-28 18:43:38.217719+01:00^https://wpolityce.pl/polityka/541158-sellin-sprawa-reparacji-wojennych-nie-jest-zamknieta^Sprawa reparacji wojennych nie jest zamknięta. Polska jest na szarym końcu, jeżeli chodzi o państwa, które reparacjami niemieckimi zostały obdarowane - powiedział w niedzielę wiceminister kultury, dziedzictwa narodowego i sportu Jarosław Sellin. CZYTAJ RÓWNIEŻ: W nowym numerze tygodnika „Sieci”: Kpina z odszkodowań. Bitwa o należne nam pieniądze wchodzi w decydującą fazę Sellin skomentował w Polskim Radiu 24 wypowiedź ambasadora Republiki Federalnej Niemiec w Polsce Arndta Freytaga von Loringhovena, który powiedział, że sprawa reparacji wojennych jest „politycznie i prawnie zamknięta”, a „Niemcy już wypłaciły Polsce 2 mld euro reparacji za II wojnę światową”. Według wiceszefa MKiDN, „ta sprawa zamknięta nie jest”.  Nawet z punktu widzenia prawnego, bo nawet komunistyczne państwa, które te umowy reparacyjne z zachodnimi Niemcami podpisywały, nie wypełniły wewnętrznie swoich zobowiązań, bo np. część reparacji, która szła dla Związku Sowieckiego z Niemiec miała być oddawana Polsce i nie była oddawana, więc Polska tutaj jest na szarym końcu, jeżeli chodzi o te państwa, które reparacjami niemieckimi zostały obdarowane po II wojnie światowej — zaznaczył. Jak ocenił Sellin, „mamy moralne prawo upominania się o naprawienie tej niesprawiedliwości”.  Oczywiście, łatwe to nie będzie w sensie politycznym, bo wiadomo, jak wygląda doktryna państwa niemieckiego w tej sprawie, ale temat należy stawiać i w pewnym momencie go po prostu na stole położyć. Wyliczenia są, specjalny zespół parlamentarny, który już od kilku lat pracuje na czele z panem posłem (Arkadiuszem-PAP) Mularczykiem, tych wyliczeń dokonał, jakie straty Polska poniosła i to na pewno nie są 2 mld — zwrócił uwagę. Wiceminister kultury przypomniał także, że w departamencie dziedzictwa kulturowego resortu znajduje się wydział zajmujący się poszukiwaniami strat wojennych.  Mamy zewidencjonowanych, udokumentowanych - również fotograficznie - ponad 67 tys. dzieł sztuki, których poszukujemy, które zaginęły w czasie II wojny światowej. Prawdopodobnie one gdzieś są. Niekoniecznie zostały zniszczone, ale po prostu gdzieś są rozkradzione — wyjaśnił. Dodał, że „to też nie jest wszystko”, ponieważ można „udokumentować tylko to, co było w katalogach przedwojennych, a nie wszystko było katalogowane”.  Warto też Niemcom np. zwracać uwagę na to, żeby obywatele niemieccy przejrzeli swoje zbiory prywatne w swoich mieszkaniach, zameczkach i zastanowili się, czy przypadkiem te rzeczy nie pochodzą z rabunku wojennego. My zresztą z panią minister kultury funkcjonującą przy Urzędzie Kanclerskim Niemiec od kilku lat już dyskutujemy o tym, żeby wydać wspólny apel do społeczeństwa niemieckiego zmierzający do tego, żeby ruszyć sumienia i poodkrywać te rzeczy i nam oddać — powiedział Sellin. gah/PAP
Spurek w roli myślicielki: Wymyślili tzw. ideologię gender, a nam szkodzi homofobia...; Szybka odpowiedź internautów^Czyżby obłęd?^2021-02-28 17:58:30.948878+01:00^https://wpolityce.pl/polityka/541157-absurdalny-wpis-spurek-nam-szkodzi-seksizm-homofobia^Europosłanka Sylwia Spurek dodała na Twitterze kolejny kuriozalny wpis, który zażenował i rozbawił internautów. Tym razem próbuje wyjaśnić, jakie kwestie w Polsce są problemem poważnym, a jakie nie. W Polsce robi się coraz ciekawiej. Najpierw wymyślili tzw. ideologię gender, potem tzw. ideologię LGBT, teraz - wymyślają ideologię weganizmu i praw zwierząt. A nam szkodzi seksizm, homofobia, denializm i ignorowanie cierpienia zwierząt hodowlanych — napisała na Twitterze Sylwia Spurek, europoseł.
Beznarodowcy z wyboru. Jedynym dorobkiem PO z przydatkami jest haniebne przyprawienie Polsce krzywej gęby^Piotr Cywiński^2021-02-28 16:53:59.736957+01:00^https://wpolityce.pl/polityka/541152-beznarodowcy-z-wyboru-jedyny-dorobek-po^Nie wiem, co zadecydowało, resztki przyzwoitości, a może chęć odegrania się kilku załogantów z TVN za lata upokorzeń i traktowania ich jak „ludzi drugiej kategorii”… - nie to jest jednak najważniejsze, bowiem w gruncie rzeczy nie chodzi jedynie o tę antyrządową tubę zagranicznego nadawcy. Ani kanał Discovery, ani rozpanoszone w naszym kraju koncerny, jak Ringier Axel Springer, Verlagsgruppe Passau i inne nie miałyby paliwa do uprawiania swej propagandy, gdyby nie usłużna im opozycja. Interes jest wspólny: zagranicy zależy na powrocie do czasów posłusznego im rządu w Polsce z… „lotniskiem w Berlinie”, że wspomnę sprzeciw kandydata PO na prezydenta RP wobec projektu PiS dotyczącego budowy Centralnego Portu Komunikacyjnego, drugim na odzyskaniu władzy. Opublikowany po polsku i angielsku list kamerzysty Kamila Różalskiego, w którym przedstawił „orwellowską rzeczywistość” w TVN, jedynie potwierdza tajemnicę poliszynela. Nie deprecjonuję wszakże znaczenia tego opisu, gdyż dzięki niemu wielu mogły ostatecznie spaść łuski z oczu. Nasz kraj w tak ważnej, strategicznej kwestii, jaką jest kształtowanie opinii publicznej, został niemal całkowicie skolonizowany. Nie ma takiego rządu na świecie, który poddany stałej kanonadzie zakłamanej i stronniczej propagandy utrzyma się dłużej u władzy. O ile interes zagranicy, która chciałaby odzyskać wpływy w Polsce da się jeszcze zrozumieć, o tyle działania opozycji, szkalującej na obcy użytek swój własny kraj i demokratycznie wybrane władze jest współczesną, zdradziecką, odrażającą odmianą targowicy. Nie widzę powodu, by nie nazywać rzeczy po imieniu, bo kimże są ci, którzy z pomocą zagranicy chcą być osadzeni na najwyższych urzędach w państwie, zdobyć władzę nie dzięki programom wyborczym lecz dezawuowaniu osiągnięć i szkalowaniu politycznych rywali? Co najgorsze, ci najzwyklejsi zdrajcy płci obojga uważają się za zbawców, a swą obrzydliwą aktywność za powód do dumy - przyznam, że zbiera mi się na wymioty. Dla sejmity Adama Szłapki z Nowoczesnej, popłuczyn na świeczniku polityki dzięki podczepieniu się do PO w ramach Koalicji tzw. Obywatelskiej, ugrupowania i śmiesznego i strasznego, choćby na wspomnienie o „premierze” z szeregów .N, wykupienie od niemieckiej Verlagsgruppe Passau gazet regionalnych w całym kraju, tygodników i portali internetowych było, cytuję: „wrogim przejęciem”. Dla uświadomienia sobie tej kuriozalnej, ale symptomatycznej wypowiedzi powtórzę jeszcze raz: w opinii Szłapki „wrogim przejęciem” był odkupienie od Niemców… polskojęzycznych mediów! Ktoś tu zwariował? Z kolei posłanka Iwona Śledzińska-Katarasińska pochwaliła się publicznie, że „z mównicy sejmowej zapytała, czy kupione przez Orlen gazety zachowają niezależność dziennikarską”… Gdzie była owa obrończyni „niezależności”, gdy wszystkie media regionalne (z wyjątkiem jednej lokalnej gazety o nakładzie kilkunastu tysięcy) zostały skupione w jednym, niemieckim koncernie? Panią poseł, która - dla przypomnienia - do reżimowej PZPR wstąpiła tuż po grudniowej masakrze na bezbronnym tłumie, reprezentującą dziś Platformę Obywatelską, niepokoi, że media w Polsce mogą stać się… polskie, że - mówiąc bez ogródek - jej ugrupowaniu kurczą się możliwości politycznego bełkotu, polaryzowania i skłócania Polaków na każdym kroku i w każdej dziedzinie. Jakoś nie słyszałem reakcji sejmitki Śledzińskiej-Katarasińskiej na instrukcje wydane przez Marka Dekana, nadzorcy koncernu Ringier Axel Springer (wydawcy m.in. „Faktu”, tygodnika „Newsweek Polska” i portalu Onet), dla polskich dziennikarzy, jak powinni oskrzydlać i wspierać rząd Donalda Tuska… Nie słyszałem też, by wstawiła się za poddanym niemalże terrorowi redakcyjnemu zespołowi TVN/Discover, ba, nie słyszałem słowa krytyki z jej strony, gdy szefostwo tej stacji wepchnęło się bez kolejki na szczepienia antycovidowe, w przypadku jednego z dyrektorów nawet z kochanką… Syndrom trzech małp – nic nie widzieć, nic nie słyszeć nic nie mówić…,? Telewizja ta ma czelność pouczać innych w aspekcie etyki, sama nie przestrzegając u siebie podstawowych zasad standardów i przepisów prawa – napisał były operator TVN Kamil Różalski. Małpi syndrom udzielił się przedstawicielom opozycji nie tylko wobec tych faktów. Szkopuł w tym, że są jeszcze przecieki, które należałoby uszczelnić, zatkać, w ramach jedynego dotąd zgłoszonego przez nią programu likwidacji instytucji ujawniających jej machlojki i obłudę: Centralnego Biura Antykorupcyjnego, Instytutu Pamięci Narodowej i publiczną TVP z informacyjną TVP Info, aby nikt już nie zadawał kłopotliwych pytań, co bez żenady zapowiedział do mikrofonów platformiany prezydent Warszawy. Panowie Trzaskowski i zawiadujący PO Borys Budka puknęli się radośnie łokciami, po ogłoszeniu, że… nie ogłoszą tymczasem żadnego programu, poza wyrażoną chęcią rozwalenia tych dochodzących i donoszących wbrew. Jak to wyglądało za rządów spółki PO-PSL - dość cofnąć się w czasie, gdy miotły dawnej obsady w TVP zmieniły umowy i rozprawiły się z ok. 200 dziennikarzami, gdy Tomasz Lis, maskotka premiera Tuska wywalił na bruk z dnia na dzień całe zespoły tygodników „Wprost” i „Newsweeka”, dość wspomnieć uzgodnienia przy trzepaku, przy śmietniku, rozwalenie redakcji „Rzeczpospolitej” i „Uważam Rze”, czy wylanie „pisiora” szefa „Faktu” Grzegorza Jankowskiego, po wyproszonej przez zausznika Tuska Pawła Grasia (sekretarza stanu, rzecznika prasowego i sekretarza generalnego PO), w rozmowie z Janem Kulczykiem interwencji u niemieckiego wydawcy… Tak właśnie wygląda troska i wolność słowa à la PO&Company. Niestety, nie jest to sprawa jedynie o krajowym, polskim zasięgu. Mechanizm działania tej wspólnoty interesów jest prosty: polskojęzyczne media zagranicznych koncernów faszerowane są przez polityków opozycji antyrządowym paliwem, co te same koncerny rozpowszechniają u siebie, w rodzimych mediach, powołując się i cytując należące do nich… „polskie media”, po czym te same, „polskie media”, cytują komentarze tych z zagranicy, należących do tych samych koncernów, co one… - i kółko graniaste się kręci… Można rzec, po latach rządów zakończonych ucieczką do Brukseli premiera Tuska jeszcze podczas kadencji i obsadzeniem skrajnie nieudolnej i kłamiącej „na półtora metra pod ziemią” Ewy Kopacz, jedynym „dorobkiem” Platformy z nazwy Obywatelskiej z przydatkami jest haniebne przyprawienie Polsce krzywej gęby poza granicami, pod hasłami rzekomo zagrożonej wolności - tej demokracji i tej wolności, z której sami korzystają - że użyję analogicznej terminologii – pełnymi gębami…  Wobec takiego dorobku, takich polityków, takiej opozycji, można czuć jedynie pogardę. Co optymistyczne, jeśli wierzyć sondażom, przejawia ją coraz więcej polskich wyborców. Na koniec pytanie: co odpowiadają obcojęzyczni politycy, jeśli spytać ich o narodowość? Polityk z RFN odpowie na „sicher”, że jest Niemcem, francuski, że Francuzem, Włoch – Włochem, itd. Polityk polskiej, okołoplatformianej opozycji zapewni, że jest… Europejczykiem, innymi słowy - beznarodowcem z wyboru, działającym na szkodę kraju, którego jest obywatelem…
Wzmożona aktywność Giertycha na Twitterze. Adwokat ciągle pisze o premierze: "Morawiecki jako kilkunastolatek obalił ZSRR"^Zaćwierkane na Twitterze^2021-02-28 16:08:31.356018+01:00^https://wpolityce.pl/polityka/541131-wzmozona-aktywnosc-giertycha-adwokat-kpi-z-premiera^Roman Giertych zaatakował na Twitterze premiera Mateusza Morawieckiego i Polską Fundację Narodową. Adwokat kpił, że premier „jako kilkunastolatek obalił ZSRR”. Zamieścił też „wierszyk”, w którym nazwisko Stalina zamienił na nazwisko szefa rządu. CZYTAJ TAKŻE: — Festiwal umizgów do Gowina. W chórze Giertych i… Niesiołowski. „Chciałbym, żeby przyłączył się do opozycji”; „Ufam Gowinowi” — Czy Roman Giertych jest faktycznie tak wpływowy, jak to malują? Nawet doniesienia życzliwego mu „Faktu” pokazują skrajnie inny obraz — Ależ się żrą! Nitras uderza w Schetynę: Świąt się zmienia i musi przyjąć to do wiadomości; Giertych: No i stało się to, co przewidywałem Na profilu Romana Giertycha na Twitterze pojawiły się dwa wpisy uderzające w premiera Morawieckiego. Pierwszy to wierszyk o Stalinie, który adwokat przerobił na wierszyk o Morawieckim. Wierszyk o Stalinie (za darmo przekazuję PFN) którego uczono w szkołach w latach 50-tych. Zmieniłem tylko nazwiska. Reszta bez zmian. Mateusz naszą gwiazdą jest przewodnią On naszych marzeń górnych wzlot On Kaczyńskiego sztandar walki podjął Z nim zwycięża ludu sierp i młot — nabijał się Giertych.
TYLKO U NAS. Buda: Sądziłem, że Platforma Obywatelska przedstawi receptę na wychodzenie z kryzysu, a pokazali receptę na kryzys^Zespół wPolityce.pl^2021-02-28 15:56:08.667082+01:00^https://wpolityce.pl/polityka/541124-buda-wolalbym-zeby-nikt-nie-pokazywal-nam-recept-na-kryzys^„Sądziłem, że PO przedstawi receptę na wychodzenie z kryzysu, albo z pandemii, a pokazali receptę na kryzys. Wolałbym, żeby nikt recept na kryzys nam nie pokazywał” - mówi w rozmowie z portalem wPolityce.pl Waldemar Buda, sekretarz stanu w Ministerstwie Funduszy i Polityki Regionalnej. CZYTAJ TAKŻE: — To wymyślili! Budka przedstawił „Receptę na kryzys”: „To jest realne, to jest potrzebne, to będzie znakomity impuls. To recepta na sukces” — TYLKO U NAS. Soboń: Lata rządów PO zaprzeczają zdolności do realizacji zobowiązań, o których dziś mówili — Ależ populizm! Budka mówi o spadku obrotów w gastronomii „na skutek nieprzemyślanych decyzji rządzących”. Zapomniał o pandemii? Konwencja PO została zorganizowana na szybko tylko dlatego, że my dzień wcześniej przedstawiliśmy dużo propozycji gospodarczych prezentując Krajowy Plan Odbudowy. Okazało się, że ktoś wpadł na pomysł, że trzeba to „odbić” i zrobić swoją konwencję. Widać było, że to zostało zrobione na szybko i bez większego zastanowienia. Okazało się, że brakuje PO ludzi w Warszawie i jest tylko poseł Nitras, zatem jego zaangażowano do dyskusji nt. gospodarki, co jest dość zaskakujące. To znaczy, że tam już nie ma żadnych ludzi, którzy na tej gospodarce się rzeczywiście znają — mówi Waldemar Buda. To jest po prostu niewiarygodne, jeżeli Ci sami ludzie, którzy podwyższali podatek VAT, mówią teraz, że chcą go obniżyć, albo mówią, że chcą walczyć w bezrobociem, podczas gdy pod koniec ich rządów wynosiło ono 10 proc., a teraz wynosi 6,2 proc. Te same osoby, które przez wiele lat nie zmieniały kwoty wolnej od podatku, zapowiadają też teraz, że chcą jej wzrostu do 10 tys. zł — punktuje wiceszef MFiPR. To są tylko slajdy w Power Poincie. My natomiast pracowaliśmy nad naszym planem pół roku, przygotowaliśmy dokument liczący 250 stron, opublikowaliśmy go na stronie internetowej i mówimy, że mamy pomysł na wychodzenie z kryzysu, a nie na kryzys. To jest ta różnica. Mamy środki, mamy jasno opisany plan — dodaje. Polityk odnosi się do propozycji PO, by otwierać już teraz branże zamknięte z powodu pandemii koronawirusa. Otwieranie wszystkiego w dobie przyrostu kilkunastu tysięcy zakażonych w ciągu dnia i zmarłych 41 tys. osób na COVID-19 w poprzednim roku, jest nieodpowiedzialne. Te same osoby, które teraz mówią o otwieraniu gospodarki, za dwa tygodnie czy miesiąc pojadą z kamerą TVN-u pod szpitale i będą pytały, dlaczego dany człowiek nie ma dostępu do respiratora i mówiły, że to jest niegodne, będą do tego żądać interwencji KE w tej sprawie — zaznacza. Waldemar Buda komentuje też wypowiedź Borysa Budki z konferencji PO, w której podkreślał, że przez politykę rządu znacząco spadły obroty w gastronomii. Oczywiście, że są spadki obrotów, bo restauracje są zamknięte. Ciężko, żeby nie było tych spadków. Nikt temu nie zaprzecza, tylko trzeba również powiedzieć „B”. Gdyby restauracje były otwarte, to w ubiegłym roku nie mielibyśmy 41 tys. osób zmarłych na COVID-19, tylko 100 tys. zgonów — mówi. Na koniec polityk odnosi się do zaprezentowanego przez PO slajdu, na którym zostało napisane hasło „niepewna przyszłość”. Jak poseł Nitras ma prowadzić gospodarkę, kiedy będą rządzić, to jest to naprawdę niepewna przyszłość. Po swoich rządach zostawili gospodarkę w stanie bardzo złym. Przypomnę - 40 mld zł deficytu, 10 proc. bezrobocia i minimalne wynagrodzenie 1700 zł, a minimalna emerytura 820 zł. Zatem rzeczywiście obawiam się, że ta ekipa u władzy to jest recepta na kryzys — podkreśla. not. as
Dyskusja wokół Funduszu Odbudowy. PSL stawia warunki. PO promuje swoją "receptę". Poseł PiS: To PR-owe zagrywki^Notujemy ...^2021-02-28 14:59:38.354891+01:00^https://wpolityce.pl/polityka/541120-dyskusja-wokol-funduszu-odbudowy-po-promuje-swoja-recepte^Premier Mateusz Morawiecki przedstawił założenia Krajowego Planu Odbudowy. To dokument, który będzie podstawą do otrzymania środków z unijnego Instrumentu na Rzecz Odbudowy i Zwiększania Odporności. Wskazuje on przeznaczenie pieniędzy na konkretne reformy, programy i inwestycje. Swoje propozycje przedstawiła także Platforma Obywatelska. Zdaniem Borysa Budki receptą na kryzys jest pomoc skierowana do przedsiębiorców i podwyższenie minimalnej kwoty wolnej od podatku do poziomu 10 tys. Politycy odnieśli się do tych propozycji w programie „Śniadanie w Polsat News”. CZYTAJ WIĘCEJ: — Ruszają konsultacje Krajowego Planu Odbudowy. Premier przedstawił założenia: Przed nami wyzwania, z którymi Europa dawno się nie mierzyła — PSL poprze Fundusz Odbudowy, ale stawia dwa warunki. Wspólna instytucja rządu i samorządu oraz podniesienie kwoty wolnej od podatku — A sami co przedstawili? Opozycja krytykuje KPO. „Nie ma nic wspólnego z rzeczywistością, to zbiór haseł”; „Lewica liczyła na więcej” Plan Odbudowy zawiera zobowiązania do realizacji reform i odpowiadających im inwestycji, takich jak np. zapewnienie dostępu do szerokopasmowego internetu, uzupełnienie sieci drogowej, zwiększenie innowacyjności przedsiębiorstw czy zmniejszenie śladu węglowego. W ramach unijnego Funduszu Odbudowy Polska będzie miała do dyspozycji ponad 57 mld euro. Podstawą do sięgnięcia po te środki będzie Krajowy Plan Odbudowy, który musi przygotować każde państwo członkowskie. Posłanka PSL Urszula Nowogórska wytknęła Platformie Obywatelskiej, że to ludowcy jako pierwsi zaproponowali zwiększenie kwoty wolnej od podatku, zmniejszenie podatku VAT dla usług gastronomicznych, zwolnienie handlu w niedzielę. To są nasze propozycje. Cieszymy się że Platforma Obywatelstwa popiera nasze działania. Ale jesteśmy także za odbudową polskiego przemysłu farmaceutycznego, bo Polskę stać na to, aby produkować własne szczepionki i własne leki nowej generacji — mówiła posłanka PSL. Dodała, że „musimy pozwolić ludziom pracować, wychodzić z lockdownu, ale jednocześnie pamiętać o reżimie sanitarnym”. Poprzemy Fundusz Odbudowy pod warunkiem, że Polacy na tym skorzystają, że to samorządy będą decydowały o wydatkowaniu tych środków i że obywatele będą mogli korzystać ze zwiększonej kwoty wolnej od podatku, my podaliśmy kwotę 30 tys. zł — powiedziała Urszula Nowogórska. Jan Grabiec z Platformy Obywatelskiej stwierdził, że bliskość programowa PO i PSL „dobrze rokuje, jeżeli chodzi o projekt wspólnej listy i większości 276 głosów”. Zdaniem Grabca kryzys w Polsce został wywołany przez rząd i jego „chaotyczne i nieodpowiedzialne” działania związane z walką z pandemią. Zarzucił premierowi Mateuszowi Morawieckiemu, że ten „zniknął”. Premier powinien być wczoraj na Warmii i Mazurach i wytłumaczyć przedsiębiorcom, jak mają przetrwać kolejny lockdown  — oświadczył Grabiec. CZYTAJ TEŻ:  — „Recepta na kryzys” Platformy Obywatelskiej w praktyce. Budka rusza limuzyną do Olsztyna: To plan pomocy przedsiębiorcom — PO skopiowała „Receptę na kryzys” od PSL-u? Ludowcy zamieścili wymowny tweet. „Jak widać dobre pomysły zawsze uzyskają poparcie”  Mamy konkretne propozycje na „tu i teraz”. Trzeba otworzyć wszystko co się da, firmy powinny być otwarte, działalność gospodarcza powinna funkcjonować oczywiście w ramach pewnych zasad sanitarnych określonych przez rząd, ale nie można zamykać całej branży tylko dlatego, że rząd sobie nie radzi z pandemią. Jeśli są restauracje, hotele, które mogą działać w reżimie sanitarnym, to nie ma żadnego powodu, aby zamykać branżę dająca prace milionowi Polaków, a w tym czasie otwierać kasyna  — powiedział poseł PO. Na zwrócenie przez prowadzącego program uwagi, że w 2014 roku rządząca wtedy PO głosowała przeciwko podwyższeniu kwoty wolnej od podatku, Grabiec stwierdził, że „wyciągnęli wnioski”, a „praca musi się opłacać”. Zdaniem Artura Dziambora z Konfederacji, Prawo i Sprawiedliwość mogłoby utrzeć nosa PO i przyjąć ich propozycję kwoty wolnej od podatku na poziomie 10 tys. zł.  Ostatnie 8 lat rządzenia i 5 lat w opozycji nie są latami, które pozwalają powiedzieć, że PO to jest partia wolnorynkowa. PiS mogłoby sobie zażartować i uchwalić tę kwotę wolną od podatku 10 tys., żeby załatwić Platformę, bo to by im nie zrobiło dużej różnicy — powiedział polityk Konfederacji. Dodał, że „podatek dochodowy jest z założenia złem. Jest karą za prace, im więcej się zarabia, tym więcej się tego podatku płaci”. Należałoby robić wszystko, aby ta kwota była jak najwyższa a docelowo taki podatek zlikwidować — mówił Dziambor, przypominając, że Konfederacja zgłosiła propozycję podniesienia jej do wysokości 12-krotności średniej krajowej. Jego zdaniem pomogłoby to emerytom, z których większość dostałaby „po 200, 300 zł więcej. Poseł PiS Jarosław Krajewski przypomniał, że PiS podwyższyło kwotę wolną od podatku do wysokości 8 tys. zł. W jego ocenie propozycje przedstawione przez PO to „wyłącznie PR-owa zagrywka”. PO razem z PSL miała 8 lat, aby obniżać podatki, a podwyższyła VAT. Kiedyś PO obiecywała obniżki podatków do 15 proc. — przypomniał polityk PiS dodając, że PiS obniżyło podatek CIT z 19 do 9 proc. a PIT dla 27 proc Polaków do 17 proc. To co usłyszeliśmy wczoraj, to próba wyjścia z kryzysu politycznego PO, a nie konkretne propozycje  — ocenił wystąpienie Borysa Budki Jarosław Krajewski. Zdaniem posła Lewicy Krzysztofa Śmiszka, „to czego dziś potrzebują Polacy, to gotówka w kieszeni i szczepionki”. Zgadzamy się z posłem Dziamborem, kwota wolna od podatku 12 razy pensja minimalna ustalana przez państwo. Jeśli są dobre rozwiązania, to czasem głosujemy razem, choć jesteśmy na politycznych antypodach  — mówił Śmiszek. Odnosząc się do propozycji premiera Mateusza Morawieckiego dotyczącej produkcji szczepionki w Polsce powiedział, że jest to „wsparcie” pomysłów Lewicy przez PiS. Przekonywał, że wsparcie dla przedsiębiorców powinno być większe. Bogactwo narodów bierze się z pracowitości i oszczędności. Polacy są narodem bardzo pracowitym, pandemia, która pojawiła się w momencie wielkiego wzrostu gospodarczego w Polsce spowodowała pewne spowolnienie. Wielkie wyzwanie, aby wrócić na tory szybkiego wzrostu i mam nadzieję, że to się uda  — ocenił z kolei Paweł Sałek z Kancelarii Prezydenta.  W tym momencie w Polsce jeżeli chodzi o rozwój gospodarczy, przede wszystkim trzeba w tych trudnych okolicznościach pandemicznych dać możliwość funkcjonowania jako to tylko możliwe wszystkim firmom  — dodał Sałek zwracając uwagę, że w ramach dyskusji pomiędzy rządem a Komisją Europejską trzeba będzie wydyskutować te obszary, w których Polska ma największe szanse i możliwości rozwojowe i jednocześnie programy musza być zgodne z tym co w Polsce jest potrzebne, z polską biznesową racją stanu. Te pieniądze w trzech mechanizmach: Funduszu Odbudowy, budżetu unijnego i Funduszu Sprawiedliwej Transformacji, będą w bardzo mocny sposób w niektórych segmentach realizowane w zgodzie z wytycznymi Komisji Europejskiej  — podkreślił Paweł Sałek dodając, że niektóre obszary gospodarki będą musiały ulec transformacji. wkt/Polsat News
TYLKO U NAS. Cymański: PO jest zagubiona. Ostatnia konwencja to dramatyczna próba odzyskiwania gasnącej inicjatywy^Zespół wPolityce.pl^2021-02-28 14:48:53.246530+01:00^https://wpolityce.pl/polityka/541115-tylko-u-nas-cymanski-po-jest-zagubiona^„Widać, że to, co zaprezentowano na konwencji PO, nie zostało dokładnie przygotowane. To nie jest jakiś New Deal, jakiś wielki program. Oni są zagubieni. PO jest w sytuacji trudnej, a ta konwencja to nie było jakieś wielkie wydarzenie, tylko raczej przejaw dramatycznej próby odzyskiwania gasnącej inicjatywy. Pomimo upływu czasu, cały czas wiarygodność PO jest osłabiona, a wielu obszarach jej praktycznie nie ma. Jeżeli chodzi o jej poglądy gospodarcze, to jest to partia skrajnie liberalna. Jej korzenie prowadzą do Leszka Balcerowicza” - mówi w rozmowie z portalem wPolityce.pl Tadeusz Cymański, poseł klubu parlamentarnego PiS. CZYTAJ TAKŻE: — To wymyślili! Budka przedstawił „Receptę na kryzys”: „To jest realne, to jest potrzebne, to będzie znakomity impuls. To recepta na sukces” — I znowu strzał w kolano! Hasło PO „Niepewna przyszłość” podbija sieć. Internauci: „Geniusze marketingu politycznego”, „Co za uczciwość” Historia jest nauczycielką życia, a poza tym prawda jest córką czasu. Po czasie widać najlepiej, kto co mówił, co zrobił. Ja nie obawiam się takiej oceny naszych działań, a PO w jakimś sensie się troszkę zagubiła — zaznacza Tadeusz Cymański. Odzyskanie przez nich wiarygodności będzie bardzo trudne. PO już nie jest partią centrum, a jest partią lewacką. Gdyby ktoś 5-10 lat temu powiedział, że oni zaproponują aborcję na życzenie, to nikt by w to nie uwierzył. Natomiast nie wygrają z Zandbergiem na socjalne pomysły, a swoją liberalną miłość muszą jakoś ukrywać. Zawsze byli bliżej Wilanowa niż Pragi Północ — dodaje. Poseł Solidarnej Polski odnosi się do krytyki ze strony Borysa Budki, że „na skutek nieprzemyślanych decyzji rządzących” doszło do spadku obrotów szeregu branż, m.in. gastronomii. To jest krytykanctwo, choroba duszy. To nie jest żadna krytyka. Niech PO i Budka wskaże kraj spośród tych najlepiej rozwiniętych w Europie, na którym można się można wzorować. Na to pytanie, w odpowiedzi jest cisza, wzruszenie ramion, i to jest znamienne. We wszystkich działaniach, nie tylko naszych, ale i innych państw, element racjonalności i strategii niestety często pada ofiarą improwizacji, dlatego że mamy bardzo szybko zmieniającą się sytuację epidemiologiczną. W takiej skali, z takim zjawiskiem jak obecna pandemia koronawirusa, naprawdę nikt się nie mierzył. Poczucie pewnego zagubienia, chwilami nawet bezradności, jest udziałem nawet tych najlepiej działających państw. Zatem trzeba być politykiem pozbawionym pewnego rodzaju uczciwości, aby w taki sposób formułować ataki na nas  — mówi. not. as
Politycy zgodni: Najważniejsze osoby w państwie powinny zaszczepić się przeciw COVID-19. Konfederacja ma swoje zastrzeżenia^Zespół wPolityce.pl^2021-02-28 13:42:35.281143+01:00^https://wpolityce.pl/polityka/541112-politycy-zgodni-ws-szczepien-czlonkow-rzadu^Politycy PiS, KO, Lewicy, Koalicji Polskiej i Konfederacji uważają, że najważniejsze osoby w państwie, odpowiedzialne za walkę z pandemią, powinny się zaszczepić przeciwko COVID-19. Konfederacja zastrzega jednak, że powinni oni pokryć koszty szczepienia z własnych środków. CZYTAJ TAKŻE: — Nowe zalecenia Ministerstwa Zdrowia ws. szczepionek! Stosowanie preparatu firmy AstraZeneca możliwe wobec osób do 69 lat — Dr Pinkas przestrzega przed populizmem ws. szczepień: Choroba Dworczyka to efekt poddawania się myśli: „co o nas pomyślą” — Ciekawa uwaga Kaźmierczaka: „Niezaszczepienie członków rządu zajmujących się pandemią to żenujący populistyczny absurd” W poniedziałek pełnomocnik rządu ds. szczepień, szef KPRM Michał Dworczyk poinformował o swoim zakażeniu koronawirusem; po kontakcie z Dworczykiem kwarantannę odbył minister zdrowia Adam Niedzielski. W tym kontekście, na antenie TVN24 politycy zostali zapytani w niedzielę, czy najważniejsze osoby w państwie odpowiedzialne za walkę z pandemią powinny się zaszczepić. Uważam, że najważniejsze osoby w państwie powinny się zaszczepić. Być może wywoła to falę hejtu, ale one są na pierwszej linii. Muszą gdzieś pracować, ekran internetowy nie wszystko załatwi. To nie jest możliwe — oświadczył poseł PiS Bolesław Piecha.  Ja bym sobie tego życzył, wcale nie jestem przeciwnikiem takiego podejścia do sprawy: zaszczepić rząd, być może zaszczepić parlament — dodał. Również posłanka KO Barbara Nowacka zgodziła się, że najważniejsze osoby w państwie powinny „przyznać sobie kolejność” w ramach programu szczepień. Z kolei wicemarszałek Sejmu Włodzimierz Czarzasty (Lewica) stwierdził, że „problem jest w transparentności”.  Jeżeli by się transparentnie to zrobiło, a nie pokątnie, to ja nie mam nic przeciwko temu — oświadczył. Także wicemarszałek Senatu Michał Kamiński (Koalicja Polska-PSL) oświadczył, że „nie ma nic przeciwko temu, żeby najważniejsi politycy obecnego rządu, którzy codziennie muszą pracować i odpowiadać za bezpieczeństwo państwa, za walkę z koronawirusem, zaszczepili się”.  Nikt przy zdrowych zmysłach nie będzie im czynił z tego zarzutu. Odwrotnie, oni oszczędzają w ten sposób także pieniądze podatników, bo ich wykluczenie z pracy to są koszty — dodał. Zdaniem szefa klubu Konfederacji Jakuba Kuleszy, najważniejsze osoby w państwie odpowiadające za walkę z pandemią powinny się zaszczepić w pierwszej kolejności, ale - jak zaznaczył - za swoje pieniądze. Szczepienia przeciw COVID-19 rozpoczęły się w Polsce 27 grudnia 2020 roku. W pierwszej kolejności - w ramach grupy zero - szczepiony jest personel medyczny. Natomiast od 25 stycznia trwają szczepienia populacyjne – na początek seniorów, którzy ukończyli 70 lat. Z kolei 12 lutego rozpoczęły się szczepienia nauczycieli preparatem firmy AstraZeneca. W Polsce wykonano dotąd w sumie ponad 3,3 mln szczepień przeciw COVID-19. Drugą dawką otrzymało blisko 1,2 mln osób.  wkt/PAP
TYLKO U NAS. Bartoszewski: PO chce, abyśmy byli jej przystawką, a okazuje się, że nasze rozwiązania prezentuje jako danie główne^Zespół wPolityce.pl^2021-02-28 12:52:50.071977+01:00^https://wpolityce.pl/polityka/541106-bartoszewskipo-prezentuje-rozwiazania-psl-jako-danie-glowne^„Bardzo dobrze, że PO popiera projekty naszych ustaw, może byłoby lepiej, żeby też powiedziała, iż są już złożone przez PSL. Cieszę się jednak, że doszli do przekonania, iż mamy pomysły, które warto wprowadzić w życie. To miłe z ich strony” - mówi w rozmowie z portalem wPolityce.pl Władysław Teofil Bartoszewski, poseł PSL, odnosząc się do zaprezentowanej przez PO „Recepty na kryzys”. CZYTAJ TAKŻE: — PO skopiowała „Receptę na kryzys” od PSL-u? Ludowcy zamieścili wymowny tweet. „Jak widać dobre pomysły zawsze uzyskają poparcie” — I znowu strzał w kolano! Hasło PO „Niepewna przyszłość” podbija sieć. Internauci: „Geniusze marketingu politycznego”, „Co za uczciwość” Oczywiście wygląda to, jak to wygląda. Patrzymy na to z pewnym rozbawieniem, ponieważ PO chce, abyśmy występowali w formie jej przystawki, a okazuje się, że nasze rozwiązania są prezentowane jako danie główne — dodaje poseł PSL.  Władysław Teofil Bartoszewski odpowiada na pytanie, czy odbiera ostatnie konwencje PO jako próbę podporządkowania innych partii opozycyjnych Platformie Obywatelskiej. Nie, na to nie ma żadnej szansy. To jest próba ustawienia zawodników w PO. To wszystko są próby robione pod nie tyle własny elektorat, co własnych działaczy, żeby pokazać, kto tutaj jest najważniejszy. Tam ciągle trwa rozgrywka polityczna o to, kto będzie rządził w PO — mówi. Poseł PSL zwraca też uwagę na fakt, że politycy PO na swojej konferencji nie mówili o tym, ile proponowane przez nich zmiany będą kosztowały budżet państwa. W ogóle nie wspomnieli o aspekcie kosztowym takich zmian. My zawsze staramy się wyliczyć, ile nasze propozycje będą kosztowały, a PO o pieniądzach nie mówiła — zaznacza. not. as
Zgorzelski: Mam żal do kolegów z PO. Pokazali rzeczy, które już dawno złożyliśmy w postaci projektów ustaw w Sejmie^Zespół wPolityce.pl^2021-02-28 12:34:48.236672+01:00^https://wpolityce.pl/polityka/541104-zgorzelski-mam-zal-do-kolegow-z-po-nie-maja-inwencji^Mam żal do kolegów z PO, że nie mają inwencji twórczej, tylko pokazali rzeczy, które już dawno Koalicja Polska w postaci projektów ustaw złożyła w Sejmie - podkreślił w niedzielę wicemarszałek Sejmu Piotr Zgorzelski (PSL), odnosząc się do zaprezentowanej przez PO „Recepty na kryzys”. CZYTAJ RÓWNIEŻ: Prof. Zybertowicz: Wezwania do bojkotu Orlenu to szczególna logika opozycji. Racjonalnie myślący wyborcy wiedzą, co się za tym kryje W sobotę politycy PO zaprezentowali pakiet rozwiązań - „Receptę na kryzys”. Zakłada ona m.in. czasowe obniżenie VAT-u do 5 proc. dla branż wyłączonych z działalności gospodarczej, kwotę wolną od podatku 10 tys. zł i rekompensatę dwóch semestrów dla studentów, którzy stracili pracę, a chcą nadal studiować. PO proponuje też rekompensaty dla wszystkich przedsiębiorców niezależnie od branży, handel w niedziele, kompleksowy pakiet zmian w prawie dla przedsiębiorców, a także odszkodowania dla firm zamkniętych w wyniku pandemii, natychmiastową amortyzację, poprawę jakości prawa i mniej podatków, w tym likwidację tzw. podatku Belki. Muszę powiedzieć, że jestem bardzo rozczarowany i mam żal do kolegów z Platformy Obywatelskiej, że nie mają jakiejś inwencji twórczej, tylko tak naprawdę pokazali te rzeczy, które już dawno Koalicja Polska nie pokazała w telewizji, nie pokazała w Power Poincie, nie zrobiła historyjek obrazkowych, tylko w postaci projektów ustaw złożyła w Sejmie — powiedział Zgorzelski w niedzielę w TVP info. Według niego, „tak musi pracować klub parlamentarny”.  Od tego są posłowie, tego od posłów oczekują obywatele, żeby nie ględzić, nie robić „baju baju dla frajerów”, że ciemny lud to kupi, jak to mówił prezes telewizji, w której akurat jesteśmy, tylko od posłów oczekuje się pracy parlamentarnej — podkreślił poseł PSL. Przypomniał, że klub Koalicja Polska - PSL złożył już w grudniu ubiegłego roku w Sejmie projekt uchwały, w którym mowa jest, że przez najbliższe dwa lata nie będzie nakładanych żadnych podatków lub danin.  Już w styczniu został złożony projekt ustawy o obniżeniu VAT-u do 5 proc. W Sejmie znajduje się projekt ustawy, który nakazuje niepobieranie od hoteli i od tych, którzy prowadzą działalność gastronomiczną, abonamentu RTV, bo przecież tam tych ludzi, którzy w hotelach mogliby telewizje oglądać, nie ma — powiedział Zgorzelski. Dodał, że od kilku tygodniu znajduje się w Sejmie projekt złożony przez Koalicję Polską - PSL o handlu w niedziele.  W Sejmie jest również projekt o tym, żeby L4 już od samego początku, od pierwszego dnia, było wypłacane przez ZUS, a nie przez pracodawcę — zaznaczył wicemarszałek Sejmu. Na pytanie, czy w związku z tym PO podpatrzyła propozycje PSL i je przedstawiła w postaci tzw. „Recepty na kryzys”, Zgorzelski odparł: „No, to tak wygląda”.  Bo takie projekty ustaw są w Sejmie. Wystarczyło po nie sięgnąć i poprzeć, a po co później powtarzać? — powiedział Zgorzelski. Poseł PO Robert Kropiwnicki, który również był gościem programu w TVP Info odpowiedział, że jego formacja już dawno składała projekt ustawy dotyczący uwolnienia handlu w niedziele, z zachowaniem dwóch niedziel wolnych dla każdego pracownika.  Od dawna mówimy o tym, żeby wesprzeć przedsiębiorców, którzy mają zamknięte biznesy, żeby im wypłacić odszkodowania. A to Senat przyjął projekt ustawy odszkodowawczej przecież, która utknęła w Sejmie. I tam rzeczywiście jesteśmy we współpracy z PSL-em — powiedział Kropiwnicki. Więc ja bym się tu nie doszukiwał, kto tydzień wcześniej, czy tydzień później coś złożył. Ważne jest, że myślimy podobnie. I mnie to bardzo cieszy, że nawet jak pracujemy równoległe w różnych gabinetach, to wnioski są bardzo podobne – podkreślił poseł klubu KO. Pokazuje to, że możemy wspólnie robić coś dobrego. I ja jestem bardzo zadowolony z tego — dodał.  mly/PAP
W nowym numerze tygodnika "Sieci": Kpina z odszkodowań. Bitwa o należne nam pieniądze wchodzi w decydującą fazę^"Sieci" - Największy konserwatywny tygodnik w Polsce^2021-02-28 12:33:03.081704+01:00^https://wpolityce.pl/polityka/541105-w-tygodniku-sieci-kpina-z-odszkodowan^W najnowszym wydaniu tygodnika „Sieci” wraca temat odszkodowań, który wywołał szef MSZ Niemic oficjalnie przyznając, że za wszystkie zbrodnie, cierpienia i zniszczenia Niemcy zapłaciły Polakom zaledwie 2 mld euro. Tymczasem polskie straty obliczane są niemal na bilion dolarów. Bitwa o należne nam pieniądze wchodzi w decydującą fazę, a poseł Arkadiusz Mularczyk zaznacza − tej sprawy nie da się zamknąć, licząc na upływ czasu. Arkadiusz Mularczyk, poseł PiS, przewodniczący Zespołu ds. Oszacowania Wysokości Odszkodowań Należnych Polsce od Niemiec za Szkody Wyrządzone w trakcie II Wojny Światowej w rozmowie z Michałem Karnowskim („To jest kpina z praworządności”) zauważa, że… „ujawniona przez niemieckiego ministra spraw zagranicznych kwota 2 mld euro […] to bardzo istotna informacja”. Polskie wyliczenia możliwych sum przekazanych łącznie Polakom z tytułu pracy przymusowej czy wielu cierpień zadanych podczas II wojny światowej też krążyły wokół tych wielkości, ale teraz dostajemy oficjalny konkret. To niezwykle ważny moment, bo wcześniej żaden z niemieckich polityków nie podał dokładnej kwoty. Pada ona z ust niemieckich, oficjalnie, nie będzie więc kwestionowana. Poseł PiS ocenia, że te kwoty… „to jest niewielki promil tego, co Niemcy pod przymusem międzynarodowym nam przyznali”. Tak dokładnie parę promili tego, co są rzeczywiście winni Polakom i państwu polskiemu. […] Ta kwota i te twierdzenia są kpiną z praworządności, z poszanowania elementarnych praw podstawowych, godności, prawa do życia czy prawa do sądu. To łamie wszelkie podstawowe standardy ONZ, Rady Europy czy Unii Europejskiej, ale także zapisy konstytucji RFN i polskiej konstytucji  — tłumaczy poseł Mularczyk i wyjaśnia, dlaczego ta kwestia jest tak ważna:  Większość żyjących poszkodowanych to osoby, które wtedy były dziećmi, a dziś są w bardzo podeszłym wieku. Wciąż, mimo upływu lat […], nie mają żadnej prawnej drogi – na gruncie prawa polskiego, niemieckiego czy międzynarodowego – dochodzenia roszczeń sądowych przeciwko państwu, które naruszyło wiele podstawowych wartości […]. Niemcy przyjęli bardzo wygodną dla siebie formułę, że wszelkie roszczenia wynikające z tytułu wojny muszą być rozstrzygane między państwami. Nie bardzo wiadomo, na jakiej podstawie tak twierdzą […]. Każdy pretekst jest dobry, aby odrzucić możliwość merytorycznego rozpoznania spraw. Zaznacza też: grupa posłów PiS, z mojej inicjatywy, złożyła ponowny wniosek do Trybunału Konstytucyjnego o zbadanie zgodności z konstytucją przepisów Kodeksu postępowania cywilnego, z których wywodzi się zasadę immunitetu sądowego obcych państw, uniemożliwiającą dochodzenie roszczeń w sprawach o odszkodowania z tytułu zbrodni wojennych […]. Immunitet jurysdykcyjny powinien w tym obszarze zostać wyłączony, jest bowiem w naszej ocenie sprzeczny z polską konstytucją. Prof. Waldemar Paruch, politolog, były szef Centrum Analiz Strategicznych mówi w wywiadzie udzielonym Jackowi Karnowskiemu o obecnej sytuacji Prawa i Sprawiedliwości.  Nie ma wątpliwości, że obóz rządzący poniósł straty. Jeszcze w okolicach wyborów parlamentarnych w 2019 r. miał poparcie mocno przekraczające 40 proc., co pozwoliło wywalczyć reelekcję […]. Spadek zaczął się mniej więcej w marcu 2020 r. i wynosi w mojej ocenie 8–10 proc. Politolog podkreśla jednocześnie, że… „opozycja lewicowo-liberalna nie zdobywa nowych sympatyków”.  Mamy tam raczej przegrupowanie sił, przechodzenie wyborców z Platformy Obywatelskiej do obozu Szymona Hołowni […]. Wyraźnie zatrzymało się poparcie dla Konfederacji, a Polskie Stronnictwo Ludowe znalazło się w dramatycznej sytuacji. Zaznacza, że kłopoty PiS nie są związane ze Strajkiem Kobiet czy innymi konkretnymi wydarzeniami: Spadek poparcia zaczął się niemal nazajutrz po wygranych wyborach, gdy Zjednoczona Prawica osiadła na laurach, zamiast zacząć realizować program, na którego podstawie zdobyła większość w Sejmie […].  Waldemar Paruch stwierdza również, że skutkiem orzeczenia TK była… „utrata elektoratu kontekstowo-sytuacyjnego, czyli tego, który decyduje o skali wygranej w wyborach, podejmując decyzję w ostatniej chwili”.  To jest ok. 10 proc. wyborców, którzy rozumują poza podziałem na lewicę i prawicę, skupiając się na swoich interesach i emocjach. O tych ludzi trzeba bardzo dbać, bo niezwykle łatwo ich stracić […]. Na ulicach protestowała młodzież […]. Zawsze przestrzegam liderów politycznych przed opieraniem się na tych wyborcach, bo poparcie, którego udziela młodzież, jest kruche, ulotne, piaskowe. Gdyby to zjawisko pojawiło się pół roku przed wyborami, to rzeczywiście byłoby ono niebezpieczne dla PiS, ale czasu jest jeszcze stosunkowo dużo […].  Michał Karnowski rozmawia z prezesem Instytutu Pamięci Narodowej Jarosławem Szarkiem („Dla dobra IPN zdecydowałem, że trzeba to przeciąć”). Szef IPN komentuje kwestię medialnej awantury po nominacji dr. Greniucha na pełniącego obowiązki dyrektora Oddziału IPN we Wrocławiu:  Wycofanie się z propozycji nominacji dla niego, przyjęcie jego rezygnacji, jest moim przyznaniem się do błędu. Okoliczności – o których wiedzę uzyskałem obecnie – spowodowały podjęcie przeze mnie decyzji o braku możliwości dalszej współpracy z dr. Greniuchem. Jego działalność publiczna ujawniona w ostatnim czasie jest sprzeczna z misją i wartościami IPN — wyjaśnia prezes IPN i mówi o powodach przesunięcia dr. Greniucha z Opola do Wrocławia:  Oczekiwałem, że nada pracom tej placówki taką samą dynamikę jak w Opolu. Okazało się jednak, że z wielką siłą wybuchła na nowo dyskusja o przeszłości dr. Greniucha, ujawnione zostały fakty z niedalekiej przeszłości, które nie były nam znane i których nie akceptuję. Dla dobra IPN uznałem, że trzeba to przeciąć.  Jednocześnie podkreśla:  […] nie zgadzam się na towarzyszący temu zalew kłamstw, próbę stygmatyzowania wszystkich pracowników i całej instytucji. Wojciech Biedroń w artykule „Śmierć w lodowatej Narwi” zamieszcza opis dramatycznych wydarzeń, które rozegrały się w pobliżu wsi Grabówiec. Jan Lityński z małżonką udał się wraz ze swoimi psami na spacer nad rozlewisko Narwi. Jedno ze zwierząt wbiegło na lód, który się pod nim załamał. Jego pan biegnie go ratować.  Nagle Jan Lityński wpada do wody. Czy wie, że to miejsce wyjątkowo zdradliwe, w którym mieszają się niebezpieczne, rzeczne prądy? Tego nie wiemy, ale woda to zimny morderca. W temperaturze około trzech-czterech stopni szansa na przeżycie maleje niemal z każdą sekundą. Małżonka Jana Lityńskiego, w rozpaczliwym zrywie, rzuca się mu na pomoc. Sama wpada do lodowatej wody. Z jej relacji dowiadujemy się, że walka o życie w wodzie trwa około sześciu minut. To prawdziwa wieczność dla starszych i przemoczonych ludzi, których paraliżuje przerażający chłód. Elżbiecie Boguckiej udaje się wydostać z lodowatej matni, podobnie jak psu. Niestety Jana Lityńskiego pochłania zimna topiel, prawdopodobnie prąd rzeki wepchnął go pod lód  — czytamy. Wojciech Biedroń cytuje wpis żony opozycjonisty w mediach społecznościowych. Elżbieta Bogucka pisze:  Straciłam wczoraj swoje życie, Serce. Wszystko.  W tygodniku także specjalny dodatek na Narodowy Dzień Pamięci „Żołnierzy Wyklętych”, a także ciekawe komentarze bieżących wydarzeń pióra Krzysztofa Feusette, Bronisława Wildsteina, Andrzeja Rafała Potockiego, Marty Kaczyńskiej-Zielińskiej, Jerzego Jachowicza, Wojciecha Reszczyńskiego, Bernarda Margueritte, Aleksandra Nalaskowskiego, Wiktora Świetlika czy Andrzeja Zybertowicza.         Więcej w najnowszym numerze tygodnika „Sieci”, w sprzedaży od 1 marca br., także w formie e-wydania – polecamy tę formę lektury, wystarczy kliknąć: http://www.wsieciprawdy.pl/e-wydanie.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.    Sieci / autor: fratria
Wiśniewska obnaża niewiedzę posła PO: To nie jest trudne. Elementem składowym Europejskiego Planu Odbudowy są plany krajowe^Zespół wPolityce.pl^2021-02-28 11:41:41.286257+01:00^https://wpolityce.pl/polityka/541100-wisniewska-obnaza-niewiedze-posla-po-ws-planu-odbudowy^”Waga tych programów jest nieporównywalna” - podkreśliła europoseł Jadwiga Wiśniewska, odnosząc się w programie „Woronicza 17” do przedstawionego przez premiera Morawieckiego Krajowego Planu Odbudowy oraz do sobotniej konferencji PO, podczas której zaprezentowano „Receptę na kryzys”. CZYTAJ WIĘCEJ: —Ależ populizm! Budka mówi o spadku obrotów w gastronomii „na skutek nieprzemyślanych decyzji rządzących”. Zapomniał o pandemii? — PO skopiowała „Receptę na kryzys” od PSL-u? Ludowcy zamieścili wymowny tweet. „Jak widać dobre pomysły zawsze uzyskają poparcie” — Szef „Solidarności” jednoznacznie o nowych pomysłach PO: „Przekraczają wszelkie granice demagogii”. Duda odświeża pamięć Budce! Europoseł PiS przyznała, że dużym zaskoczeniem było dla niej to, że propozycje gospodarcze PO przedstawił Sławomir Nitras. Jak podkreśliła, porównywanie tego programu z Krajowym Planem Odbudowy mija się z celem. Sytuacja gospodarcza jest bardzo trudna. Covid-19 dotknął gospodarkę wszystkich państw. Potrzebujemy dobrej recepty. Taką receptę w ramach Krajowego Planu Odbudowy przedstawił pan premier Morawiecki. To, że stawiamy na cyfryzację, na budowanie odpornej, konkurencyjnej gospodarki, na zieloną energię, w zestawieniu z programem zaprezentowanym przez pana posła Nitrasa – co było dla mnie zaskoczeniem, bo okazuje się, że pan poseł Nitras jest teraz głównym ekonomistą PO – trudno byłoby porównywać i dyskutować, waga tych programów jest nieporównywalna – oceniła Jadwiga Wiśniewska dodając, że „najlepiej skomentowali to internauci określając ten program nie receptą, a przepisem na kryzys”. PO chciałaby obniżyć wszystkie podatki i zapewnić finansowanie i pomoc wszystkim firmom i przedsiębiorcom. To nic innego, jak nieporadność intelektualna i daleko posunięta demagogia – stwierdziła polityk. Dopytywana o to, czy rząd mógłby skorzystać z niektórych rozwiązań zaproponowanych przez PO, europoseł zwróciła uwagę, że Platforma chce chociażby zlikwidować podatek Belki, a to właśnie z jej list Marek Belka wszedł do Parlamentu Europejskiego.  PO nie podała finansowania i kosztów programu. Trudno się spodziewać, że pan Nitras będzie miał takie wyliczenia. To nie są całościowe i kompleksowe propozycje. Polska potrzebuje spójnego programu, który jest przyszłościowy, który odbuduje gospodarkę. KE przyznaje, że najbardziej korzystna tendencja dla gospodarki jest w przypadku Polski, że są duże perspektywy rozwojowe. Nie chciałabym się odnosić do projektu zwrotu kosztów studentom, którzy utracili pracę – tu zapewne PO myśli o studentach prywatnych uczelni. Na studia idzie niż demograficzny, więc jest wiele wolnych miejsc na państwowych uczelniach – dodała. Podczas programu doszło też do ostrej dyskusji europoseł Wiśniewskiej z posłem PO Robertem Kropiwnickim. Polityk Platformy przekonywał, że program odbudowy Polski będzie potrzebny po rządach Zjednoczonej Prawicy. Zapewniał też, że wszystkie propozycje mają „dobrze policzone i przygotowane”. Jednocześnie zarzucał rządzącym, że obiecują „gruszki a wierzbie”. Pani jest pełna samozadowolenia, a ja odbieram sygnały rozpaczy ludzi – przekonywał Kropiwnicki. Europoseł PiS podkreśliła, że poseł PO mówi „absolutną nieprawdę”. Niech pan już nie krzyczy, bardzo proszę. Jest niedzielny poranek. Pan mówi absolutną nieprawdę. Pan mówi o Krajowym Planie Odbudowy i mówi, że trzeba po naszych rządach odbudowywać? Więc proszę się skupić, to nie będzie trudne. Jesteśmy członkiem UE i przyjęliśmy na Radzie Europejskiej i w PE ustalenia, że budujemy Europejski Plan Odbudowy po pandemii. Szefowa KE Ursula von der Leyen taki plan ogłosiła. To nie jest trudne, zapamięta pan? Elementem składowym tego planu są plany krajowe odbudowy. Chociaż tyle trzeba się nauczyć. Jeśli pan mówi o pieniądzach, to ja panu powiem: pan reprezentuje formację, której minister finansów mówił że „piniendzy nie ma i nie będzie”. Eurostat podawał, że w Polsce jest najwięcej dzieci w UE żyjących w ubóstwie, to pana koledzy wysyłali je na szczaw i mirabelki. Zakłamanie, jakie pan reprezentuje – ja zostawiam pana z tym samego – odpowiedziała Kropiwnickiemu Wiśniewska.
Prof. Zybertowicz: Wezwania do bojkotu Orlenu to szczególna logika opozycji. Racjonalnie myślący wyborcy wiedzą, co się za tym kryje^Zespół wPolityce.pl^2021-02-28 11:02:49.947948+01:00^https://wpolityce.pl/polityka/541094-zybertowicz-bojkot-orlenu-to-szczegolna-logika-opozycji^„Z punktu widzenia obserwatora życia politycznego, nie mogę nie pochylić się nad szczególną logiką części opozycji zademonstrowaną we wpisie posła Szłapki, żeby przestać tankować na Orlenie” - powiedział w programie „Woronicza 17” prof. Andrzej Zybertowicz, odnosząc się do rewelacji „Gazety Wyborczej” dotyczących prezesa PKN Orlen Daniela Obajtka. CZYTAJ TAKŻE: — Śmiszek namawia do kupowaniu na Shell. „Chwalisz firmę zamieszaną w niszczenie środowiska”; „Obcy kapitał stawia ponad polskim” — Szłapka wzywa do bojkotu Orlenu. Riposta internautów: „To jest polski poseł?”; „Powinien pan oddać mandat”; „Antypolskie działania” — Marek Suski: Tajemnicza siła kontratakuje z coraz większą zaciekłością. Prezesie Obajtek, trzymaj się. Karawana jedzie dalej! — PKN Orlen odpowiada na artykuł „GW”! „Zawiera nieprawdziwe informacje, szereg bezpodstawnych sugestii i manipulacji” Doradca prezydenta Andrzeja Dudy przedstawił stanowisko urzędu prezydenta. Zarządy Spółek Skarbu Państwa, tak jak i innych spółek, powołują ich właściciele. Uprawnienia właścicielskie Spółek Skarbu Państwa wykonuje rząd, prezydent nie bierze udziału w tych procedurach. Jeśli występują niejasności co do ważnych osób w państwie, to należy je rozstrzygać – mówił prof. Zybertowicz. Z punktu widzenia obserwatora życia politycznego, nie mogę nie pochylić się nad szczególną logiką części opozycji zademonstrowaną we wpisie posła Szłapki, żeby przestać tankować na Orlenie. Logika ta polega na tym: jeśli kilkanaście lat temu wójt jednej z gmin, rzekomo złamał prawo, to dziś mamy przenosić marżę sprzedażową z koncernu publicznego na koncerny firm prywatnych konkurujących z polskim gigantem. To szczególna logika opozycji, która powinna być przedmiotem namysłu każdego racjonalnego wyborcy – ocenił doradca prezydenta dodając, że także wpis posła Krzysztofa Śmiszka jest przykładem tej logiki, a „racjonalnie myślący wyborcy potrafią zrozumieć, co się za tym kryje”. Z kolei europoseł Jadwiga Wiśniewska oceniła, że „wszystkie przytoczone wypowiedzi polityków totalnej opozycji wskazują na to, że znaleźli sobie kolejny cel do ataków”.  Należy zadać pytanie, dlaczego teraz, po 12 latach, znaleziono jakąś taśmę, która rozpala do czerwoności polityków opozycji? Fakty są takie, że w ciągu pięciu lat rządów prawicy zysk netto Orlenu zwiększył się 10-krotnie w stosunku do ośmiu lat rządów PO — powiedziała Wiśniewska. W ocenie europoseł PiS, atak jest zmasowany i pochodzi z wielu kierunków. To mówi samo za siebie, atak jest silny, zmasowany, idzie z wielu stron. Sprzyjające PO media, które nazywają się wolnymi mediami, są mocno zaangażowane w akcję pomawiania prezesa Obajtka. Ja tej gazety, która pierwsza opublikowała artykuł z tej serii, nie czytam – dodała europoseł. Zwróciła uwagę, że za działaniami Obajtka przemawiają czyny i fakty. Fakty są takie, że pan Obajtek jest świetnym menadżerem. A to święte oburzenie za soczysty język, który jest na tych taśmach – tu odniosłabym się do sytuacji ostatnich protestów, wulgarnego języka. Politykom opozycji to nie przeszkadzało i sami wielokrotnie cytowali to ośmioliterowe słowo w stosunku do PiS. Słabe to wszystko. Wyciągnięcie sprawy po 12 latach jest bardzo zatęchłym kotletem. Widać, państwo z opozycji nie mają innych argumentów. PO wykorzystywała Spółki Skarbu Państwa do realizacji swoich własnych interesów, my dla dobra wspólnego – podkreśliła Jadwiga Wiśniewska.
Szykuje się bitwa o Rzeszów! Pojawia się coraz więcej kandydatów na prezydenta miasta. Do gry wkracza zastępca Ferenca^Zespół wPolityce.pl^2021-02-28 10:13:52.454716+01:00^https://wpolityce.pl/polityka/541086-bitwa-o-rzeszow-coraz-wiecej-kandydatow-na-prezydenta^Wiceprzewodniczący rzeszowskiej rady miasta Konrad Fijołek ma startować na prezydenta Rzeszowa – dowiedziała się PAP od samorządowców z jego klubu Rozwój Rzeszowa. Nieoficjalnie politycy związani z Koalicją Obywatelską wskazują jeszcze jedno nazwisko potencjalnego kandydata – b. senatora PiS Aleksandra Bobko. CZYTAJ RÓWNIEŻ: NASZ WYWIAD. Marcin Warchoł: Od dzisiaj moją partią jest Rzeszów. W mieście nie ma miejsca na politykę, tylko na ciężką pracę 10 lutego z powodów zdrowotnych rezygnację z funkcji włodarza Rzeszowa złożył wieloletni prezydent tego miasta, w przeszłości związany z SLD, Tadeusz Ferenc. Na swego następcę dość nieoczekiwanie namaścił polityka Solidarnej Polski, wiceministra sprawiedliwości Marcina Warchoła. Przedterminowe wybory prezydenta Rzeszowa miałyby się odbyć 9 maja. Tak wynika z projektu rozporządzenia premiera, które zostało w piątek opublikowane na stronie internetowej Rządowego Centrum Legislacji. W mediach, ale też od przedstawicieli głównych sił politycznych, zwłaszcza tych opozycyjnych, można usłyszeć coraz więcej nazwisk potencjalnych kandydatów na następcę Tadeusza Ferenca. Oprócz Marcina Warchoła, zamiar kandydowania ogłosił już były poseł Kukiz15 Maciej Masłowski, a PSL zaproponowało kandydaturę lokalnego działacza (prezesa spółdzielni mieszkaniowej „Zodiak”) Edwarda Słupka. Z informacji PAP wynika, że startować ma także do tej pory blisko związany z Ferencem Konrad Fijołek – wiceprzewodniczący rzeszowskiej rady miasta i szef klubu Rozwój Rzeszowa.  Konrad będzie kandydował, podjął już taką decyzję — powiedział w sobotę PAP jeden z jego bliskich współpracowników. Informację o starcie Fijołka podał też w sobotę portal Nowiny24. Nie wiadomo czy Fijołek otrzyma wsparcie którejś z ogólnopolskich sił opozycyjnych. Liderzy zarówno Koalicji Obywatelskiej, Lewicy, jak i PSL zgodnie podkreślają konieczność wyłonienia wspólnego kandydata na włodarza Rzeszowa. Od polityków związanych z KO można nieoficjalnie usłyszeć jeszcze jedno nazwisko – byłego senatora PiS, w przeszłości także rektora Uniwersytetu Rzeszowskiego, Aleksandra Bobko. Były senator przyznał w rozmowie z PAP, że w Rzeszowie toczą się rozmowy na temat następcy Tadeusza Ferenca, w których także on bierze udział.  Jest jeszcze zbyt wcześnie, żebym cokolwiek miał do powiedzenia. W tej chwili nie jestem kandydatem. W Rzeszowie jest pewna dyskusja na temat tego, kto byłby dobrym następcą pana prezydenta Ferenca i ja jako obywatel tego miasta też na ten temat rozmawiam z ludźmi. Natomiast jest zbyt wcześnie, żeby coś sensownego powiedzieć — zastrzegł Bobko. Pytany z kolei o jego kandydaturę szef PO na Podkarpaciu Zdzisław Gawlik powiedział PAP:  Jest wiele nazwisk, muszą się wszyscy dogadać na pewną osobę, wtedy będzie można mówić o jakimś kandydacie. Do Rzeszowa wybiera się w poniedziałek lider PO Borys Budka. Według Gawlika celem jego wizyty nie jest jednak prezentacja kandydata Platformy na włodarza Rzeszowa. Zgody co do przedterminowych wyborów w stolicy Podkarpacia nie ma też w obozie Zjednoczonej Prawicy. Oprócz Solidarnej Polski, której władze poparły już start Warchoła, ochotę na wystawienie swojego reprezentanta ma także Porozumienie (wyłonić mają go partyjne prawybory). Decyzja dotycząca kandydata PiS ma – jak poinformował w sobotę w radiu Zet zastępca rzecznika PiS Radosław Fogiel – zapaść w najbliższych dniach.  mly/PAP
Córka Jolanty Brzeskiej: Sytuacja lokatorów się zmieniła. To straszne, że trzeba było aż takiej ceny, żeby zająć się reprywatyzacją^Zespół wPolityce.pl^2021-02-28 09:37:59.934955+01:00^https://wpolityce.pl/polityka/541082-corka-jolanty-brzeskiej-sytuacja-lokatorow-sie-zmienila^Śmierć mojej matki zmieniła sytuację lokatorów reprywatyzowanych nieruchomości - powiedziała PAP Magda Brzeska córka zamordowanej 10 lat temu działaczki lokatorskiej Jolanty Brzeskiej. „Odnalazłam już w sobie spokój i staram się iść dalej” - dodała. CZYTAJ TAKŻE: — TYLKO U NAS. Platforma przeciwna uchwale w rocznicę śmierci Jolanty Brzeskiej. Córka zabitej działaczki: Kompletnie mnie to zaskoczyło — TYLKO U NAS. Bartosz Kownacki: Platforma Obywatelska może mieć panią Jolantę Brzeską na politycznym sumieniu — Historyczna chwila! Sejm przez aklamację przyjął projekt uchwały upamiętniającej 10. rocznicę zabójstwa Jolanty Brzeskiej W poniedziałek minie 10 lat od śmierci Jolanty Brzeskiej, liderki Warszawskiego Stowarzyszenia Lokatorów. Kobieta mieszkała w kamienicy przy ul. Nabielaka 9 w Warszawie, która stała się jednym z symboli tzw. afery reprywatyzacyjnej. Spalone ciało Brzeskiej znaleziono w marcu 2011 r. w lesie w położonym na południowym krańcu Warszawy Powsinie. Śledztwo w sprawie śmierci działaczki prowadzi Prokuratura Regionalna w Gdańsku. Nie ma jednak podejrzanych w tej sprawie. W rozmowie z Polską Agencją Prasową córka zamordowanej kobiety powiedziała, że ma nadzieję, iż osoby odpowiedzialne za śmierć jej matki odpowiedzą za to.  Ale nie jest mi to niezbędne do dalszego życia. Co z tego, że ktoś trafi teraz do więzienia? Ja po 10 latach znalazłam już w sobie spokój i staram się iść dalej — powiedziała Brzeska. Dopytywana o ocenę rezultatów śledztwa prowadzonego przez prokuraturę w tej sprawie uchyliła się od odpowiedzi. Przyznała, że od kiedy sprawa jest prowadzona przez prokuraturę w Gdańsku to nie obserwuje już uważnie pracy prokuratorów. Według Brzeskiej społeczeństwo ma obecnie znacznie większą wiedzę o problemach lokatorów, a sytuacja samych lokatorów jest dużo lepsza niż przed dekadą.  Myślę, że w tej sprawie śmierć mojej matki zmieniła bardzo dużo, zmieniła sytuację lokatorów. To jest straszne oczywiście, że trzeba było aż takiej ceny, aż takiego poświęcenia, żeby zająć się tematem reprywatyzacji — powiedziała Brzeska. Jak dodała, do poprawy losu lokatorów przyczyniły się również media nagłaśniając sprawy związane z dziką reprywatyzacją oraz komisja weryfikacyjna ds. reprywatyzacji. PAP zapytała też Brzeską o podjętą w czwartek uchwałę Sejmu upamiętniającą śmierć jej matki. Jest mi bardzo miło. Uważam jednak, że tą uchwałą po 10 latach upamiętniono wszystkich lokatorów, którzy walczyli z dziką reprywatyzacją, a nie tyko moją mamę. Cieszę się, że ktoś wreszcie to zauważył — powiedziała. Brzeska pytana o pomysł powołania komisji śledczej w sprawie śmierci jej matki, którego chce Warszawskie Stowarzyszenie Lokatorów wyraziła obawę, że znowu będzie musiała opowiadać o szczegółach całej sprawy.  Boję się tego, że znowu będę gdzieś zapraszana, znowu będę musiała odpowiadać, będzie to dla mnie trudne. Ja już tego nie chcę. Ja mam swoje życie, swojego syna i pewne rozdziały chcę zamknąć. A o swojej mamie chcę pamiętać trochę inaczej niż tylko o jej śmierci — dodała. ZOBACZ TEŻ: — Zbrodnia bez kary? 10 lat od śmierci Jolanty Brzeskiej nie ma żadnych merytorycznych decyzji w śledztwie, nikt nie usłyszał zarzutów — Oburzający wpis o Jolancie Brzeskiej! „Promowanie samobójczyni? Może jako przestroga…”. Zareagowała córka zamordowanej Jolanta Brzeska mieszkała wraz z rodziną przy ul. Nabielaka 9 w Warszawie. W 2006 r. budynek przekazano trojgu spadkobiercom dawnych właścicieli i znanemu „handlarzowi roszczeń” Markowi M. Po wielokrotnych podwyżkach najmu mieszkańcy Nabielaka popadali w spiralę zadłużenia. Lokatorzy byli też nękani i grożono im eksmisją. W konsekwencji Brzeska z innymi rodzinami powołała Warszawskie Stowarzyszenie Lokatorów. 1 marca 2011 r. Jolanta Brzeska wyszła z domu i nigdy do niego nie wróciła. W marcu tego samego roku w Parku Kultury w Powsinie znaleziono spalone zwłoki kobiety, które łączono z zaginięciem aktywistki. Tożsamość ciała potwierdziła sekcja zwłok. Pierwsze śledztwo w tej sprawie umorzono w 2013 r. z powodu niewykrycia sprawców. Jak wskazywali wówczas śledczy, wiele przesłanek wskazuje, że do śmierci przyczyniły się osoby trzecie, lecz część ujawnionych okoliczności nie pozwala także kategorycznie odrzucić wersji o samobójstwie, choć wydaje się ono mało prawdopodobne. W 2016 r. na polecenie prokuratora generalnego Zbigniewa Ziobro śledztwo w sprawie śmierci Brzeskiej zostało podjęte na nowo. Sprawa trafiła do Prokuratury Regionalnej w Gdańsku. Jak dowiedziała się PAP we wznowionym postępowaniu zebrano 50 specjalistycznych opinii, przesłuchano 230 świadków i zgromadzono ponad 40 tomów akt. Jednak do tej pory nikt nie usłyszał zarzutów.  wkt/PAP
Budka prezentuje: "Platforma Obywatelska - Niepewna przyszłość"^Zbigniew Kuźmiuk^2021-02-28 09:10:21.597577+01:00^https://wpolityce.pl/polityka/541080-budka-prezentuje-po-niepewna-przyszlosc^Tak szumne zapowiadana przez Platformę wczorajsza prezentacja jej programu pt. „ReceptaNaKryzys”, musiała być przygotowywana na kolanie, bo na jednym z pierwszych slajdów, które wyświetlił przewodniczący Borys Budka pojawiło się logo i nazwa Platforma Obywatelska oraz tytuł „Niepewna przyszłość”. Przepuszczenie przez PR-owców Platformy takiego obrazka, świadczy albo o ogromnym pospiechu przygotowywania tej prezentacji albo kompletnej ignorancji uczestniczących w tym przedsięwzięciu. Slajd nie zostawia więc złudzeń, powrót do władzy ludzi Platformy, to co najmniej niepewna przyszłość i potwierdziły to propozycje programowe, które przedstawili zarówno przewodniczący Budka jak posłowie Izabela Leszczyna i Sławomir Nitras. Będąc w opozycji łatwo się składa deklaracje szczególnie o charakterze finansowym, ale partia, która rządziła przez 8 lat powinna przynajmniej się orientować jakie skutki finansowe dla budżetu niosą propozycje które składa. Padło co najmniej kilkanaście propozycji związanych z koniecznością poniesienia dodatkowych wydatków albo też rezygnacji z części dochodów budżetowych ale żaden z prelegentów, nawet się nie zająknął w jaki sposób zostaną one sfinansowane. Platforma będąc w opozycji już parokrotnie prezentowała pomysły programowe pod hasłem „jak będziemy rządzić, damy wszystko wszystkim” i nigdy nie pokusiła się o pokazanie skąd weźmie na to pieniądze, może ze względu na swoiste „przekleństwo” swojego guru od finansów, ministra Rostowskiego, który w wieczór wyborczy po przegranych przez tę partię wyborach w 2015 roku, wygłosił frazę „pieniędzy nie ma i nie będzie”. Pierwsza z nich to obniżenie na jeden rok stawki podatku VAT z 23% do 5% dla branż dotkniętych skutkami pandemii, niezależnie od tego jakie komplikacje ta propozycja wywołałaby w systemie poboru tego podatku i jakie luki zachęcające do wyłudzeń, by w nim stworzyła, jest to propozycja niezwykle kosztowna. Przypomnijmy, że wpływy zaplanowane na rok 2021 z tego podatku to blisko 200 mld zł, zakładając, że sektory objęte lockdownem to 15% naszej gospodarki (GUS szacuje, że odpowiadają one za 15% naszego PKB), to oznaczałoby ubytek w dochodach z tego tytułu przynajmniej o 20 mld zł. Druga propozycja to podniesienie kwoty wolnej od podatku do 10 tysięcy złotych dla wszystkich podatników (teraz wynosi ona 8 tys. ale dla podatników osiągających rocznie 8 tysięcy zł, później sukcesywnie maleje i dla podatników o dochodach przekraczających rocznie 13 tysięcy zł wynosi blisko 3,1 tysiąca zł), czyli tak naprawdę ponad 3-krotnie jej podwyższenie dla większości podatników, to szacunkowy koszt co najmniej 30 mld zł. Wreszcie rekompensata pracującym studentom w przypadku utraty pracy w wyniku locdownu ich wynagrodzeń za 2 semestry, to szacunkowy koszt także przynajmniej kilku miliardów złotych. A więc koszt budżetowy tylko 3. pierwszych propozycji programowych Platformy to około 60 mld zł, bez słowa na temat źródeł jego sfinansowania ze strony jej „czołowych ekonomistów”, to po prostu czysta demagogia i skrajna nieodpowiedzialność. Zresztą gdy Platforma proponuje „gmeranie w podatkach”, to powinien być sygnał alarmowy dla każdego odpowiedzialnego Polaka, jak bowiem ustaliła sejmowa komisja śledcza d/s VAT, Platforma przez 8 lat swojego rządzenia odpowiada za przynajmniej 260 mld zł luki w tym podatku. Potwierdza to rzeczywisty wzrost wpływów do budżetu z tego podatku i to aż o ponad 60 mld zł w ciągu 5 lat rządów Zjednoczonej Prawicy, z 123 mld zł w roku 2015 do 184 mld zł w roku 2020. Kolejna prezentacja programu Platformy, to raczej nie „ReceptaNakryzys” jak zapowiadają jej „ekonomiści” ale na pewno „PrzepisNaKryzys”, w który zapewne wepchnęliby polską gospodarkę i budżet państwa, gdyby jakimś cudem wrócili do rządzenia naszym krajem.
Szef IBRiS: Na dwa i pół roku przed wyborami wśród wyborców nie ma przeświadczenia, że istnieje ktoś, kto byłby w stanie pokonać PiS^Notujemy ...^2021-02-27 22:21:38.065405+01:00^https://wpolityce.pl/polityka/540944-szef-ibris-nie-ma-przeswiadczenia-ze-mozna-pokonac-pis^„W twardym elektoracie PiS widać mocną wiarę w to, że Morawiecki jest najlepszym premierem” – mówi szef pracowni IBRiS w rozmowie z „Dziennikiem Gazetą Prawną”. CZYTAJ TAKŻE: TYLKO U NAS. Krajobraz partyjny - najnowszy SONDAŻ. PiS zachowuje wyraźne prowadzenie, Hołownia nadal wygrywa z Platformą Marcin Duma przekonuje, że zmieniła się retoryka przeciwników władzy. Zamiast oskarżania samego PiS, wyborcy częściej mówią o rządzie. Zdaniem szefa IBRiS-u nie musi mieć to tylko negatywnych skutków dla rządzących.  To daje pewne podstawy do myślenia, że pandemia przeminie, przypłyną miliardy z Unii i jakoś się odbudujemy. Opozycja ma wizerunek słabej. Na dwa i pół roku przed wyborami wśród wyborców nie ma przeświadczenia, że istnieje ktoś, kto byłby w stanie pokonać PiS – przekonuje Duma. Odnosi się też do sprawy spojrzenia na politykę ze strony młodych ludzi.  Myślę jednak, że tym razem wyborcy nie zapomną PiS sprawy aborcji. Chyba że pojawi się coś, co dla wyborców okaże się ważniejsze. Z drugiej strony, chcąc wygrać, PiS nie musi przeciągać na swoją stronę młodych ludzi. Wystarczy, że zniechęci ich do głosowania na opozycję – twierdzi. CZYTAJ RÓWNIEŻ: Ruszają konsultacje Krajowego Planu Odbudowy. Premier przedstawił założenia: Przed nami wyzwania, z którymi Europa dawno się nie mierzyła Jego zdaniem, badania pokazują, że elektorat rządzącego ugrupowania uważa Mateusza Morawieckiego za najlepszego możliwego szefa rządu.  W twardym elektoracie PiS widać mocną wiarę w to, że Morawiecki jest najlepszym premierem i pod żadnym pozorem nie wolno go wymieniać. Na dziś nie ma on konkurencji w PiS na stanowisku szefa rządu. Jest obecnie elementem takiej małej stabilizacji. Ewentualna zmiana premiera przyniosłaby teraz marny skutek dla PiS. Wyborcy by tego nie zrozumieli – mówi Duma. Zwrócił też uwagę na postać Zbigniewa Ziobry.  Obserwowaliśmy wizerunek Zbigniewa Ziobry. I wychodzi na to, że to nie jest polityk, który jest w stanie pociągnąć za sobą wyborców Zjednoczonej Prawicy – twierdzi.  Wyborcy PiS postrzegają go jako kogoś, kto miesza i rozbija jedność obozu rządzącego. Jako wichrzyciela i psuja. To jego obwiniają za problemy w koalicji – dodaje. Jego zdaniem, niechęć części wyborców do PiS wpływa na stosunek do Kościoła.  To, że Kościół słabnie w Polsce, nie jest niczym nowym – wynika z pogłębiającej się sekularyzacji społeczeństwa. Niechęć do PiS przelewa się na Kościół z uwagi na bliskość partii rządzącej i katolickich hierarchów – mówi Marcin Duma. mly/DGP
O to im chodzi! Szefowa think tanku Balcerowicza prezentuje "pomysł" na Orlen: Tylko prywatyzacja jest rozwiązaniem dla takich patologii^Zaćwierkane na Twitterze^2021-02-27 21:33:41.186757+01:00^https://wpolityce.pl/polityka/541068-szefowa-think-tanku-balcerowicza-chce-prywatyzacji-orlenu^Maski opadają! Tak w skrócie można podsumować awanturę wokół publikacji „Gazety Wyborczej” dotyczącej Daniela Obajtka. Prezes Forum Obywatelskiego Rozwoju Agata Stremecka postuluje prywatyzację PKN Orlen, co ma ukrócić rzekome patologie. Kto mnie zna, ten wie, że klnę jak szewc. Tak więc czy z chorobą czy bez - język mnie nie oburza. Ale przenoszenie szemranego systemu zarządzania w Pcimiu na największą, państwową spółkę w Polsce już tak. Tylko prywatyzacja jest rozwiązaniem dla takich patologii — napisała Agata Stremecka. Swój wpis opatrzyła hashtagiem „ObajtekGate”.
Hołownia w "GW" wbija szpilę rywalom z opozycji: Tym, którzy pomstują na to, że utworzyliśmy koło, proponuję wzięcie się do pracy^Zespół wPolityce.pl^2021-02-27 20:32:31.283378+01:00^https://wpolityce.pl/polityka/541038-holownia-w-gw-wbija-szpile-rywalom-z-opozycji^Dostatecznie długo działam już w sferze publicznej, by wiedzieć, że nie jestem stuzłotówką, by się każdemu podobać - mówi w rozmowie z weekendową „Gazetą Wyborczą” lider Polski 2050 Szymon Hołownia. CZYTAJ TAKŻE: — Ależ tam się gryzą! Hołownia odpowiada Nitrasowi: Rozumiem, że Sławkowi puszczają nerwy, może jest sfrustrowany — Lempart krytykuje i kpi, Hołownia próbuje się tłumaczyć: W sprawie aborcji bliskie jest mi stanowisko sędziego Kieresa Hołownia odnosząc się w wywiadzie do tego, że jeśli ktoś mówi o nowej polityce i o nowej jakości, to nie robi takich transferów jak, on powiedział: „I jak rozumiem, ten osąd obowiązywał również wtedy, gdy PO wyciągała - czasem - po kilku naraz posłów z Nowoczesnej. Albo gdy wcześniej zbudowała się, zabierając ludzi z Unii Wolności? U nas - powtarzam - 80-90 proc. naszego ruchu stanowią ludzie, dla których jest on pierwszym adresem w polityce. A że potrzebujemy w nim też ludzi z doświadczeniem, takich którzy gdzieś już kiedyś byli?”. Dostatecznie długo działam już w sferze publicznej, by wiedzieć, że nie jestem stuzłotówką, by się każdemu podobać. Jak nie mieliśmy koła (poselskiego), mówili: „A to taki klubik dyskusyjny, politykę robi się w Sejmie, was tam nie ma, więc to niepoważne”. Mamy koło: „A co to za nowy ruch, co jest w starym Sejmie, to niepoważne”. Ileż to ja już przerobiłem wywiadów czy dyskusji, w których ktoś strofuje mnie, że „co to za stara polityka - te transfery”  — dodaje Hołownia. Ci, którzy dzisiaj pomstują na to, że utworzyliśmy parlamentarne koło, w istocie dąsają się na tych, którzy im samym to miejsce w parlamencie dali. Proponuję im wzięcie się do pracy, by ich do siebie przekonali — mówił. Pytany, czy widzi szansę współpracy z politykami drugiej strony, na przykład ze środowiskiem lidera Porozumienia Jarosława Gowina powiedział:  Gowina (Jarosław) Kaczyński tydzień po tygodniu będzie się starał obrać z posłów do kosteczki. W końcu się zemści za jego bunt w sprawie sądów, w sprawie wyborów prezydenckich i jesienne bunty z 2020 r. Nie wiem, czy w grę wejdzie prokuratura, (Zbigniew) Ziobro lubi pokazywać, że nie chodzi na pasku Kaczyńskiego, a z Gowinem ma specyficzne relacje jako szef drugiej PiS-owskiej przystawki (Solidarnej Polski). Gowin ani żaden z jego ludzi nie znajdzie się na następnych listach PiS-u. Nie wiem, na co dziś czeka, ale podpisuję się pod komunikatem, który ostatnio wprost wysłał mu (prezes PSL Władysław) Kosiniak-Kamysz: okno (transferowe) się zamyka, teraz wciąż jeszcze możesz być bohaterem, za chwilę twoja pozycja negocjacyjna zacznie słabnąć. Dopytywany, czy za chwilę nie będzie już za późno na rząd techniczny, Hołownia ocenił, że „jeszcze nie”.  Oczywiście musiałby to być taki rząd, który miałby zaszytą zawleczkę detonującą - za parę czy paręnaście miesięcy nowe wybory. Jego trwanie do końca tej kadencji w tych warunkach politycznych i społecznych byłoby politycznym samobójstwem. Ale jak długo to „jeszcze nie” będzie trwało, nie wiem. Polska polityka to dziś równanie z setką zmiennych, mających inną wartość co tydzień (…) — wskazał. Polityk odnosząc się do sondażu Ipsos dla OKO.press, który pokazuje, że jeżeli opozycja stworzy koalicję, a więc wspólną listę, to wygrywa i ma większość do przełamywania prezydenckiego weta oraz do tego, że PO zaprosiła innych do współpracy pod hasłem „276 posłów” powiedział:  Dziś powinniśmy koncentrować się nie na 276 hipotetycznych posłach, ale na pięciu konkretnych rzeczach, co do których już dziś moglibyśmy zacząć się dogadywać: mamy różne programy, ale to i to będziemy chcieli po zwycięstwie na pewno zrobić razem. Gdy dowiemy się, kiedy te wybory będą, trzeba będzie solidnie się przebadać, i wtedy będzie czas na decyzje taktyczne: idziemy razem, w dwóch czy trzech blokach albo jeszcze inaczej. Od razu ustalamy, co później: kto kandydatem na premiera, na prezydenta, pierwsze ustawy, wspólne kroki. Nie możemy przejść przez próg wyborczy, a później pogrążyć się w deliberacjach. Polityk negatywnie ocenił także pomysł PO dot. likwidacji TVP Info.  Uważam, że media publiczne, docierające do wielu Polaków, do których nie docierają żadne inne, są potrzebne. Je trzeba naprawić, i to tak, żeby żadna następna partia rządząca nie musiała walczyć z pokusą ich sprostytuowania  — podkreślił. Lider Polski 2050 zapytany, czy udało mu się zarejestrować partię, powiedział: „właśnie w tych dniach, po pół roku od wniosku, sąd zarejestrował nam działalność gospodarczą w naszej fundacji Polska od Nowa, a więc wreszcie będziemy mogli uruchomić sklep z gadżetami z kampanii prezydenckiej - torbami z billboardów itp.”.  Wniosek o rejestrację partii wciąż jest rozpatrywany, liczymy, że w marcu się zarejestrujemy — dodał. tkwl/PAP/wyborcza.pl
Rzecznik rządu nie ma złudzeń: Powrót Platformy Obywatelskiej do władzy to prosty przepis na kryzys, a nie na jego zwalczenie^Zespół wPolityce.pl^2021-02-27 20:21:54.417096+01:00^https://wpolityce.pl/polityka/541060-rzecznik-rzadu-powrot-po-do-wladzy-to-przepis-na-kryzys^W kryzysie 2008-2009 w PO głosili, że są odporni na dramatyczne wezwania ze strony kół gospodarczych na stymulowanie gospodarki. Ich powrót do władzy to prosty przepis na kryzys, a nie na jego zwalczenie – tak rzecznik rządu Piotr Müller odniósł się do sobotniej prezentacji przez PO „Recepty na kryzys”. CZYTAJ RÓWNIEŻ:  — To wymyślili! Budka przedstawił „Receptę na kryzys”: „To jest realne, to jest potrzebne, to będzie znakomity impuls. To recepta na sukces” — PO skopiowała „Receptę na kryzys” od PSL-u? Ludowcy zamieścili wymowny tweet. „Jak widać dobre pomysły zawsze uzyskają poparcie” W sobotę politycy PO zaprezentowali pakiet rozwiązań, tzw. receptę na kryzys. Zakłada ona m.in. czasowe obniżenie VAT-u do 5 proc. dla branż wyłączonych z działalności gospodarczej, kwotę wolną od podatku 10 tys. zł i rekompensatę dwóch semestrów dla studentów, którzy stracili pracę, a chcą nadal studiować. W kryzysie 2008-2009 w PO głosili, że są odporni na dramatyczne wezwania ze strony kół gospodarczych na stymulowanie gospodarki. Ich powrót do władzy to prosty #PrzepisNaKryzys, a nie na jego zwalczenie. My uruchamiamy kolejne narzędzia, aby wspomóc pracowników i przedsiębiorców — napisał na Twitterze rzecznik rządu. PO proponuje też rekompensaty dla wszystkich przedsiębiorców niezależnie od branży, handel w niedziele, kompleksowy pakiet zmian w prawie dla przedsiębiorców, a także odszkodowania dla firm zamkniętych w wyniku pandemii, natychmiastową amortyzację, poprawę jakości prawa i mniej podatków, w tym likwidację tzw. podatku Belki.  gah/PAP
Szef "Solidarności" jednoznacznie o nowych pomysłach PO: "Przekraczają wszelkie granice demagogii". Duda odświeża pamięć Budce!^Zespół wPolityce.pl^2021-02-27 19:46:30.183718+01:00^https://wpolityce.pl/polityka/541057-przewodniczacy-solidarnosci-szczyt-politycznej-demagogii^Najnowsze propozycje PO nie zasługują nawet na komentarz. Przekraczają wszelkie granice demagogii politycznej i przywołują demony z czasów, gdy ta ekipa razem z PSL rządziła Polską – uważa przewodniczący NSZZ „Solidarność” Piotr Duda. CZYTAJ RÓWNIEŻ: — TYLKO U NAS. PO chce powrotu niedziel handlowych. Śniadek: To pokazuje absolutnie antypolskie i lobbystyczne podejście KO — TYLKO U NAS. Soboń: Lata rządów PO zaprzeczają o zdolności do realizacji zobowiązań, o których dziś mówili — I znowu strzał w kolano! Hasło PO „Niepewna przyszłość” podbija sieć. Internauci: „Geniusze marketingu politycznego”, „Co za uczciwość”. KOMENTARZE Posłowie Koalicji Obywatelskiej zaprezentowali w sobotę „Receptę na kryzys” jako odpowiedź na rządowy Krajowy Plan Odbudowy, którego zarys przedstawili w piątek premier Mateusz Morawiecki i jego ministrowie. Propozycje zakładają m.in. 5-procentowy VAT dla poszkodowanych w pandemii branż, 10 tys. zł kwoty wolnej od podatku, odszkodowania dla firm, likwidację tzw. podatku Belki, nowe przepisy obowiązujące dopiero od 1 stycznia i handel w niedziele. Najnowsze propozycje PO nie zasługują nawet na komentarz. Przekraczają wszelkie granice demagogii politycznej i przywołują demony z czasów, gdy ta ekipa razem z PSL rządziła Polską — napisał szef „S” na portalu tysol.pl. Jeśli bowiem Borys Budka za priorytet uznaje młodych, to trzeba mu przypomnieć zmarnowane pokolenie, które za jego rządów, pracując na śmieciówkach, m.in. nie budowało swojego emerytalnego kapitału. Trzeba mu przypomnieć o ich dyskryminacji, gdy dzięki PO-PSL można było płacić im poniżej minimalnego wynagrodzenia — napisał Piotr Duda. Jeśli Borys Budka mówi o kwocie wolnej od podatku i zapomina o swoich zaniechaniach, a do tego zapomina o wyrzuconej do kosza inicjatywie „Solidarności” w sprawie płacy minimalnej, to, cytując klasyka, powiem – stracił dobrą okazję, żeby siedzieć cicho. Hipokryzja jest tu najdelikatniejszym określeniem, bo PO powinna była to zrobić 12 lat temu! — dodał. Przewodniczący związku przypomniał, że Solidarność niezmiennie postuluje, aby kwota wolna od podatku wynosiła tyle, aby pracujący na minimalnym wynagrodzeniu w ogóle nie płacili podatku. Ale tę kieruję do obecnie rządzących, a nie formacji demagogów spod znaku pomarańczowej hipokryzji — zaznaczył. Lider PO wraz z innymi towarzyszącymi mu tuzami intelektu chce też zniesienia ograniczenia handlu w niedzielę. Pomijam fakt, że już dzisiaj Kodeks pracy nakazuje solidnie płacić za nadgodziny i pracę w dni wolne, dlatego nie ma potrzeby żadnych nowych przepisów. A jeśli już, to czemu tylko handel? Trzeba wszystko otworzyć: banki, urzędy, stacje diagnostyczne, itd. Jak solidarnie, to solidarnie —komentował Duda. Podkreślił, że Solidarność od lat mówi, że niedziela jest ustawowym dniem wolnym od pracy. racownik powinien godnie zarobić w normalnym tygodniu pracy, a nie za niedzielne dodatki i nadgodziny —ocenił. na koniec apeluję do PO, a właściwie żądam – proszę się nie powoływać na solidarność. Wasze myślenie, to zwalniać wszystkich z płacenia składek i podatków, z jednoczesnym żądaniem, aby każdemu udzielać pomocy. Według was płacić mają tylko pracownicy zatrudnieni na umowę o pracę, a reszta ma z tego korzystać. To nie ma nic wspólnego z solidarnością. Tak jak nie miało nic wspólnego z solidarnością zarządzanie przez was kryzysem w 2008 roku, gdy wyrzuciliście do kosza pakt społeczny, przerzucając koszty wyłącznie na pracowników — wskazał szef „S”. O wieku emerytalnym, zdemolowanym Kodeksie pracy, OFE, zniszczeniu dialogu społecznego już nie wspomnę. Szkoda na was emocji! — stwierdził. kpc/PAP
PO skopiowała "Receptę na kryzys" od PSL-u? Ludowcy zamieścili wymowny tweet. "Jak widać dobre pomysły zawsze uzyskają poparcie"^Zaćwierkane na Twitterze^2021-02-27 19:22:51.564685+01:00^https://wpolityce.pl/polityka/541043-po-skopiowala-recepte-na-kryzys-od-psl-u^„#ReceptaNaKryzys? Znamy. Jak widać dobre pomysły zawsze uzyskają poparcie” - napisano na Twitterze PSL-u, a do wpisu dołączono zdjęcia tweetów ludowców pokazujące, że PSL proponował już wcześniej pomysły, które dziś PO przedstawiła jako swoją „Receptę na kryzys”. CZYTAJ TAKŻE: — TYLKO U NAS. Soboń: Lata rządów PO zaprzeczają o zdolności do realizacji zobowiązań, o których dziś mówili — TYLKO U NAS. PO chce powrotu niedziel handlowych. Śniadek: To pokazuje absolutnie antypolskie i lobbystyczne podejście KO — To wymyślili! Budka przedstawił „Receptę na kryzys”: „To jest realne, to jest potrzebne, to będzie znakomity impuls. To recepta na sukces”
Wyścig do ratusza. "Marcin Warchoł postanowił wejść w buty Tadeusza Ferenca i również schować swoje partyjne związki"^Jaromir Kwiatkowski^2021-02-27 19:17:22.745234+01:00^https://wpolityce.pl/polityka/540786-wyscig-do-ratusza-polityczny-wyscig-zbrojen^W Rzeszowie szykuje się polityczna batalia roku. Wybory nowego prezydenta stolicy Podkarpacia będą poligonem o znaczeniu ogólnopolskim. Reset w rzeszowskim ratuszu. 10 lutego, po ponad 18 latach sprawowania urzędu, rezygnację z funkcji prezydenta Rzeszowa – bez jakichkolwiek konsultacji ze swoim zapleczem w mieście – ogłosił Tadeusz Ferenc, były członek SLD. Wskazał także, że w roli swojego następcy najchętniej widziałby posła Marcina Warchoła z Solidarnej Polski, wiceministra sprawiedliwości, z którym wystąpił wspólnie na konferencji prasowej. Zawrzało zarówno w PiS, jak i w antypisu. To koniec pewnej epoki – słychać w Rzeszowie. I nie ma w tym stwierdzeniu przesady. Tadeusz Ferenc był prezydentem nieprzerwanie od 2002 r. i każde kolejne wybory – poza pierwszymi – wygrywał bez problemu w pierwszej turze. Był też uwielbiany przez rzeszowian, którzy uważali go za znakomitego gospodarza.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Psychoza. "Następstwem bankructwa klasy średniej będzie nędza, która pociągnie za sobą falę depresji, samobójstw,  rozpady rodzin"^Lech Makowiecki^2021-02-27 19:14:48.396664+01:00^https://wpolityce.pl/polityka/541025-psychoza-nastepstwem-bankructwa-klasy-sredniej-bedzie-nedza^Walka z COVID-19 to jedyna płaszczyzna działania, na której i rządzący, i opozycja licytują się, kto bardziej zadba o zdrowie i życie Polaków. Informację o tym, że jesteśmy w europejskiej czołówce „wyszczepień”, totalsi natychmiast spuentują: „Mało, stać nas na więcej!”. Gdy z powodu pandemii rząd zamyka całe działy gospodarki, opozycja biadoli: „OK, ale zbyt późno”. Gdy premier Morawiecki wprowadza kolejne tarcze dla biznesu, Koalicja Obywatelska domaga się zwiększenia wsparcia. Tak trudno zrozumieć, że doraźna pomoc nie może się stać normą funkcjonowania przedsiębiorstw? Ten polityczny spór to być albo nie być dla obu stron. Ale do czasu… Coraz więcej rodaków ma już dość lockdownu. Zablokowany drobny i średni biznes doszedł właśnie do ściany. „Wolę umrzeć na covid niż z głodu” – ten krzyk… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Bezczelna odpowiedź lidera Platformy. Skąd pieniądze na realizację nowych pomysłów? "Należy wziąć 2 mld zł z TVP"^Zespół wPolityce.pl^2021-02-27 18:20:40.823062+01:00^https://wpolityce.pl/polityka/541047-bezczelna-odpowiedz-budki-nalezy-wziac-2-mld-zl-z-tvp^Nieudacznicy będą wydawać europejskie pieniądze, nic dobrego z tego nie będzie – powiedział w sobotę w Olszynie przewodniczący PO Borys Budka komentując rządowy Krajowy Plan Odbudowy. CZYTAJ RÓWNIEŻ: — TYLKO U NAS. Soboń: Lata rządów PO zaprzeczają o zdolności do realizacji zobowiązań, o których dziś mówili — „Recepta na kryzys” Platformy Obywatelskiej w praktyce. Budka rusza limuzyną do Olsztyna: To plan pomocy przedsiębiorcom — I znowu strzał w kolano! Hasło PO „Niepewna przyszłość” podbija sieć. Internauci: „Geniusze marketingu politycznego”, „Co za uczciwość”. KOMENTARZE Borys Budka skomentował Krajowy Plan Odbudowy podczas konferencji prasowej w Olsztynie. Nieudacznicy będą wydawać europejskie pieniądze, nic dobrego z tego nie będzie, zobaczycie państwo — powiedział Budka i mówił, że rząd już mamił Polaków m.in. perspektywą produkowania elektrycznych aut, zbudowaniem 100 tys. tanich mieszkań, agencjami kosmicznymi i promami. To wszystko są mrzonki. Dzisiaj ci sami ludzie, którzy nie umieją zarządzać polską gospodarką, będą decydować o Funduszu Odbudowy? To jest jedna wielka kpina — mówił w Olsztynie Budka i podkreślał, że premier Morawiecki winien być w sobotę w Olsztynie i rozmawiać z przedsiębiorcami, „którzy najbardziej cierpią na chaosie i na tym, że nie potrafi zarządzać polską gospodarką”. Oparty na pięciu filarach Krajowy Plan Odbudowy zaprezentowano w piątek. Pięć filarów Krajowego Planu Odbudowy – dokumentu, który będzie podstawą do otrzymania środków z unijnego Instrumentu na Rzecz Odbudowy i Zwiększania Odporności – to: transformacja cyfrowa, odporność i konkurencyjność gospodarki, dostępność i jakość systemu ochrony zdrowia, zielona i inteligentna mobilność oraz zielona energia i zmniejszenie energochłonności. Gdy przedstawicielka TVP zapytała Budkę, skąd wziąć pieniądze na sfinansowanie zaprezentowanej w sobotę przez PO „Recepty na kryzys”, Budka odpowiedział, że należy „wziąć 2 mld zł z TVP i zmniejszyć rozbuchaną administrację publiczną”. „Recepta na kryzys” zakłada czasowe obniżenie VAT-u do 5 proc. dla branż wyłączonych z działalności gospodarczej, kwotę wolną od podatku 10 tys. zł i rekompensatę dwóch semestrów dla studentów, którzy stracili pracę, a chcą nadal studiować. Budce w konferencji prasowej towarzyszyli warmińsko-mazurscy działacze PO, hotelarze i prezydent Olsztyna Piotr Grzymowicz.  kpc/PAP
Przestrogi dla Zjednoczonej Prawicy, czyli o odpowiedzialności za wynik drugiej wojny z bolszewicką nawałą^Stanisław Janecki^2021-02-27 17:33:54.780353+01:00^https://wpolityce.pl/polityka/541039-przestrogi-dla-zjednoczonej-prawicy^W tej grze chodzi o ocalenie Polski i zahamowanie podboju przez bolszewizm Unii Europejskiej. Mniejsze bądź większe rozróby wewnątrz Zjednoczonej Prawicy tylko dla kogoś niemającego pojęcia o polityce mogą się wydawać czymś zwyczajnym, gdy rządzi koalicja. Nawet gdy jest „zjednoczona”, co podkreślano zarówno sześć lat temu, jak i zwraca się na to uwagę obecnie. I to by był koniec sielanki („Sławianie, my lubim sielanki” - jak mówił Literat IV w VII scenie III części „Dziadów” Adama Mickiewicza). Dlatego trzeba powiedzieć koalicjantom Zjednoczonej Prawicy kilka brutalnych prawd, o których nie chcą pamiętać albo zwyczajnie nie pamiętają. Rządy Zjednoczonej Prawicy są swego rodzaju cudem, gdy spojrzeć i na polityczną mapę Polski, i Europy. Otoczenie, poza Węgrami i może obecnie Słowenią, jest wrogie. Zewnętrzne otoczenie postrzega i ocenia rząd konserwatywny w Polsce jako aberrację: historyczną, polityczną, socjologiczną, moralną, aksjologiczną i estetyczną. Taką, którą wszelkimi sposobami trzeba naprawić, czyli najpierw zniszczyć, a potem głęboko przeorać. Europa zmierza przecież w stronę „nowego wspaniałego świata”, czyli starego bolszewizmu, choć podobno to liberalna demokracja.  Trudno nawet w najsilniejszym powiększeniu znaleźć element liberalny, gdy już prawie nic nie wolno. Bez konsekwencji można powiedzieć chyba porównywalnie mało jak w czasach bolszewickich. Zaraz bowiem zjawią się różni „prokuratorzy” i będą ścigać rasizm, antysemityzm, nacjonalizm, faszyzm, neonazizm, ksenofobię, antydemokratyzm, łamanie prawa i konstytucji, zamach na prawa człowieka i wolność słowa, łamanie praw reprodukcyjnych, homofobię, transfobię, mizoginię, mowę nienawiści, maczyzm, dyskryminację, misgendering, wykluczenie, seksizm, mobbing, molestowanie, przemoc symboliczną und so weiter. Możemy mówić o cudzie rządów Zjednoczonej Prawicy, bowiem, gdyby nie szereg zbiegów okoliczności (naprawdę trudnych do osiągnięcia, a tym bardziej zaplanowania) w 2015 r., nie byłoby samodzielnej większości. Przez co nie byłoby też sukcesu wyborczego w 2019 r. A wtedy mimo najlepszego w historii III RP wyniku Zjednoczonej Prawicy i ogromnej mobilizacji, większość sejmowa okazała się bardzo krucha (tak jak cztery lata wcześniej – zaledwie 5 mandatów). Za tym stoi wiele wyjątkowo pomyślnych zbiegów okoliczności i wielki wysiłek. To, co się stało w 2015 r. mogłoby nigdy nie zaistnieć i trzeba mieć tego świadomość. Mimo bardzo kruchej większości od początku drugiej kadencji (a incydentalnie także w pierwszej) spore grupy posłów (jak i różni indywidualiści) Zjednoczonej Prawicy zaczęła się bawić zapałkami w składzie benzyny. Wszystko jedno z jakich powodów: urażonych bądź wygórowanych ambicji, faktycznych bądź domniemanych krzywd, niedorobionych czy przekombinowanych strategii. Te zabawy nadal trwają i wyglądają tak, jakby uczestnicy nie mieli pojęcia, że przebywają w składzie benzyny i za chwilę wszystko może wylecieć w powietrze. Rozwalenie Zjednoczonej Prawicy to nie będzie zwykłe oddanie władzy w demokratycznym otoczeniu. Bo tego demokratycznego otoczenia po prostu nie ma. Rozwalenie będzie wstępem do swego rodzaju eksterminacji PiS, czyli zniszczenia i zakazania tej partii na zawsze. Chodzi o rozwiązanie, osądzenie, zakazanie, zemstę, odwet, fizyczną rozprawę, uwięzienie. Jeśli politycy Solidarnej Polski i Porozumienia uważają, że ta eksterminacja ich nie dotknie, to są naiwni jak bobaski.  Swoista eksterminacja to jedno, ale jeszcze ważniejsze jest to, co się wtedy stanie z Polską, co się stanie z Europą. Z wielkim trudem, przy nieustannym ostrzale rakietami i dywanowych bombardowaniach (nie dosłownie oczywiście), przy atakach rządów, organizacji międzynarodowych, instytucji, fundacji, mediów, produkcji kulturalnej i ludzi kultury oraz nauki Polska trwa i próbuje się przeciwstawić przerobieniu Polaków w nawóz postępowej historii. Przeciwstawić zniszczeniu korzeni, tradycji, fundamentalnych wartości, a przede wszystkim wolności i suwerenności. Polska przeciwstawia się też w ten sposób pełnej bolszewizacji Unii Europejskiej. Jeśli złamie się Polskę, to już łatwiej będzie z Węgrami oraz innymi, mniejszymi państwami. Mając świadomość sporego przejaskrawienia, można powiedzieć, że w jakimś sensie Polska znajduje się obecnie w takiej sytuacji, jak w 1920 r. Innymi narzędziami, ale jest to swego rodzaju druga wojna polsko-bolszewicka. Dalekosiężne skutki przegranej mogą być takie, jakie przyniósłby w 1920 r. pochód bolszewików na zachód Europy: do Berlina, Paryża, Madrytu, Rzymu. Trwanie Polski wolnej przede wszystkim od dominacji kulturowego bolszewizmu ma kolosalne znaczenie. I czas ma wielkie znaczenie. Czas potrzebny na utrwalenie zmian, przebudowę instytucji, zastopowanie pochodu kulturowego bolszewizmu. Każdy, kto przyczynia się do rozwalania Zjednoczonej Prawicy, niezależnie od powodów i motywacji, musi mieć świadomość, że nie chodzi o mniej lub bardziej poważne czy dziecinne polityczne gry i zabawy. Chodzi o ten nowo-stary bolszewizm i zatrzymanie jego pochodu. Może to zabrzmi przesadnie patetycznie, ale tu chodzi o ocalenie Polski i zahamowanie podboju przez bolszewizm Unii Europejskiej. A tylko przy okazji o uniknięcie swego rodzaju eksterminacji tych, którzy chcą i mogą przeciwstawić się nowo-starym bolszewikom. I ci, którzy rozwalą Zjednoczoną Prawicę za to wszystko będą odpowiedzialni.
Śmiszek namawia do kupowaniu na Shell. "Chwalisz firmę zamieszaną w niszczenie środowiska"; "Obcy kapitał stawia ponad polskim"^Koń by się uśmiał^2021-02-27 17:07:03.162216+01:00^https://wpolityce.pl/polityka/541040-kompromitacja-smiszka-internauci-jestescie-niedouczeni^„Gazeta Wyborcza” obrała sobie za cel ataków prezesa PKN Orlen Daniela Obajtka. Histerię podchwycili posłowie opozycji, którzy wykorzystują rewelacje „GW” do własnych gierek. Do bojkotu stacji Orlen wzywał już Adam Szłapka, teraz zabłysnąć postanowił Krzysztof Śmiszek, co nie pozostało bez reakcji internautów. CZYTAJ TAKŻE: — Marzena Nykiel: Głupiej już nie można! Politycy apelujący o bojkot Orlenu pokazują czyich zysków bronią. Aż tak irytuje ich polski interes narodowy? — Jacek Karnowski: Poseł Szłapka uważa, że jeśli on nie rządzi, to Polska nie ma sensu. „Niestety, nie dopowiedział, gdzie uzupełni paliwo w swoim aucie” — Michał Karnowski: Cały atak na prezesa Obajtka opiera się na emocjach i dwóch zarzutach z których żaden nie jest udowodniony. W sumie chyba kolejny kapiszon „Gazeta Wyborcza” napisała w piątek, że prezes PKN Orlen Daniel Obajtek, w czasach, gdy był wójtem Pcimia, „chciał wykończyć firmę swojego wuja”. „Choć jako samorządowiec nie mógł tego zrobić, kierował z tylnego siedzenia konkurencyjną spółką. Potem skłamał w tej sprawie przed sądem” - podała „GW”. Gazeta przekonuje, że dowodem na to są nagrania rozmów Obajtka, którymi dysponuje. Poseł Lewicy Krzysztof Śmiszek pochwalił się na Twitterze zdjęciem ze stacji Shell twierdząc, że to najlepsze stacje benzynowe w Polsce. Nie ma to jak dobra kawa i ciastko z najlepszych stacji benzynowych w Polsce — napisał partner Roberta Biedronia.
TYLKO U NAS. PO chce powrotu niedziel handlowych. Śniadek: To pokazuje absolutnie antypolskie i lobbystyczne podejście KO^Zespół wPolityce.pl^2021-02-27 16:28:46.610375+01:00^https://wpolityce.pl/polityka/541029-po-chce-powrotu-niedziel-handlowych-sniadek-komentuje^Platforma Obywatelska zaprezentowała na konwencji swoją „Receptę na kryzys”. Wśród propozycji zawarła m.in. przywrócenie handlu w niedziele, z zachowaniem dwóch niedziel wolnych dla pracowników w każdym miesiącu. „To działanie jest obliczone na korzyść wielkich, zagranicznych sieci handlowych, a na szkodę polskiego drobnego handlu” - ocenia pomysł KO Janusz Śniadek, poseł PiS, były przewodniczący „Solidarności”. CZYTAJ TAKŻE: — TYLKO U NAS. Soboń: Lata rządów PO zaprzeczają o zdolności do realizacji zobowiązań, o których dziś mówili — I znowu strzał w kolano! Hasło PO „Niepewna przyszłość” podbija sieć. Internauci: „Geniusze marketingu politycznego”, „Co za uczciwość” — To wymyślili! Budka przedstawił „Receptę na kryzys”: „To jest realne, to jest potrzebne, to będzie znakomity impuls. To recepta na sukces” To pokazuje absolutnie antypolskie i lobbystyczne podejście środowiska KO, koalicji pseudo-obywatelskiej. To działanie jest obliczone na korzyść wielkich, zagranicznych sieci handlowych, a na szkodę polskiego drobnego handlu — zaznacza Janusz Śniadek. O kwestiach pracowniczych już nie będę tutaj wspominał, bo to są rzeczy, które w ogóle nie mają najmniejszego znaczenia dla PO. W ich czasach Polacy mieli być tylko tanią siłą roboczą dla zachodniego kapitału. W tej sprawie pracownicze racje i argumenty dot. życia rodzinnego do nich w ogóle nie trafiają — dodaje. Poseł PiS podkreśla, że ma nadzieję, iż do zmian proponowanych przez KO nie dojdzie. Mam nadzieję, że nigdy do tego nie dojdzie. Na pewno nie teraz, kiedy większość w Sejmie ma PiS. Natomiast nie chciałbym, aby kiedykolwiek Polacy mieli wrócić do złych czasów rządów koalicji PO-PSL — mówi. not. as
Konferencja Europa Karpat. Terlecki wskazuje najważniejsze wyzwania dla UE: Unijne instytucje stawiają nasze państwa w roli obserwatora^Zespół wPolityce.pl^2021-02-27 15:39:51.644874+01:00^https://wpolityce.pl/polityka/541028-terlecki-wskazuje-najwazniejsze-wyzwania-dla-ue^Rozszerzenie UE i odpowiedź na pytanie, czy Unia powinna być jednym państwem czy federacją państw, które współpracują ze sobą, to - zdaniem marszałka Sejmu Ryszarda Terleckiego - najważniejsze obecnie wyzwania dla UE.
Rozbieżności między programem PiS a działaniami premiera? Wójcik: Jesteśmy lojalni, ale to nie znaczy, że mamy głosować wbrew sumieniu^Zespół wPolityce.pl^2021-02-27 15:18:49.137154+01:00^https://wpolityce.pl/polityka/541026-wojcik-jestesmy-lojalni-ale-nie-zaglosujemy-wbrew-sumieniu^Doceniamy wartość jedności, jesteśmy lojalni, ale to nie oznacza, że mamy głosować za rozwiązaniami, z którymi jako Solidarna Polska nigdy się nie zgadzaliśmy – mówi w rozmowie z portalem DoRzeczy.pl Michał Wójcik, minister-członek Rady Ministrów. CZYTAJ TAKŻE: — Będzie nowa umowa koalicyjna? Terlecki: Trzeba znać miejsce w szeregu. Wciąż mamy możliwości, aby wystawić listy bez koalicjantów — Zjednoczona Prawica bez Solidarnej Polski nie byłaby już Zjednoczoną Prawicą. Przestrzegam przed podpowiadaczami takich scenariuszy — Potwierdzają się informacje wPolityce.pl! Solidarna Polska pozostaje w ZP. Ziobro: Głosami 12 do 8 odrzucono wniosek o opuszczeniu koalicji Dla nas jedność prawicy to wartość — podkreślił w rozmowie z portalem Wójcik. Zastrzegł, że nie oznacza to, że nie pojawiają się między tworzącymi ją ugrupowaniami żadne różnice zdań. Wójcik przypomniał, że z programu Zjednoczonej Prawicy wynika, że „sprzeciwiamy się federalizacji Unii Europejskiej i wszelkim działaniom, które prowadzą do ograniczenia suwerenności Polski”. Zobowiązywał nas do wzmacniania Europy Ojczyzn i budowania siły państw narodowych — podkreślił. Pytany, czy w jego ocenie są też inne rozbieżności między programem PiS a działaniami premiera Mateusza Morawieckiego Wójcik wskazał politykę klimatyczną - to, że premier zgodził się m.in. na nowy cel redukcji emisji dwutlenku węgla wynoszący 55 proc.  Nie konsultował z nami tej decyzji, podjął ją samodzielnie. To oznacza drastyczne podwyżki cen prądu i ciepła — powiedział Wójcik. Bez naszej zgody (premier) zaakceptował także rozporządzenie w sprawie praworządności, które prowadzi do możliwości ingerencji Komisji Europejskiej w sprawy Polski — wskazał minister. Nie zgadzamy się na demolowanie systemu naszych wartości. Jeśli przytakniemy brukselskim biurokratom, to zmarginalizujemy nasze demokratyczne wybory — ocenił Wójcik. Według niego to „groźba kulturowej i politycznej kolonizacji”. Doceniamy wartość jedności, jesteśmy lojalni, ale to nie oznacza, że mamy głosować za rozwiązaniami, z którymi jako Solidarna Polska nigdy się nie zgadzaliśmy — zaznaczył Wójcik pytany przez DoRzeczy.pl, czy Solidarna Polska zagłosuje za unijnym Funduszem Odbudowy. Wójcik zaznaczył w rozmowie z portalem, że premier Mateusz Morawiecki zgodził się na nowe podatki i uwspólnotowienie długu.  Jeśli obywatele innych państw nie spłacą swoich długów, to w przypadku niewypłacalności danego kraju te długi będzie musiał zapłacić Polak — powiedział. Według niego „jeśli dziś zostanie rozbita jedność koalicji, do władzy powrócą Platforma Obywatelska i Polskie Stronnictwo Ludowe”. Zaznaczył, że „nie czas na zabawy Polską, dlatego chcemy współpracować i współtworzyć tę koalicję”.  Ale to nie znaczy, że mamy głosować w sposób sprzeczny z przyjętym programem Zjednoczonej Prawicy, sprzeczny z naszymi zobowiązaniami wobec wyborców i wbrew swemu sumieniu — wskazał w rozmowie z DoRzeczy.pl.  wkt/PAP
TYLKO U NAS. Soboń: Lata rządów PO zaprzeczają zdolności do realizacji zobowiązań, o których dziś mówili^Zespół wPolityce.pl^2021-02-27 15:04:37.599223+01:00^https://wpolityce.pl/polityka/541023-tylko-u-nas-sobon-po-konferencji-po-to-tylko-slowa^Platforma Obywatelska zaprezentowała dziś swoją „Receptę na kryzys”. Wśród propozycji znalazło się m.in. czasowe obniżenie VAT-u do 5 proc. dla branż wyłączonych z działalności gospodarczej, a także wprowadzenie 10 tys. zł kwoty wolnej od podatku. „Słowa, słowa, słowa. Nie same wypowiedziane słowa budują w polityce wiarygodność, tylko zdolność do realizacji tych zapowiedzi” - komentuje konferencję PO w rozmowie z portalem wPolityce.pl Artur Soboń, sekretarz stanu w Ministerstwie Aktywów Państwowych. CZYTAJ TAKŻE: — I znowu strzał w kolano! Hasło PO „Niepewna przyszłość” podbija sieć. Internauci: „Geniusze marketingu politycznego”, „Co za uczciwość” — To wymyślili! Budka przedstawił „Receptę na kryzys”: „To jest realne, to jest potrzebne, to będzie znakomity impuls. To recepta na sukces” — Ależ populizm! Budka mówi o spadku obrotów w gastronomii „na skutek nieprzemyślanych decyzji rządzących”. Zapomniał o pandemii? Lata rządów PO zaprzeczają o zdolności do realizacji zobowiązań, o których dziś mówili. Jeśli spojrzymy na VAT, to mamy ogólną stawkę podniesioną przez PO do 23 proc., podwyższali VAT nawet na książki i artykuły dziecięce — zaznacza Artur Soboń. Jeśli chodzi o propozycje PO odnośnie podatku dochodowego, to przypomnę, że to my obniżyliśmy podatek PIT o ok. 10 proc. dla Polaków, którzy są w najniższej stawce podatkowej. Jeśli policzymy obniżkę z 18 proc. do 17 proc. podatku dochodowego, to jest to jeden punkt procentowy mniej, ale to oznacza 6-7 proc. podatku mniej, plus wyższa kwota uzyskania przychodu, to de facto oznacza 10 proc. podatku dochodowego mniej dla większości Polaków. Poza tym wprowadziliśmy jeszcze zerowy podatek PIT dla osób młodych, którzy rzeczywiście mają najtrudniej na rynku pracy — dodaje. Oczywiście zasygnalizowany został powrót do tradycyjnych antywspólnotowych, antysolidarnościowych postulatów PO. Mówiąc wprost – liberalnych. Pod pretekstem zapaści gospodarczej wywołanej COVID-19, PO będzie wracać do swoich ulubionych antysolidarnościowych tematów, teraz np. postuluje powrót do handlu w niedzielę — podkreśla. Pod płaszczykiem sytuacji covidowej, PO próbuje przemycać swoje antywspólnotowe, antysolidarnościowe wątki. Jeszcze nie idzie na całość, bo nie mówi np. o podwyższeniu wieku emerytalnego. Spodziewam się, że ten temat później może się pojawić, ponieważ ten wątek antycovidowy będzie wygodny dla PO do powrotu do swoich starych, liberalnych postulatów, które Polacy odrzucają — mówi. Wydaliśmy w sumie już blisko 200 mld zł na pomoc dla przedsiębiorców. W pierwszej kolejności politycy PO powinni pójść i spytać przedsiębiorców, którzy skorzystali z pomocy, czy reakcja rządu była właściwa, czy nie, bo wskaźniki gospodarcze pokazują, że to była reakcja właściwa. Jeżeli byśmy spojrzeli na proporcje, ile Polska wydała na pomoc przedsiębiorcom w stosunku do PKB, to jest to jeden z największych pakietów pomocowych na świecie — zaznacza. not. as
Czerwińska nie zostawia suchej nitki na planie Platformy: Receptą PO jest to, by ludzie pracowali 7 dni w tygodniu i płacili wyższy VAT^Zespół wPolityce.pl^2021-02-27 14:24:22.962703+01:00^https://wpolityce.pl/polityka/541020-czerwinska-nie-zostawia-suchej-nitki-na-planie-po^To jest recepta według PO - ludzie mają ciężko pracować przez 7 dni w tygodniu, zabierając im nawet wolne niedziele, a w zamian za to płacić wyższy VAT, wyższą składkę rentową, bo finalnie pieniądze wyciekną przez lukę VAT-owską - oceniła w sobotę rzeczniczka PiS Anita Czerwińska. CZYTAJ TAKŻE: — „Recepta na kryzys” Platformy Obywatelskiej w praktyce. Budka rusza limuzyną do Olsztyna: To plan pomocy przedsiębiorcom — I znowu strzał w kolano! Hasło PO „Niepewna przyszłość” podbija sieć. Internauci: „Geniusze marketingu politycznego”, „Co za uczciwość” — To wymyślili! Budka przedstawił „Receptę na kryzys”: „To jest realne, to jest potrzebne, to będzie znakomity impuls. To recepta na sukces” W sobotę politycy PO zaprezentowali pakiet rozwiązań - tzw. „Receptę na kryzys”. Zakłada ona m.in. czasowe obniżenie VAT-u do 5 proc. dla branż wyłączonych z działalności gospodarczej, kwotę wolną od podatku 10 tys. zł i rekompensatę dwóch semestrów dla studentów, którzy stracili pracę, a chcą nadal studiować. PO proponuje też rekompensaty dla wszystkich przedsiębiorców niezależnie od branży, handel w niedziele, kompleksowy pakiet zmian w prawie dla przedsiębiorców, a także odszkodowania dla firm zamkniętych w wyniku pandemii, natychmiastową amortyzację, poprawę jakości prawa i mniej podatków, w tym likwidację tzw. podatku Belki. Czerwińska oceniła w rozmowie z PAP, że „program gospodarczy Platformy Obywatelskiej to przepis na kryzys, co już wielokrotnie w wykonaniu tej partii widzieliśmy”.  W kwestii VAT-u PO powinna raczej przeprosić za otwarcie drzwi dla działania mafii VAT-owskich i doprowadzenie do luki, która kosztowała nas wszystkich 260 mld złotych, czyli tyle ile ponad 6 lat działania programu 500 plus — podkreśliła. Podkreśliła, że rząd Zjednoczonej Prawicy „przeznaczył na pomoc przedsiębiorcom prawie 200 miliardów złotych.  I razem z polskimi firmami wsparliśmy uratowanie kilku milionów miejsc pracy, a bezrobocie w PL należy do najniższych w UE — zaznaczyła rzeczniczka PiS. W jej ocenie, „w kwestii podatków Platforma Obywatelska jest całkowicie niewiarygodna”.  Zawsze mówiła, że będzie obniżać podatki, a potem je podnosiła — podkreśliła Czerwińska. Zwróciła uwagę, że „PO podniosła VAT, składkę rentową, akcyzę, wprowadziła podatek miedziowy i zlikwidowała ulgę internetową dla większości z niej korzystających”. To jest recepta według PO - ludzie mają ciężko pracować przez 7 dni w tygodniu, zabierając im nawet wolne niedziele, a w zamian za to płacić wyższy VAT, wyższą składkę rentową, bo finalnie pieniądze wyciekną przez lukę VAT-owską — powiedziała rzeczniczka PiS.  wkt/PAP
"Recepta na kryzys" Platformy Obywatelskiej w praktyce. Budka rusza limuzyną do Olsztyna: To plan pomocy przedsiębiorcom^Tak się bawi opozycja^2021-02-27 14:08:42.954407+01:00^https://wpolityce.pl/polityka/541018-recepta-na-kryzys-po-budka-w-limuzynie-jedzie-do-olsztyna^Borys Budka przedstawił w sobotę „Receptę na kryzys”. Zdaniem polityków Platformy Obywatelskiej, polskiej gospodarce ma pomów m.in. czasowe obniżenie VAT-u do 5 proc. dla branż wyłączonych z działalności gospodarczej, kwota wolna od podatku 10 tys. zł i rekompensata dwóch semestrów dla studentów, którzy stracili pracę, a chcą nadal studiować. Jak to wygląda w praktyce? CZYTAJ TAKŻE: — I znowu strzał w kolano! Hasło PO „Niepewna przyszłość” podbija sieć. Internauci: „Geniusze marketingu politycznego”, „Co za uczciwość” — To wymyślili! Budka przedstawił „Receptę na kryzys”: „To jest realne, to jest potrzebne, to będzie znakomity impuls. To recepta na sukces” — Ależ populizm! Budka mówi o spadku obrotów w gastronomii „na skutek nieprzemyślanych decyzji rządzących”. Zapomniał, że jest pandemia? Politycy Platformy Obywatelskiej mówili również o rekompensatach dla wszystkich przedsiębiorców niezależnie od branży, uwolnieniu handlu w niedziele oraz o kompleksowym pakiecie zmian w prawie dla przedsiębiorców. Jak te wszystkie szumne zapowiedzi mają wyglądać w praktyce? To pokazał przewodniczący PO Borys Budka, który po konferencji ruszył do Olsztyna, rozsiadając się w swojej… limuzynie. Recepta Na Kryzys to plan pomocy polskim przedsiębiorcom, w którego centrum jest człowiek, a nie wskaźniki, miliony aut elektrycznych czy utopijne promy. Ruszam do Olsztyna, by rozmawiać o pomocy z przedsiębiorcami dotkniętymi absurdalnymi zakazami rządu premiera #Morawiecki.ego — poinformował na Twitterze Budka, który później usunął wpis. Szef PO zapomniał jednak, że w internecie nic nie ginie - także jego wpis.
Odnaleziono ciało Jana Lityńskiego! Znajdowało się 200 metrów od miejsca, w którym załamał się lód^Zespół wPolityce.pl^2021-02-27 14:03:58.135925+01:00^https://wpolityce.pl/polityka/541016-odnaleziono-cialo-jana-litynskiego^W sobotę odnaleziono ciało Jana Lityńskiego 200 metrów od miejsca, w którym złamał się lód; było uwięzione między korzeniami drzew na głębokości około 5 metrów - poinformował PAP rzecznik prasowy komendanta wojewódzkiego PSP w Warszawie mł. bryg. Karol Kierzkowski. CZYTAJ RÓWNIEŻ: — Nie żyje Jan Lityński - były działacz opozycji w czasach PRL, poseł i doradca prezydenta Bronisława Komorowskiego. Miał 75 lat — Przejmujący wpis żony Lityńskiego: „Janka szuka straż, helikoptery. Straciłam wczoraj swoje życie, Serce. Wszystko” — Policjanci wciąż prowadzą poszukiwania Jana Lityńskiego. Działacz opozycji wszedł do rzeki, do tej pory nie odnaleziono ciała W ostatnią niedzielę były działacz opozycji w PRL Jan Lityński podczas spaceru wałem przeciwpowodziowym w okolicach Pułtuska wszedł do rzeki Narew, chcąc ratować psa, pod którym załamał się lód. Według relacji żony, która była świadkiem tragedii, mężczyzna utonął. Poszukiwania ciała Jana Lityńskiego trwały od tygodnia. W sobotę włączyła się w nie Grupa Specjalna Płetwonurków RP. Rzecznik prasowy komendanta wojewódzkiego PSP w Warszawie mł. bryg. Karol Kierzkowski poinformował PAP, że w sobotę odnaleziono ciało Jana Lityńskiego. Ciało odnaleziono 200 metrów od miejsca, w którym złamał się lód, było uwięzione między korzeniami drzew na głębokości około 5 metrów. Policjanci potwierdzili tożsamość Jana Lityńskiego — powiedział Kierzkowski. kpc/PAP
Iwona Michałek przewodniczącą Konwencji Krajowej Porozumienia. Powołano też czterech p.o. prezesów okręgów^Zespół wPolityce.pl^2021-02-27 13:36:56.283414+01:00^https://wpolityce.pl/polityka/541014-michalek-przewodniczaca-konwencji-krajowej-porozumienia^Podczas piątkowego posiedzenia zarządu Porozumienia Iwona Michałek została jednogłośnie wybrana na przewodnicząca Konwencji Krajowej partii - poinformował PAP wicerzecznik Porozumienia Jan Strzeżek. Jak dodał, powołano też czterech p.o. prezesów okręgów. CZYTAJ TAKŻE: — TYLKO U NAS. Czy kryzys w Porozumieniu zagrozi ZP? Mularczyk: Myślę, że ci ludzie kierują się jednak zdrowym rozsądkiem — Będzie nowa umowa koalicyjna? Terlecki: Trzeba znać miejsce w szeregu. Wciąż mamy możliwości, aby wystawić listy bez koalicjantów — Grodzki z Olejnik rozmarzyli się o rozpadzie Zjednoczonej Prawicy: Większość jest krucha. Idei, który by ich spajała nie ma Iwona Michałek została jednogłośnie wybrana przez zarząd krajowy Porozumienia na przewodnicząca Konwencji Krajowej partii. To druga najważniejsza osoba w partii, poprzednikiem na tej funkcji był Adam Bielan — powiedział Strzeżek. Jak dodał, podczas piątkowego posiedzenia zarządu zostali powołani też pełniący obowiązki prezesów okręgów. W Łodzi Jakub Pietkiewicz, w Gdańsku Magdalena Sroka, w okręgu podwarszawskim - Jan Strzeżek oraz w Kielcach Renata Janik. W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd. Ponadto - zdaniem Bielana - trzyletnia kadencja Gowina upłynęła w kwietniu 2018 r. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia, przejął obowiązki prezesa partii. 5 lutego decyzją krajowego sądu koleżeńskiego - który nie jest uznawany przez część polityków partii - Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. Następnie ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech członków rządu: ministra-członka Rady Ministrów Michała Cieślaka, wiceministra aktywów państwowych Zbigniewa Gryglasa i wiceministra funduszy i polityki regionalnej Jacka Żalka, którym wycofano rekomendacje. wkt/PAP
I znowu strzał w kolano! Hasło PO "Niepewna przyszłość" podbija sieć. Internauci: "Geniusze marketingu politycznego", "Co za uczciwość"^Koń by się uśmiał^2021-02-27 13:18:40.495842+01:00^https://wpolityce.pl/polityka/541010-i-znowu-strzal-w-kolano-internauci-kompromitacja-po^Szef Platformy Obywatelskiej Borys Budka przedstawił „Receptę na kryzys”. Czego tam nie ma! Czasowe obniżenie VAT-u do 5 proc. dla branż wyłączonych z działalności gospodarczej, kwota wolna od podatku 10 tys. zł, rekompensata dwóch semestrów dla studentów, którzy stracili pracę, a chcą nadal studiować, czy powrót do handlu w niedziele - to tylko część pomysłów opozycji. Jednak uwagę komentatorów przykuł jeden mały szczegół. CZYTAJ TAKŻE: — To wymyślili! Budka przedstawił „Receptę na kryzys”: „To jest realne, to jest potrzebne, to będzie znakomity impuls. To recepta na sukces” — Ależ populizm! Budka mówi o spadku obrotów w gastronomii „na skutek nieprzemyślanych decyzji rządzących”. Zapomniał, że jest pandemia? Szef PO zaprezentował w sobotę pakiet rozwiązań - „Receptę na kryzys”. Jak podkreślał, z wydarzeń ostatniego roku należy wyciągnąć „trzy najważniejsze lekcje, które dotyczą zmiany priorytetów”.  Tego, co działo się przez okres rządów Platformy Obywatelskiej, chyba nie trzeba przypominać. Miała być „zielona wyspa”, ostatecznie stanęło na tym, że „piniędzy nie ma i nie będzie”.  Podczas prezentacji swoich pomysłów Borys Budka posiłkował się różnymi hasłami wyświetlanymi na ekranie za jego plecami. Szczególnie jedno zwróciło uwagę internautów.  Na jednym ze slajdów widniało hasło „Niepewna przyszłość”. W zestawieniu z logiem PO i doświadczeniem ich rządów, nie było to zbyt fortunne określenie. Partia Borysa Budki strzeliła sobie w kolano. Całą sytuację natychmiast zauważyli komentatorzy i użytkownicy Twittera. A nie pisałam wczoraj, że geniusze marketingu politycznego!?  — napisała Aleksandra Jakubowska.
To wymyślili! Budka przedstawił "Receptę na kryzys": "To jest realne, to jest potrzebne, to będzie znakomity impuls. To recepta na sukces"^Zespół wPolityce.pl^2021-02-27 12:33:20.250027+01:00^https://wpolityce.pl/polityka/541007-to-wymyslili-budka-przedstawil-recepte-na-kryzys^Priorytetem państwa powinien być człowiek i wszystkie działania, które służą gospodarce, które służą przedsiębiorcom, mają na celu zapewnienie pewności jutra każdego, nie tylko osób, które posiadają własne działalności gospodarcze - podkreślał w sobotę lider PO Borys Budka. CZYTAJ TAKŻE: — Ależ populizm! Budka mówi o spadku obrotów w gastronomii „na skutek nieprzemyślanych decyzji rządzących”. Zapomniał, że jest pandemia? — Jan Rokita w tygodniku „Sieci”: Zwątpienie w Platformę. Przeciwnicy Borysa Budki zarzekają się, że jest ich najlepszym przyjacielem — Totalność Platformy, która tyle złego zrobiła Polsce, tak zatruła nasze życie publiczne, zaczyna niszczyć ją samą. „Licytacja na szaleństwo”
SONDAŻ. PiS zdecydowanym liderem. Duży spadek KO, a tuż za nią partia Hołowni. Lewica z dwucyfrowym wynikiem^Zespół wPolityce.pl^2021-02-27 12:32:28.109942+01:00^https://wpolityce.pl/polityka/541008-sondaz-pis-zdecydowanym-liderem-partia-holowni-dogania-ko^Gdyby wybory parlamentarne odbyły się w najbliższą niedzielę, PiS mógłby liczyć na 37,6 proc. głosów, Koalicja Obywatelska na 19,2, a ruch Polska 2050 Szymona Hołowni na 17,1 proc. - wynika z sondażu pracowni Estymator dla serwisu DoRzeczy.pl. CZYTAJ TAKŻE: — Krajobraz partyjny - najnowszy SONDAŻ. PiS zachowuje wyraźne prowadzenie, Hołownia nadal wygrywa z Platformą — SONDAŻ. Prawo i Sprawiedliwość liderem, Koalicja Obywatelska broni drugiego miejsca. Wyraźnie zyskuje Lewica Z badania wynika, że Prawo i Sprawiedliwość mogłoby liczyć na 37,6 proc. głosów, co oznacza wzrost w stosunku do poprzedniego sondażu o 0,2 pkt proc. Na drugim miejscu znalazła się Koalicja Obywatelska, która odnotowała największy spadek, bo o 2,3 pkt proc., i obecnie może liczyć na 19,2 proc. poparcia. Trzecie miejsce należy do ruchu Szymona Hołowni, który może liczyć na 17,1 proc. głosów. Poparcie dla Polski 2050 wzrosło o 0,9 pkt proc. Według wyników sondażu do Sejmu dostałaby się też Lewica z 11,4 proc. poparcia (wzrost o 1,7 pkt proc.), Konfederacja z 6,9 proc. (spadek o 0,2 pkt proc.) oraz PSL-Koalicja Polska z 5,5 proc. poparciem. (wzrost o 0,1 pkt proc.). Progu wyborczego nie przekroczyłoby ugrupowanie Pawła Kukiza, na które chęć oddania głosu zadeklarowało zaledwie 2,1 proc. ankietowanych (spadek o 0,3 pkt proc.). Inną formację wybrałoby 0,2 proc. badanych. Przeliczając te wyniki na mandaty, Prawo i Sprawiedliwość mogłoby liczyć na 212 miejsc w Sejmie, Koalicja Obywatelska – 90, Polska 2050 – 82, Lewica – 46, Konfederacja – 17, PSL-Koalicja Polska – 12. Badanie przeprowadzono w dniach 25-26 lutego 2021 r. na ogólnopolskiej, reprezentatywnej próbie 1041 dorosłych osób metodą wspomaganych komputerowo wywiadów telefonicznych CATI. W prezentowanych wynikach uwzględniono wyłącznie osoby, które zadeklarowały, że będą głosować i określiły na jaką partię w wyborach do Sejmu będą głosować. Szacowana frekwencja wyborcza wyniosłaby 58 proc.  tkwl/PAP
Kto będzie kandydatem PiS na prezydenta Rzeszowa? RMF FM nieoficjalnie: Będzie nim wojewoda podkarpacki Ewa Leniart^Zespół wPolityce.pl^2021-02-27 12:04:13.914320+01:00^https://wpolityce.pl/polityka/541003-kto-bedzie-kandydatem-pis-na-prezydenta-rzeszowa^Decyzje ws. kandydata na prezydenta Rzeszowa będą zapadać w najbliższych dniach; niedługo w tej sprawie zbierze się Komitet Polityczny PiS - powiedział w sobotę wicerzecznik PiS Radosław Fogiel. Z kolei RMF nieoficjalnie podaje, że kandydatem na PiS na prezydenta Rzeszowa będzie wojewoda podkarpacki Ewa Leniart. CZYTAJ TAKŻE: — Bajdak odebrał nominację na p.o. prezydenta Rzeszowa: Czuję ciężar zaufania, którym mnie obdarzono. Liczę na dobrą współpracę — Kandydatura Warchoła w Rzeszowie bez poparcia koalicjantów? Lider SP: Zdaje się, że apele nie przekonały kolegów z PiS Wicerzecznik PiS został zapytany na antenie Radia Zet, czy w wyborach na prezydenta Rzeszowa PiS wystawi obecnego wojewodę podkarpackiego Ewę Leniart, czy też udzieli poparcia politykowi Solidarnej Polski, wiceministrowi sprawiedliwości Marcinowi Warchołowi. Fogiel poinformował, że decyzje w tej sprawie „będą zapadać w najbliższych dniach”.  Zawsze, jeżeli chodzi o kandydaturę, personalia i decyzję o wystawieniu kandydatury w wyborach samorządowych w mieście wojewódzkim podejmuje Komitet Polityczny PiS - pewnie będzie się w tej sprawie niedługo zbierał, chociaż jeszcze jest chwila czasu na zgłaszanie kandydatów  — mówił Fogiel. Przyznał, że „mówi się o wielu kandydaturach”, a PiS ma „wielu rozpoznawalnych, liczących się, dobrze ocenianych polityków związanych z Podkarpaciem”.  Jaka będzie ostateczna decyzja? To właśnie władze partii zadecydują  — podkreślił. Nie jest tajemnicą, że nie ocenialiśmy tego, co dotychczas się dzieje w Rzeszowie w sposób pozytywny. Uważamy, że Rzeszów potrzebuje zmiany. Dobrej zmiany  — dodał. Sama potencjalna kandydatka na prezydenta Rzeszowa, obecna wojewoda podkarpacka Ewa Leniart, w rozmowie z RMF FM tak odniosła się do pojawiających się spekulacji: Na pewno jestem osobą, która posiada kompetencje i predyspozycje do tego, bo myślę, że prawie pięć i pół roku piastowania urzędu wojewody daje mi takie prawo, by taką deklarację uczynić. Natomiast oczywiście czas pokaże, to jest poważna decyzja. To jest także decyzja, która ma wpływ na życie osobiste, więc muszę ją przekonsultować z najbliższymi. Muszę uzyskać akceptację, gdybym miała zmienić swoje życie także zawodowe, bo to na pewno będzie mieć wpływ na to, jak funkcjonuje moja rodzina. Dwa tygodnie temu dotychczasowy prezydent miasta Tadeusz Ferenc ogłosił rezygnację z zajmowanego od ponad 18 lat stanowiska. Zgodnie z przepisami, w przypadku wygaśnięcia mandatu prezydenta miasta przed upływem kadencji wybory przedterminowe zarządza premier. Do czasu objęcia obowiązków przez nowo wybranego prezydenta miasta, funkcję tę pełni osoba wyznaczona przez szefa rządu. W czwartek Marek Bajdak, który dotychczas był dyrektorem wydziału nieruchomości w Podkarpackim Urzędzie Wojewódzkim, został powołany przez premiera Mateusza Morawieckiego na p.o. prezydenta Rzeszowa. Jego kandydaturę zgłosiła wojewoda Ewa Leniart. W ubiegłym tygodniu lokalne struktury Prawa i Sprawiedliwości przyjęły jednogłośne stanowisko o konieczności wskazania własnego kandydata na prezydenta Rzeszowa. Kandydata zamierza wystawić także Porozumienie, drugi z koalicjantów PiS ze Zjednoczonej Prawicy.  Nasz kandydat zostanie wyłoniony w demokratycznych prawyborach. Mamy dwóch kandydatów - jest to radny miejski Rzeszowa Waldemar Kotula oraz Arkadiusz Opoś, wiceprezes Polskiej Organizacji Turystycznej  — mówił we wtorek szef podkarpackich struktur Porozumienia Stanisław Kruczek. W czwartek szef parlamentarnego klubu PiS, wicemarszałek Sejmu Ryszard Terlecki także podkreślił, że nie jest możliwe, aby partia nie wystawiła kandydata. W radiu Wnet ocenił zarazem, że „nie jest naturalne i możliwe, żeby koalicjanci wystawiali własnych kandydatów, nie licząc się z PiS”. Liderzy partii opozycyjnych deklarują wolę wyłonienia wspólnego kandydata na nowego prezydenta Rzeszowa, choć póki co w tym kontekście wymieniają kilka nazwisk. Z nieoficjalnych informacji PAP wynika, że Platforma Obywatelska zamówiła sondaż, który ma dać odpowiedź na pytanie, który z potencjalnych kandydatów opozycyjnych miałby największe szanse w walce o Rzeszów. W badaniu wymieniono kilka nazwisk, m.in. niedawnego bliskiego współpracownika Ferenca (szefa klubu radnych jego komitetu) Konrada Fijołka, wiceprezydenta Rzeszowa Marka Ustrobińskiego, pochodzącego z Rzeszowa posła KO Pawła Kowala oraz podkarpackiej europosłanki PO Elżbiety Łukacijewskiej. Wyniki sondażu mają być znane pod koniec tego tygodnia. PSL zaproponowało w poniedziałek kandydaturę lokalnego działacza Edwarda Słupka, prezesa spółdzielni mieszkaniowej „Zodiak” w Rzeszowie. Chęć kandydowania na prezydenta Rzeszowa zgłosili niedawno także były poseł Kukiz15 Maciej Masłowski. Lewica oraz lider Polski 2050 Szymon Hołownia opowiadają się za wystawieniem wspólnego kandydata opozycji. Z projektu rozporządzenia premiera opublikowanego w piątek na stronie internetowej Rządowego Centrum Legislacji wynika, że przedterminowe wybory prezydenta Rzeszowa mają zostać zarządzone na 9 maja. tkwl/PAP/RMF FM
Daniel Obajtek przełamuje imposybilizm. I dlatego opozycja się go boi^Miesięcznik WPIS^2021-02-27 11:37:49.606021+01:00^https://wpolityce.pl/polityka/541001-obajtek-przelamuje-imposybilizm-i-dlatego-opozycja-sie-boi^Poznałem Daniela Obajtka wiele lat temu, gdy był wójtem Pcimia i w Polsce człowiekiem jeszcze szerzej nieznanym. Zwrócił jednak naszą uwagę, gdyż robiliśmy akurat cykl reportaży dla naszego miesięcznika „Wpis” o prężnie działających parafiach i samorządach. Pcim wybijał się przy tym na pierwsze miejsce, a podczas pewnego spotkania autorskiego grupa mieszkańców z zachwytem zaczęła nam opowiadać o swojej gminie. Postanowiliśmy to sprawdzić i wraz z fotografem pojechaliśmy do tej cudnej miejscowości położonej tylko 70 km od Zakopanego w przepięknym krajobrazie w bliskości tatrzańskich szczytów fałdujących teren i nadających mu malowniczości. Dlaczego warto przywołać to dzisiaj, wiele lat po tych wydarzeniach? Bo zarzuty medialne, które stawia „Gazeta Wyborcza”, cofają się właśnie do tamtego okresu. Ale w przeciwieństwie do dziennikarzy, którzy dzisiaj atakują Daniela Obajtka, ja wówczas rzeczywiście byłem w Pcimiu i pamiętam, jak wyglądała ta miejscowość i jaką estymą mieszkańcy darzyli swojego wójta. Zresztą to nie moje widzimisię – w 2014 r. startujący z poparciem Prawa i Sprawiedliwości w wyborach samorządowych Daniel Obajtek zyskał ponad 80% głosów i bezapelacyjnie został wójtem na kolejną kadencję. Tak więc pojawiające się teraz „dziennikarskie” rewelacje, że rzekomo cały Pcim „wiedział”, co się we wsi dzieje i skrycie się temu sprzeciwiał należy nazwać wprost – kłamstwem.  Było wręcz odwrotnie, Obajtek w Pcimiu był powszechnie szanowany. I nie ma co się dziwić – listę osiągnięć gminy Pcim pod kierownictwem Daniela Obajtka czyta się lepiej, niż plan inwestycji Warszawy za rządów jej obecnego włodarza. I nie chodzi tu wcale o to, że Obajtek nigdy nie zalał swojej miejscowości ściekami; nie, Daniel Obajtek będąc wójtem zmodernizował centra oraz małą architekturę okolicznych wiosek a także samego Pcimia, odnowił chodniki w gminie i przyległą doń infrastrukturę, wybudował nowy budynek dla Straży Pożarnej, biednym i niepełnosprawnym mieszkańcom przekazał komputery, niezbędne oprogramowanie oraz darmowy dostęp do internetu przez kilka lat. Zorganizował dla nich także kursy obsługi komputerów. Energiczny wójt postawił także nowe place zabaw i boiska, odremontował przedszkole. Do dziś pamiętam, z jaką emfazą mi wówczas tłumaczył, że największe starania trzeba kierować ku tym, którzy są najbardziej potrzebujący, a wśród nich na pierwszym miejscu należy postawić dzieci i że zaniedbywanie ich to grzech śmiertelny. Zresztą tej dewizie Obajtek pozostał wierny do dziś – już jako prezes Orlenu hojnie wsparł powstanie Działu Dziecięcego Hospicjum bł. ks. Michała Sopoćki w Wilnie, a siostry prowadzące ośrodek mówią o nim jako o „ojcu” tej placówki. Wracając w tej opowieści do Pcimia pamiętam również, że Daniel Obajtek jako jeden z najważniejszych celów postawił sobie wówczas dostęp do bezpłatnego dentysty w każdej szkole średniej. Po naszej rozmowie podjechałem więc do Publicznego Gimnazjum Nr 1 im. Jana Pawła II, żeby sprawdzić gabinet stomatologiczny. Był. Oprowadziła mnie po nim pracująca tam lekarka, potwierdziła słowa swojego wójta. A więc nie była to fantasmagoria ambitnego polityka, ale twarda praca całej społeczności lokalnej i jej szefa. Odbyłem wtedy wiele rozmów z mieszkańcami i dosłownie nikt nie wspominał o jakichkolwiek konfliktach czy niejasnościach. Chwalili za to inwestycje, porządek, spokój i dobrą atmosferę w miejscowości. Dalsza droga Daniela Obajtka jest znana i przypomina bajkę rodem z amerykańskiego snu. Dziś jest najważniejszym menadżerem w Polsce i jedną z najbardziej wpływowych osób w kraju. Było zatem tylko kwestią czasu, kiedy środowisko lewicowo-liberalne rzuci się do ataku. Dlatego zamiast polemiki z fake newsami, proponuję spojrzeć na fakty zaprezentowane w powyższym tekście świadczące o jego sukcesie w Pcimiu. Nie dziwi mnie bowiem wcale, że atak został ukierunkowany właśnie na ten czas, bowiem to Pcim stał się fundamentem dla wszystkiego tego, co stało się później w karierze Daniela Obajtka. Tam udowodnił, że umie zarządzać i wspinając się coraz wyżej wcale nie zatracił cech z tamtych lat. Już wtedy w jego słownictwie nie było frazy „nie da się” i to trwa do dziś. Daniel Obajtek jest człowiekiem, który niezwykle skutecznie przełamuje wciąż mocno obecny na prawicy imposybilizm. Właśnie dlatego Daniel Obajtek dla opozycji jest śmiertelnie niebezpieczny. I to w tym fakcie należy szukać powodów ataków na jego osobę. Adam Sosnowski
Janecki: Jest plan eksterminacyjny w stosunku do PiS; Łęski: Alternatywą są rządy Marty Lempart i jej koalicjantów^Salon Dziennikarski^2021-02-27 11:36:35.796413+01:00^https://wpolityce.pl/polityka/540996-leski-alternatywa-sa-rzady-marty-lempart-i-jej-koalicjantow^„To jest pewna historyczna odpowiedzialność przed Polską za utrzymanie tego rządu. Pytanie, czy oni sobie zdają sprawę, w czyim interesie to się dzieje?” - mówił w „Salonie Dziennikarskim” Jacek Łęski (TVP), odnosząc się do sytuacji w obozie Zjednoczonej Prawicy i kolejnych wolt współkoalicjantów Prawa i Sprawiedliwości. „ Alternatywą są rządy Marty Lempart i jej koalicjantów. To jest perspektywa, przed którą stoimy” - zauważył. CZYTAJ RÓWNIEŻ: -Ostro grają! Platforma Obywatelska chce wrócić do gry. Zapowiedzieli, że przedstawią „receptę na kryzys”. Internauci drwią -Kompromitacja Tuska. Nie sprawdził podstawowych faktów. Szef EPL atakuje rząd ws. Krajowego Planu Odbudowy Stanisław Janecki („Sieci”) podkreślał, że „doszło do rozmów na poziomie liderów koalicji na temat sprawności działania tej koalicji”. Wszyscy doszli do wniosku, że potrzebny jest jakiś reset. Wszyscy w gruncie rzeczy się zgodziły, a jednak mniejsze ugrupowania uważają, że tak do końca nie mogą się na to zgodzić, mimo różnych deklaracji, bo to ich osłabia jako samodzielne byty — zauważył zaznaczając, iż ugrupowania te chcą w ten sposób budować swój potencjał przed kolejnymi wyborami, aby mieć lepszą kartę przetargową.  Publicysta zwrócił uwagę, że Zjednoczona Prawica nie traci tylko i wyłącznie dlatego, że PO ma słabego przywódcę i jest targana konfliktami, natomiast „jeżeli tam się uspokoi, to zaczną tracić”. Konflikty, spory, nieporozumienia w polityce są czymś naturalnym. Dzisiaj wydaje się, że koalicjanci PiS-u trochę oddają pięknym za nadobne za to, co doświadczyli od PiS-u — ocenił sytuację Jacek Łęski. Tutaj wydaje się, że każda strona ma trochę za uszami jeśli chodzi o zgodność współpracy, nie zaskakiwanie się pewnymi projektami, lojalność współpracy. To wszystko jest czymś, czego wyborcy Zjednoczonej Prawicy na pewno od tego obozu oczekują i za co są gotowi zapłacić głosami. Natomiast jak tego brakuje, widać pewien regres i to widać w sondażach — dodał. Kaczyński jest w trudnej sytuacji. Już przestały działać taki fetysz, spotkania na szczycie, na którym takie sprawy miały być rozcięte — zauważył Piotr Semka („Do Rzeczy”). Przyznam, że jestem poruszony, że Solidarna Polska zdecydowała się głosować z opozycją w sprawie wezwania do Sejmu pana ministra Glińskiego — wyznał. Wcześniej krytykowałem Gowina za rozmaite skoki w bok, teraz muszę powiedzieć, że Solidarna Polska idzie w tym samym kierunku i dochodzące z tego obozu głosy ciągłej wendetty przeciwko premierowi Morawieckiemu naprawdę przekraczają granice racjonalności — ocenił publicysta, podkreślając, iż „Kaczyński mówi wyraźnie: chybotacie łodzią, to się źle skończy”. Przyrównał to zachowanie do zachowania nastolatka, który testuje swoich rodziców, ale wie, że zawsze dostanie, czego chce, koszula będzie wypracowana, a w lodówce będzie jedzenie. Ci politycy zapomnieli, co to znaczy wegetować w parlamencie i nie mieć wpływu na nic — konkludował. Tymi dość niedojrzałymi zachowaniami politycy czy to Porozumienia czy Solidarnej Polski pokazują, że niewiele się nauczyli z polityki — podsumował ubolewając, że „wszystkie te konflikty wewnątrz Zjednoczonej Prawicy tworzą sytuację, w której politycy tych ugrupowań biegają wypłakiwać się w ramię mediów, które są wrogie”. Alternatywą są rządy Marty Lempart i jej koalicjantów. To jest perspektywa, przed którą stoimy — alarmował Jacek Łęski. To jest pewna historyczna odpowiedzialność przed Polską za utrzymanie tego rządu. Pytanie, czy oni sobie zdają sprawę, w czyim interesie to się dzieje? — skonstatował. Z kolei Stanisław Janecki ocenił, że sytuacja jest dużo bardziej poważna, niż dotychczas powiedziano. Jest plan eksterminacyjny w stosunku do Prawa i Sprawiedliwości. Opozycja dąży do wyeliminowania tego podmiotu na zawsze — ostrzegł.  To będzie dożynanie watah w stylu, o jakim marzył Radosław Sikorski — przewidywał Łęski. aw/TVP Info
Oburzająca sonda "GW". Wyszkowski reaguje: "Na wezwanie do linczu odpowiadam: Kim jest Adam Michnik, który ukradł Solidarności Wyborczą?"^Zespół wPolityce.pl^2021-02-27 11:22:21.191079+01:00^https://wpolityce.pl/polityka/540997-oburzajaca-sonda-gw-wyszkowski-punktuje-michnika^Na łamach portalu „Gazety Wyborczej” ukazała się sonda, w której redakcja z Czerskiej pyta, czy Krzysztof Wyszkowski „powinien zostać ukarany przez wojewodę” pomorskiego Dariusza Drelicha. Chodzi o słowa opozycjonisty, w których porównywał Onet do „Der Sturmer” – pisma z III Rzeszy. Do sprawy odniósł się także sam zainteresowany. CZYTAJ TAKŻE: — TYLKO U NAS. Wyszkowski: Reakcja RASP na mój wpis jest absurdalna, mają freudowskie skojarzenia. To próba rzucenia Polaka na kolana — Ofensywa sądowa Onetu. Ringier Axel Springer pozwie Wyszkowskiego m.in. za porównanie portalu do „gazociągu Ribbentrop-Mołotow” — „Ciekawe co by pisali gdyby istnieli w latach trzydziestych”. Ringier Axel Springer pozwie Marka Suskiego za słowa o Onecie „Co to jest Onet? To elektroniczna wersja gazociągu Ribbentrop-Mołotow czyli polskojęzyczna rura do gazowania Polaków!” - napisał m.in. na Twitterze Krzysztof Wyszkowski. Ringier Axel Springer poinformował, że pozwie za te słowa legendę „Solidarności”. Członek Kolegium IPN przekazał w czwartek, że RASP żąda za wspomniany wpis przeprosin i 150 tys. zł. „Gazeta Wyborcza” zwróciła uwagę, że opozycjonista jest doradcą wojewody pomorskiego Dariusza Drelicha do spraw politycznych i historycznych.  Pomorskie posłanki Agnieszka Pomaska i Barbara Nowacka zapytały Dariusza Drelicha, czy podziela on opinie Wyszkowskiego i czy podejmie jakieś kroki dyscyplinarne za „skandaliczne wypowiedzi”. Wojewoda Dariusz Drelich odpisał, że wpisy Krzysztof Wyszkowskiego na Twitterze „miały charakter jego prywatnej opinii” — napisano na łamach „GW”. Pod artykułem zamieszczono oburzającą sondę, w której zadano pytanie: „Czy Krzysztof Wyszkowski powinien zostać ukarany przez wojewodę?”. Na takie działania redakcji z Czerskiej zareagował sam Krzysztof Wyszkowski. Na wezwanie do linczu odpowiadam: Kim jest Adam Michnik, który ukradł Solidarności Gazetę Wyborczą i dostał od Jaruzelskiego i Kiszczaka finansowanie na zastąpienie nią Trybuny ludu (RUCH nie tylko płacił z góry za cały nakład, ale rozwoził obie gazety w sposób uprzywilejowany)? — napisał opozycjonista.
A sami co przedstawili? Opozycja krytykuje KPO. "Nie ma nic wspólnego z rzeczywistością, to zbiór haseł"; "Lewica liczyła na więcej"^Zespół wPolityce.pl^2021-02-27 11:03:55.274674+01:00^https://wpolityce.pl/polityka/540994-a-sami-co-przedstawili-opozycja-krytykuje-kpo^Powtórzenie niespełnionych obietnic ze Strategii Odpowiedzialnego Rozwoju, brak zachęt dla przedsiębiorców, zbiór ogólników i haseł - tak o Krajowym Planie Odbudowy mówią politycy opozycji. Według reprezentantów rządu, KPO to ważny element odbudowy gospodarki po pandemii, ale też plan usprawnienia państwa. CZYTAJ TAKŻE: — Ruszają konsultacje Krajowego Planu Odbudowy. Premier przedstawił założenia: Przed nami wyzwania, z którymi Europa dawno się nie mierzyła — Akceptacja Planów Odbudowy niepewna ale w parlamentach tzw. krajów skąpców. Ich społeczeństwa nie chcą wspierać „utracjuszy” Oparty na pięciu filarach Krajowy Plan Odbudowy zaprezentowany został w piątek. Ruszyły konsultacje planu, o którym premier Mateusz Morawiecki powiedział, że to jeden z istotnych bardzo filarów całego wielkiego programu gospodarczego, który rząd będzie wkrótce odsłaniać w kolejnych etapach. Pięć filarów Krajowego Planu Odbudowy - dokumentu, który będzie podstawą do otrzymania środków z unijnego Instrumentu na Rzecz Odbudowy i Zwiększania Odporności - to: transformacja cyfrowa, odporność i konkurencyjność gospodarki, dostępność i jakość systemu ochrony zdrowia, zielona i inteligentna mobilność oraz zielona energia i zmniejszenie energochłonności. Posłanka Koalicji Obywatelskiej Katarzyna Lubnauer stwierdziła w rozmowie z PAP, że rząd przygotował KPO zmobilizowany wezwaniami opozycji, jednak - jak oceniła - przygotowany pośpiesznie dokument zawiera „bardzo dużo ogólników” i „na razie nie rzuca na kolana”. Według niej do KPO zostały wpisane te same obietnice, które wcześniej rząd zawarł w Strategii Odpowiedzialnego Rozwoju, a których nie udało się zrealizować do 2020 r.  Rozumiem, że KPO jest projektem, który ma być dopiero konsultowany. Ale na przykład znajduje się w nim odwołanie do Funduszu Medycznego, który przecież powstał na mocy projektu prezydenta. Mam wrażenie, że to jest ścieżka do tego, by finansować Fundusz Medyczny ze środków unijnych  — oceniła posłanka KO. Wskazała, że w KPO znalazł się też punkt dotyczący zakupu i dystrybucji szczepionek na COVID-19 ze środków europejskich. Pytanie, czy to nie jest tak, że za sprawy, które już się dzieją lub które już się wydarzyły, rząd ma zamiar płacić środkami z Funduszu Odbudowy. Wydaje się, że Fundusz Odbudowy ma służyć czemuś innemu; ma dać impuls do rozwoju na kolejne lata, czyli powinny być z niego finansowane duże przedsięwzięcia o charakterze zmieniającym jakość życie Polaków, a z tego, co na razie czytam, w tym dokumencie, to nie widzę, co miałoby być tym kołem zamachowym na kolejne lata. Raczej łatanie dziur w cyfryzacji czy zdrowiu. Najbardziej ambitnie wygląda komponent elektromobilności, ale dotyczy głównie wymiany taboru transportu publicznego. Samochodów elektrycznych dla obywateli, obietnicy z SOR tam nie znajdziemy  — powiedziała Lubnauer. Informacje o KPO przedstawione przez premiera za ciekawe uznał poseł PSL Marek Sawicki.  Problem w tym, jakie będą szczegóły  — zaznaczył. Według niego „bez wątpienia konkurencyjność polskiej gospodarki jest mniejsza niż pięć lat temu”.  Cyfryzacja była przez ostatnie lata oczkiem w głowie tego rządu, ale niewiele w tej sprawie zostało zrobione. Ze zdrowiem wiemy jak jest, więc dobrze, że ten temat jest podejmowany także przy okazji Funduszu Odbudowy  — powiedział Sawicki. Ocenił, że kwestie mobilności i energetyki nie „zazielenią się” bez silnej współpracy z samorządami.  Wszystkie plany muszą być skonsultowane z samorządem. Bez samorządu ani konkurencyjności, ani transformacji energetycznej, ani mobilności zrobić się nie da  — stwierdził Sawicki.  Jesteśmy gotowi poprzeć ten projekt, o czym mówiliśmy już kilka tygodni temu, ale pod dwoma warunkami: włączając samorządy do współpracy i - na co czas najwyższy - wprowadzając kwotę wolną od podatku na poziomie tej, jaką maja parlamentarzyści  — oświadczył polityk PSL. Szef klubu Lewicy Krzysztof Gawkowski ocenił, że Krajowy Plan Odbudowy „miał być wielką nadzieją, okazał się kolosalną beznadzieją”. Według niego Mateusz Morawiecki w KPO „zapomina o najważniejszych elementach, które powinny dotyczyć przebudowy polskiej gospodarki, strasznie pokiereszowanej po koronawirusie”. Nie ma zachęt dla przedsiębiorców którzy powinni czuć, że zostaną objęci pomocą w pierwszym zakresie  — powiedział PAP szef klubu Lewicy. Według niego, w KPO brakuje też „planów odbudowy i wsparcia dla polskich samorządów, które powinny być drugim adresatem planu odbudowy”.  Lewica liczyła na więcej i w ciągu kilku dni przedstawi swój plan, jak powinno wyglądać wydatkowanie środków z Europejskiego Funduszu Odbudowy  — powiedział Gawkowski. Poseł Konfederacji Krzysztof Bosak ocenił w rozmowie z PAP, że „filary KPO są chwytami pod publikę i mają dobrze wyglądać na slajdach, tak jak poprzednie projekty premiera Morawieckiego”.  Co z tych planów pozostało? Gdzie milion samochodów elektrycznych, gdzie ambitne zamierzenia sprzed pięciu lat? Nie ma ich bo pozostały tylko w tych prezentacjach  — dodał. Bosak uważa, że „KPO nie ma nic wspólnego z rzeczywistością, to zbiór haseł”.  Rzeczywistością jest podporzadkowanie finansowe Polski Brukseli i wzrost obciążeń dla naszej gospodarki  — ocenił. Według polityka Konfederacji, KPO nie będzie kołem zamachowym rozwoju Polski, bo składa się ze sprzeczności.  Po pierwsze w połowie sfinansujemy go sami z nowych, unijnych podatków. Polska zakłada sobie brukselską pętlę finansową na szyję. Po drugie będzie finansowany też z pożyczek, które również będziemy musieli spłacić. Po trzecie mowa jest w nim o konkurencyjności polskiej gospodarki a zarazem o wdrażaniu Europejskiego Zielonego Ładu  — powiedział Bosak.  Jeśli chodzi o innowacyjność, również odmienianą przez wszystkie przypadki, to rząd właśnie planuje nakładać w Polsce tzw. „podatek od smartfonów” i laptopów. Będzie to szło w dokładnie przeciwnym kierunku  — dodał. Senator Polski 2050 Jacek Bury ocenił z kolei, że zaprezentowanie przez premiera Krajowego Planu Odbudowy było „spektaklem zakrojonym na szeroką skalę, ale ogólnikowym”.  Bardzo mnie martwi, że nazwiska ekspertów, którzy konsultowali KPO z premierem są utajnione. Kto to konsultował, w jaki sposób się to odbywało? Boję się o jakość kolejnych konsultacji, na które ma być zaproszonych kilku ekspertów, będą prowadzone w szybkim tempie  — powiedział Bury. Wezwał rząd, by „ujawnił nazwiska ekspertów oraz by zapowiedziane konsultacje były poważne i rzetelne, a nie były jedynie grą pod publikę”. Premier Morawiecki oświadczył w piątek, że „za parę miesięcy, gdy narodowy program szczepień przeciw COVID-19 będzie już nas chronił, czeka nas wielkie zadanie odbudowy polskiej gospodarki”.  Chcemy mądrze wykorzystać ten czas próby, a służyć ma temu nasz program Krajowego Planu Odbudowy  — zaznaczył szef rządu. Wicepremier, minister rozwoju, technologii i pracy Jarosław Gowin podkreślił podczas prezentacji KPO, że jest to nie tylko plan odbudowy, ale i przebudowy, polski plan głębokiego unowocześnienia gospodarki i usprawnienia państwa. Wicepremier stwierdził, że środki z KPO to ogromy walor i zostaną przeznaczone na reformy. Minister zdrowia Adam Niedzielski stwierdził, że KPO docenia rolę sektora medycznego i poświęca mu duży program - blisko 20 mld zł będzie przeznaczone na dofinansowanie, wsparcie i odbudowę postcovidową oraz przywracanie funkcjonalności sektora medycznego. Minister finansów, funduszy i polityki regionalnej Tadeusz Kościński podczas prezentacji KPO powiedział, że ponad 312 mld zł przeznaczonych zostało, by ratować życie, miejsca pracy, przedsiębiorstwa w Polsce. Z kolei wiceminister funduszy i polityki regionalnej Małgorzata Jarosińska-Jedynak poinformowała, że KPO zakłada m.in. inwestycje w morskie farmy wiatrowe, podnoszenie efektywności energetycznej, działania antysmogowe, czy promocję nisko i zeroemisyjnych środków transportu.  tkwl/PAP
Wicerzecznik PiS: "GW" odgrzewa stare kotlety, żeby zaatakować prezesa Orlenu. Nasuwa się przekonanie, że ma to drugie dno^Zespół wPolityce.pl^2021-02-27 10:16:48.855199+01:00^https://wpolityce.pl/polityka/540990-fogiel-gw-odgrzewa-stare-kotlety-zeby-zaatakowac-obajtka^Nie mam powodów, by mieć podejrzenia wobec Daniela Obajtka; na artykuł „Gazety Wyborczej” trudno patrzeć inaczej, niż jako na kolejny atak na środowisko PiS - ocenił wicerzecznik partii Radosław Fogiel. Zaznaczył, że nie ma żadnych przesłanek, by wobec prezesa Orlenu podejmować jakieś decyzje kadrowe. CZYTAJ TAKŻE: — PKN Orlen odpowiada na artykuł „GW”! „Zawiera nieprawdziwe informacje, szereg bezpodstawnych sugestii i manipulacji” — Oświadczenie prezesa TT Plast po artykule „GW”. Fortuna: Informacje dot. naszej firmy są nieprawdziwe. Traktuję to jako atak na nas — Internauci zażenowani atakiem „GW” na Obajtka. „Przeklinał, bo ma zespół Tourette’a”; „Czyżby Orlen zaczynał być zbyt silny?” „Gazeta Wyborcza” napisała w piątek, że prezes PKN Orlen Daniel Obajtek, w czasach, gdy był wójtem Pcimia, „chciał wykończyć firmę swojego wuja”.  Choć jako samorządowiec nie mógł tego zrobić, kierował z tylnego siedzenia konkurencyjną spółką. Potem skłamał w tej sprawie przed sądem — podała „GW”. Gazeta przekonuje, że dowodem na to są nagrania rozmów Obajtka, którymi dysponuje. O ten artykuł zapytany został w sobotę na antenie Radia Zet wicerzecznik PiS.  Ja mogę się opierać wyłącznie na faktach, które znam, jak wszyscy. Jest jakiś artykuł, oparty na jakichś taśmach w „Gazecie Wyborczej”, jest gorący, emocjonalny wstępniak wicenaczelnego Jarosława Kurskiego, który po raz kolejny tam atakuje środowisko Prawa i Sprawiedliwości oraz Prawo i Sprawiedliwość. Trudno mi patrzeć na to inaczej, niż jako na kolejny atak na środowisko PiS — oświadczył Fogiel. Pytany, czy prokuratura powinna przyjrzeć się oświadczeniom majątkowym Obajtka, czego domaga się opozycja, wicerzecznik PiS podkreślił, że to pytanie należy zadać prokuraturze.  To nie jest pytanie do mnie, nie jestem prokuratorem, nie powinni politycy wydawać poleceń prokuraturze. To będzie decyzja prokuratury — mówił.
Totalność Platformy, która tyle złego zrobiła Polsce, tak zatruła nasze życie publiczne, zaczyna niszczyć ją samą. "Licytacja na szaleństwo"^Michał Karnowski^2021-02-27 09:52:17.749109+01:00^https://wpolityce.pl/polityka/540988-totalnosc-platformy-zaczyna-niszczyc-ja-sama^Pośmialiśmy się serdecznie z pani posłanki Joanny Muchy, która porzucając macierzystą Platformę Obywatelską na rzecz formacji stworzonej przez pieszczocha TVN orzekła iż  To bycie totalną opozycją stało się taką koleiną, z której bardzo ciężko wyskoczyć. PO bardzo głęboko weszła w ten spór. PO trochę zachowuje się w ten sposób, że jak ktoś mówi: „PiS”, to PO odpowiada: „Nie ma na to naszej zgody”.  Było to zabawne bo spora część tej nieznośnej totalności jest zasługą właśnie pani Muchy, twarzy licznych puczy i puczyków.  Ale, zapewne mimowolnie, było to ważne stwierdzenie. Okazało się, że diagnoza, którą przedstawialiśmy na tych łamach od roku 2016, została potwierdzona także z jądra opozycyjności.  Wydarzenia ostatnich dni rzucają jednak nowe światło na tę sprawę. Mamy oto bowiem całą serię wypowiedzi polityków opozycji, które spychają ją w krąg szaleństwa, braku powagi, które wykluczają możliwość zwiększenia poparcia.  Prym wiedzie tu Platforma. Mając życzliwość (na oko) 80 procent mediów w Polsce postanowili zawalczyć o „likwidację TVP Info”. Ogłaszają bojkoty narodowego operatora paliwowego - tyleż głupie, co nieskuteczne. A na deser patron PO pan Donald Tusk ujawnia iż będąc rzekomo w sercu Europy (obecnie jako przewodniczący Europejskiej Partii Ludowej) nie wie iż cała Europa przygotowuje plany odbudowy po epidemii. CZYATJ: Kompromitacja Tuska. Nie sprawdził podstawowych faktów. Szef EPL atakuje rząd ws. Krajowego Planu Odbudowy Listę instytucji państwa polskiego, które PO przewidziała do likwidacji, bo sądzi iż to dobry sposób zastraszenia jej pracowników, państwo znają. Dlaczego robią aż tyle głupot? Skąd ta licytacja na szaleństwo? Bo po stronie opozycji trwa rywalizacja wewnętrzna. Platforma czuje się zagrożona w swojej dominacji. Sięga więc po swoje zasoby. Ale jedyne, co tam znajduje, to szaleńcza totalność. Tak długo tylko tym się zajmowali, że tylko to umieją. Magazyn pomysłów jest pusty, a lider, pan Borys Budka, niezdolny do pozytywnego szarpnięcia. Totalność Platformy, która tyle złego zrobiła Polsce, tak zatruła nasze życie publiczne, zaczyna niszczyć ją samą. Nie dziwię się, że na tym tle i ktoś taki jak Hołownia jawi się części wyborców opozycyjnych jako alternatywa.
Od lat powtarzamy: Polska NIGDY nie zrzekła się reparacji wojennych od Niemiec. NAJWAŻNIEJSZE USTALENIA^WAŻNE ARCHIWA SIECI^2021-02-27 09:09:29.406300+01:00^https://wpolityce.pl/polityka/540952-polska-nigdy-nie-zrzekla-sie-reparacji-wojennych-od-niemiec^W cyklu „Ważne archiwa SIECI” przypominamy Państwu najważniejsze publikacje naszych autorów. Co tydzień, w weekendy czytelnicy portalu wPolityce.pl, którzy przystąpią do „Sieci Przyjaciół” (można to zrobić ==> TUTAJ) dostaną porcję dobrej publicystyki, reportażu, ważnych opinii. Dzisiaj w cyklu WAŻNE ARCHIWA SIECI dwa artykuły dr. Grzegorza Kostrzewy-Zorbasa. Zawsze staliśmy po stronie prawdy historycznej i odsłanialiśmy prawdę na temat reparacji wojennych, których Polska słusznie domaga się od Niemiec. Tekst ukazał się w Tygodniku „wSieci” nr 40 (96) 2014 29 kwietnia - 5 maja 2014 r. *Polska nie zarejestrowała… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
NASZ WYWIAD. Sędzia Paweł Styrna: Dopuszczam pomysł dotyczący drobnych korekt, ale nie czas dzisiaj na radykalne zmiany^"Sieci" - Największy konserwatywny tygodnik w Polsce^2021-02-26 23:54:08.100473+01:00^https://wpolityce.pl/polityka/540758-nasz-wywiad-pawel-styrna-nie-czas-na-radykalne-zmiany^Chcę, by KRS w jak najmniejszym stopniu zajmowała się sobą, a w jak największym zakresie przeprowadzała konkursy na wolne stanowiska sędziowskie. Za kilka lat będziemy bowiem rozliczeni z tego, w jaki sposób pomogliśmy sądom, a nie z tego, kto był członkiem prezydium czy kto był przewodniczącym Rady - mówi sędzia Paweł Styrna, nowy przewodniczący Krajowej Rady Sądownictwa, w rozmowie z Wojciechem Biedroniem. CZYTAJ RÓWNIEŻ: Sędzia Paweł Styrna wybrany nowym przewodniczącym Krajowej Rady Sądownictwa. Zastąpi sędziego Leszka Mazura CZYTAJ TAKŻE: TYLKO U NAS. Dyskusja o nowych zadaniach KRS. Nawacki: „Władza sądownicza nie może kreować prawa”. Piebiak: „Świat nie kończy się na TSUE”. WIDEO wPolsce.pl… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Jan Rokita w tygodniku "Sieci": Zwątpienie w Platformę. Przeciwnicy Borysa Budki zarzekają się, że jest ich najlepszym przyjacielem^"Sieci" - Największy konserwatywny tygodnik w Polsce^2021-02-26 23:51:23.750730+01:00^https://wpolityce.pl/polityka/540954-rokita-w-sieci-zwatpienie-w-platforme^„Dość powszechne jest przekonanie, że wieloletni szef partii i premier z jej ramienia Donald Tusk przestał stawiać na PO, kombinując, jakby tu stworzyć konstelację ewolucyjnie lepiej dostosowaną do dzisiejszej polityki” – pisze Jan Rokita na łamach tygodnika „Sieci”. Zdaniem publicysty, narzekanie i wątpienie w szanse Platformy, to zjawisko coraz popularniejsze w mediach. Zwątpienie w Platformę Obywatelską jest dzisiaj w dobrym tonie. Jeśli czytać gazety, to trudno się oprzeć wrażeniu, że jak jakiś szef działu krajowego nie ma pomysłu na bieżący komentarz, to zawsze może po raz n-ty wylać swoje rozczarowanie kondycją PO – czytamy.  Rokita zwraca uwagę m.in. na postać Donalda Tuska i jego znaczenie w obecnej sytuacji PO. Dość powszechne jest przekonanie, że wieloletni szef partii i premier z jej ramienia Donald Tusk przestał stawiać na PO, kombinując, jakby tu stworzyć konstelację ewolucyjnie lepiej dostosowaną do dzisiejszej polityki, oczywiście kosztem Platformy w jej obecnym kształcie – przekonuje Rokita. Zarzut wobec Borysa Budki jest jeden: że nie sprawił wcale cudu, w efekcie którego partia podążałaby jasną drogą do pokonania PiS i przejęcia władzy. (…) Ci, których prezes pokonał w partyjnych wyborach, tworzą „platformę w Platformie”, a choć się zarzekają, że Budka jest ich najlepszym przyjacielem, wszyscy wiedzą, jaki jest polityczny sens tego rodzaju wewnątrzpartyjnych konstrukcji – dodaje. Rokita pisze też o ewentualnym osłabieniu Platformy, by powstać mogła nowa formacja polityczna.  Moda na dezawuowanie Budki nie bierze się wcale z jakichś widocznych ułomności jego partyjnego kierownictwa, ale jest z jednej strony efektem zjawiska „zwątpienia w Platformę”, z drugiej zaś celowym osłabianiem przywództwa PO po to, by pozbawić partię wewnątrzsterowności i na jej gruzach wznieść inną polityczną konstrukcję – czytamy. Liczni po stronie opozycji mniej lub bardziej otwarci przeciwnicy Platformy zakładają możliwość powtórki scenariusza z 2001 r. Dokładnie dwie dekady temu świeżo powstała PO z premedytacją zaczepiła się na sposób pasożytniczy na dwóch istniejących wcześniej organizmach: Unii Wolności i Stronnictwie Konserwatywno-Ludowym, zręcznie wysysając z nich energię, działaczy i elektorat. Czyli zrobiła z sukcesem to, co teraz planuje przede wszystkim Szymon Hołownia i jego ekipa w stosunku do starej i trochę zmęczonej już (podobnie jak UW w 2001 r.) Platformy – pisze Rokita. Zwraca też uwagę na atuty, które pozostały w rękach rządzących Platformą Obywatelską.  Jak każde duże i znużone zwierzę Platforma potrzebuje oczywiście czasu, aby opędzić się od intruzów. I tu tkwi właśnie druga kluczowa przewaga PO. Najprawdopodobniej bowiem partia ten czas ma. I ma go nawet dość sporo, aż do roku 2023, kiedy mają się odbyć rozstrzygające o przyszłej władzy wybory. Intruzi są w pośpiechu: muszą już dziś sami sobie i całej Polsce udowodnić, że Platforma będzie dla nich dostępnym i bogatym żerowiskiem. To pod presją tej psychologicznej konieczności Polska 2050 idzie do Sejmu na rozdobędę, polując tam na jakieś trzeciorzędne posłanki, choć jej długofalowym interesem byłoby odcięcie się i odizolowanie od obecnego parlamentu niczym od jakiejś politycznej zarazy – czytamy. Cały tekst Jana Rokity w najnowszym numerze tygodnika „Sieci” dostępnym w sprzedaży od 22 lutego br., także w formie e-wydania na https://www.wsieciprawdy.pl/aktualne-wydanie-sieci.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
„Kasta” zaciera ręce, a Tuleya zapowiada, że już  szykuje się do pracy: „Prasuję garnitur i w poniedziałek stawię się w sądzie”^Zespół wPolityce.pl^2021-02-26 22:49:03.834820+01:00^https://wpolityce.pl/polityka/540929-groteska-tuleya-szykuje-sie-do-pracy-prasuje-garnitur^Sprawa Igora Tulei i jego powrotu do orzekania, po szokującej decyzji upolitycznionego Sądu Apelacyjnego w Warszawie, budzi wiele emocji. Sam Igor Tuleya, po tym jak SA w Warszawie uznał, że nie został on pozbawiony immunitetu, przekonuje, że „już prasuje koszulę”. Z kolei prof. Marcin Matczak nazywa uczciwych sędziów „sługusami”. CZYTAJ TAKŻE: — UJAWNIAMY. Przewodnicząca składu, który stwierdził, że Tuleya może orzekać uczestniczyła w protestach „Iustitii” pod SN! [WIDEO] — Szokująca decyzja Sądu Apelacyjnego uderza w SN!: „Sędzia Igor Tuleya może orzekać, a jego immunitet nie został uchylony” Prasuję garnitur i w poniedziałek stawię się w sądzie. Będę wnioskował o przywrócenie mnie do służby – powiedział Radiu Zet sędzia Igor Tuleya.
Dr Pinkas przestrzega przed populizmem ws. szczepień: Choroba Dworczyka to efekt poddawania się myśli: "co o nas pomyślą"^Zespół wPolityce.pl^2021-02-26 22:31:14.390730+01:00^https://wpolityce.pl/polityka/540975-dr-pinkas-przestrzega-przed-populizmem-ws-szczepien^Jarosław Pinkas był gościem TVN24. Były wiceminister zdrowia mówił o potrzebie szczepienia ważnych urzędników państwowych.  Pinkas to były sekretarz i podsekretarz stanu w Ministerstwie Zdrowia i Główny Inspektor Sanitarny. Obecnie członek Rady ds. Ochrony Zdrowia przy Prezydencie RP.  CZYTAJ RÓWNIEŻ: Ciekawa uwaga Kaźmierczaka: „Niezaszczepienie członków rządu zajmujących się pandemią to żenujący populistyczny absurd” W programie „Sprawdzam” na antenie TVN24 zwrócił uwagę na fakt, że należało zaszczepić urzędników niektórych urzędników państwowych oraz przedstawicieli służb. Zdaniem dra Pinkasa, nie zdecydowano się na taki ruch z powodów „związanych z populizmem”.  Istotnym błędem, związanym z populizmem, było to, że nie zaszczepiono na początku parlamentarzystów, zespołu zarządzania kryzysowego, rządu, policji. Chodzi o ciągłość pracy – powiedział. Jako przykład złej decyzji podał fakt, że koronawirusem zaraził się Michał Dworczyk, minister odpowiedzialny na narodowy program szczepień.  Oni powinni być zaszczepieni razem z personelem medycznym. Choroba Michała Dworczyka to efekt zbytniego poddawania się myśli: „co o nas pomyślą”  – stwierdził.  mly/Twitter
Ostro grają! Platforma Obywatelska chce wrócić do gry. Zapowiedzieli, że przedstawią "receptę na kryzys". Internauci drwią^Zespół wPolityce.pl^2021-02-26 21:56:08.232126+01:00^https://wpolityce.pl/polityka/540972-po-zaprezentuje-recepte-na-kryzys-internauci-drwia^Platforma Obywatelska zapowiedziała, że przedstawi swoją „receptę na kryzys”. Hasło największej partii opozycyjnej spotkało się z kpiną ze strony internautów. CZYTAJ RÓWNIEŻ: W końcu się czymś wykażą? KO ma zaprezentować w sobotę „Receptę na kryzys”. Wśród prelegentów… Sławomir Nitras PO reklamuje swoją akcję plakatem z twarzami ważnych polityków tego ugrupowania, w tym m.in. Borysa Budki – przewodniczącego Platformy. Jako symbol „recepty na kryzys” prezentowany jest również Sławomir Nitras.  Swoją „receptę” politycy PO zaprezentują w mediach społecznościowych. Politycy, dziennikarze i użytkownicy Twittera wyśmiali pomysł Platformy Obywatelskiej.  Szacunek za szczerość! Taka ekipa to murowany kryzys
W USA o homofobii, a Rosja się zbroi. "We Francji ujawniono skandale seksualne w dwóch prestiżowych instytucjach"^Andrzej Potocki^2021-02-26 21:33:16.408772+01:00^https://wpolityce.pl/polityka/540807-w-usa-o-homofobii-a-rosja-sie-zbroi^Kasta sędziowska skupiona w stowarzyszeniu Ręka Rękę Myje (oficjalnie Iustitia) zorganizowała kolejny żenujący spektakl. Tym razem konkurs. Zbliża się bowiem dzień bardzo istotny dla wymiaru sprawiedliwości, mianowicie „dzień solidarności z sędziami Juszczyszynem, Tuleyą i Morawiec”. Chętni muszą odnaleźć w swoich miejscowościach nośniki z plakatem poparcia dla tych sędziów i zrobić sobie zdjęcie na jego tle. Można również samemu wydrukować taki plakat i zrobić sobie z nim zdjęcie w miejscu ważnym dla autora tej hecy. Na zwycięzców czeka nagroda. Kalendarz z podpisami Tulei i Juszczyszyna. Rozumiem, że zdjęcia ilustrujące kolejne miesiące są obrazem 12 stacji cierpień tego Wielkiego Męczennika w walce o wolność i niezawisłość polskiej Temidy, a sam kalendarz ma być odzwierciedleniem starej prawdy, że polskie sądownictwo ma twarz Igora Tulei.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Nie upieram się, ale może szczepionka z Chin to nie jest zły pomysł? Zachęcam do poważnej dyskusji, bo sytuacja epidemiczna robi się poważna^Marcin Wikło^2021-02-26 21:28:33.068516+01:00^https://wpolityce.pl/polityka/540964-a-moze-szczepionka-z-chin-to-nie-jest-taki-zly-pomysl^Być może ktoś mnie za to przeklnie, ale stosując lekarską zasadę, by po pierwsze nie szkodzić, uważam, że nie należy odrzucać chińskiej szczepionki tylko dlatego, że jest chińska. Zdaję sobie sprawę, jakie są badania na ten temat, opublikowaliśmy je nawet na portalu wPolityce.pl. Wydaje mi się jednak, że emocje nie są w kwestii ratowania życia Polaków najlepszym doradcą. CZYTAJ TAKŻE: Polacy nie chcą ani rosyjskiej, ani chińskiej szczepionki. Wyjątkowa zgodność elektoratów największych partii w tej sprawie. SPRAWDŹ W badaniu przeprowadzonym przez pracownię Social Changes dla portalu wPolityce.pl pytano o szczepionki zarówno z Chin, jak i z Rosji. Połowa Polaków ich nie chce. I nie ma znaczenia, czy to zwolennicy, czy przeciwnicy rządu. To ważne, bo linia sporu w większości spraw przebiega dzisiaj właśnie tędy. Nie powiem, od samego pytania czuje się mrowienie na plecach i odruchowo chciałoby się odpowiedzieć - nie. Po namyśle, sprawa nie jest już dla mnie tak jednoznaczna, przynajmniej jeśli chodzi o Pekin. Bo zapytałbym jeszcze - dlaczego? I chciałbym nasycić się tymi uzasadnieniami. Bo odpowiedzi „nie, bo nie” należałoby, to oczywiste, natychmiast wyrzucić do kosza. I jeszcze jedno. Pytanie w badaniu powinno inne. Nie „czy rząd powinien kupić…”, tylko „czy dałbym się zaszczepić szczepionką z Chin”. Rosję odrzucam, ale Chiny niekoniecznie. Choćby z tego powodu, że ten wirus wyszedł stamtąd, co jest dostatecznym obciążeniem dla Pekinu. Podejrzewam, że na drugi - delikatnie mówiąc - skandal, a byłoby nim wypuszczenie na rynek „złej” szczepionki, by sobie nie pozwolili. Wybaczcie, że piszę jak laik, ale tego typu badania skierowane są przecież zazwyczaj nie do specjalistów. Sprawa jest poważna, mówimy o sytuacji, w której na szali leży życie i zdrowie Polaków. O błędach nie może być mowy. Ale, w zasadzie, co tu jest błędem? Czy nie większym nieporozumieniem było całkowite zawierzenie Komisji Europejskiej i poleganie na centralnie sterowanym zamówieniu od koncernów? Ten plan nie wypalił, trzeba się jakoś asekurować. Nie naciskam, nie upieram się, ale poważnej dyskusji - o składzie i działaniu chińskiej szczepionki - w gronie eksperckim chętnie bym wysłuchał. CZYTAJ TAKŻE: RAPORT. Polska walczy z III falą koronawirusa. 11 539 nowych przypadków zakażenia koronawirusem, zmarło 259 osób
Poseł Szłapka uważa, że jeśli on nie rządzi, to Polska nie ma sensu. "Niestety, nie dopowiedział, gdzie uzupełni paliwo w swoim aucie"^Jacek Karnowski^2021-02-26 21:25:18.765790+01:00^https://wpolityce.pl/polityka/540965-szlapka-uwaza-ze-jesli-on-nie-rzadzi-polska-nie-ma-sensu^Poseł Nowoczesnej Adam Szłapka nie będzie tankował na Orlenie. Niestety, nie dopowiedział, gdzie w takim razie uzupełni paliwo w swoim aucie. Może na stacji BP, może Shella, a może na Łukoilu? Jeśli wybierze firmę rosyjską, powinien pamiętać, że po klęsce operacji pojednania, prowadzonej przez rząd Donalda Tuska nad grobem śp. Lecha Kaczyńskiego, stacje te zmieniły nazwę, i obecnie nazywają się AMIC Energy. Czy jakoś tak.  CZYTAJ: Szłapka wzywa do bojkotu Orlenu. Riposta internautów: „To jest polski poseł?”; „Powinien pan oddać mandat”; „Antypolskie działania” W sumie wypowiedź Szłapki - „Pamiętajcie: nie tankujemy na Orlenie!” - jest cenna. Orlenowi nie zaszkodzi, bo ma dziś najlepszy w Polsce standard obsługi, a jest cenną puentą linii politycznej opozycji. Linii, którą da się sprowadzić do prostego przesłania: jeśli my nie rządzimy, Polska nie ma sensu. Niech sczeźnie, upadnie, zostanie wykupiona i zniewolona. Niech jej nie będzie, bo samym swoim istnieniem po prostu drażni.  Jest naszym dramatem, że i nasze pokolenia, dorastające już w epoce rzekomo doskonałej wolności, nie uciekły od tego dramatycznego pęknięcia polskości, datującego się co najmniej od początku XVIII wieku. Jedni jej - Polski - chcą całym sercem, i gotowi są oddać jej wszystko. Inni w istocie jej nienawidzą. Jeśli mogą pozarządzać, to nawet owiną się biało-czerwoną flagą, ale jeśli wypada im z rąk, odwracają się plecami. Jak poseł Szłapka, tak chętny to wspierania brytyjskich i holenderskich emerytów - byle tylko rząd PiS nie mógł wspierać polskich emerytów.  Co zrobią z Polską, jeśli wygrają? Nic. Ale „nic” w naszym wypadku oznacza klęskę. Oznacza, że pod koniec pierwszej kadencji rządów Platformy i jej sojuszników Orlen nie będzie już Polski. Mógłbym się o to założyć. I także o to, że poseł Szłapka znalazłby powody, by się z tego cieszyć. Czyż w XVIII wieku nie było takich, co ciągle się cieszyli?
W Dzienniku Ustaw opublikowano rozporządzenie o nowych obostrzeniach. Ważne zmiany dot. warmińsko-mazurskiego i maseczek^Zespół wPolityce.pl^2021-02-26 21:08:11.455798+01:00^https://wpolityce.pl/polityka/540967-w-dzienniku-ustaw-rozporzadzenie-o-nowych-obostrzeniach^W Dzienniku Ustaw opublikowano w piątek rozporządzenie Rady Ministrów w sprawie ograniczeń, nakazów i zakazów związanych z epidemią. Wprowadza ono m.in. regionalne obostrzenia na Warmii i Mazurach i obowiązek zasłaniania nosa i ust wyłącznie maseczką. CZYTAJ RÓWNIEŻ: Zmiana obostrzeń w związku z nasileniem pandemii. Które branże i gdzie zostaną zamknięte? Co ze Świętami Wielkanocnymi? SPRAWDŹ CZYTAJ TAKŻE: Koniec z przyłbicami i szalikami! Od soboty nakaz noszenia maseczek. Rzecznik MZ: „Zakaz używania tego typu osłon będzie kategoryczny” Regulacja powiela wiele rozwiązań zawartych w poprzednim rozporządzeniu rządu z 21 grudnia 2020 r. Od soboty obowiązuje m.in. w środkach komunikacji publicznej i w miejscach ogólnodostępnych nakaz zakrywania ust i nosa przy pomocy maseczki - wynika z rozporządzenia opublikowanego w piątek w Dzienniku Ustaw. W piątek wieczorem ukazało się rozporządzenie Rady Ministrów w sprawie ustanowienia określonych ograniczeń, nakazów i zakazów w związku z wystąpieniem stanu epidemii. Dokument dotyczy również nakazu noszenia maseczek. Z rozporządzenia wynika, że od soboty nakazuje się zakrywanie, przy pomocy maseczki, ust i nosa. Do tego czasu obowiązywało rozporządzenie, według którego usta i nos należy zasłaniać przy pomocy odzieży lub jej części, maski, maseczki, przyłbicy albo kasku ochronnego. Nakaz używania maseczki od soboty obowiązuje w środkach publicznego transportu zbiorowego, na statkach pasażerskich w żegludze krajowej lub statkach żeglugi śródlądowej przeznaczonymi lub używanymi do przewozu osób. Maseczki należy nosić również w miejscach ogólnodostępnych, m.in. na drogach i placach, na terenie cmentarzy, promenad, bulwarów, miejsc postoju pojazdów czy parkingów leśnych, w zakładach pracy, jeżeli w pomieszczeniu przebywa więcej niż 1 osoba, chyba że pracodawca postanowi inaczej. Wymóg ten dotyczy też osób przebywających w budynkach użyteczności publicznej przeznaczonych na potrzeby: administracji publicznej, wymiaru sprawiedliwości, kultury, kultu religijnego, oświaty, szkolnictwa wyższego, nauki, wychowania, opieki zdrowotnej, społecznej lub socjalnej, obsługi bankowej, handlu, gastronomii, usług, w tym usług pocztowych lub telekomunikacyjnych, turystyki, sportu, obsługi pasażerów w transporcie kolejowym, drogowym, lotniczym, morskim lub wodnym śródlądowym. Maseczki należy nosić też w obiektach handlowych lub usługowych, placówkach handlowych lub usługowych i na targowiskach (straganach). W rozporządzeniu wskazano również przypadki, w których nie stosuje się nakazu zakrywania ust i nosa. Są z niego zwolnione m.in. dzieci do ukończenia 5. roku życia, osoby ze względu całościowych zaburzeń rozwoju, zaburzeń psychicznych, niepełnosprawności intelektualnej w stopniu umiarkowanym, znacznym albo głębokim, oraz mające trudności w samodzielnym zakryciu lub odkryciu ust lub nosa. Nakazu nie stosuje się też w przypadku sprawującego kult religijny podczas jego sprawowania. Maseczki nie trzeba mieć założonej na terenie lasu, parku, zieleńca, ogrodu botanicznego, ogrodu zabytkowego, rodzinnego ogródka działkowego albo plaży. Osoba przekraczająca granicę lądową z Czechami lub Słowacją od soboty ma mieć negatywny wynik testu na koronawirusa wykonanego przed przekroczeniem granicy w okresie 48 godzin licząc od wyniku testu - zakłada opublikowane w piątek wieczorem rozporządzenie Rady Ministrów. Rozporządzenie Rady Ministrów w sprawie ograniczeń, nakazów i zakazów związanych z epidemią opublikowane zostało w piątek po godz. 20 w Dzienniku Ustaw. Regulacja powiela wiele rozwiązań zawartych w poprzednim rozporządzeniu rządu z 21 grudnia 2020 r. W odniesieniu do ograniczeń w związku z przekraczaniem granic rozporządzenie wprowadza nowe obostrzenia dla osób podróżujących z Czech i Słowacji. Mają one obowiązywać od dnia następującego po dniu ogłoszenia rozporządzenia, czyli od soboty. Według zapisów rozporządzenia, osoby, które nie mieszkają lub nie przebywają na stałe w Polsce są zobowiązane mieć negatywny wynik testu na koronawirusa.  Dotyczy to osób przekraczających granicę różnymi środkami transportu – indywidualnymi i zbiorowymi - oraz osób przekraczających tę granicę pieszo — przekazała w piątek wieczorem Straż Graniczna. Test nie może być wykonany później niż 48 godzin przed przekroczeniem granicy. Podróżni mają obowiązek przedłożyć, na żądanie funkcjonariusza Straży Granicznej lub Policji, wynik testu w języku polskim albo w języku angielskim — poinformowała SG. Zgodnie z zapisami rozporządzenia obowiązek trwającej 10 dni kwarantanny ma być stosowany do osób przekraczających lądową granicę z Czechami lub Słowacją, „niezależnie od środka transportu, którym się przemieszcza, bądź pieszo, w celu udania się do swojego miejsca zamieszkania lub pobytu na terytorium Rzeczypospolitej Polskiej”.  Natomiast osoby, które wracają do swojego miejsca zamieszkania lub pobytu na terenie Polski i będą posiadały negatywny wynik testu w kierunku SARS-CoV-2, nie będą podlegały obowiązkowej kwarantannie — podkreśla SG. Ponadto obowiązku odbywania kwarantanny po przekroczeniu granicy polsko-czeskiej i polsko-słowackiej oraz posiadania negatywnego wyniku testu zwolnione będą również m.in. osoby zaszczepione przeciwko koronawirusowi, którym wystawiono zaświadczenie o wykonaniu szczepienia dopuszczoną do obrotu w Unii Europejskiej szczepionką. Zwolnieni z kwarantanny będą też na przykład: pracownicy transgraniczni, czyli osoby, które przekraczają granicę w ramach wykonywania czynności zawodowych, służbowych lub zarobkowych, uczniowie pobierający naukę w Polsce, dzieci objęte wychowaniem przedszkolnym w Polsce, studenci kształcący się w Polsce, osoby prowadzące działalność naukową i wykonujący zadania służbowe żołnierze Sił Zbrojnych RP lub wojsk sojuszniczych, funkcjonariusze Policji, Straży Granicznej, Agencji Bezpieczeństwa Wewnętrznego, Służby Celno-Skarbowej, Państwowej Straży Pożarnej oraz Służby Ochrony Państwa, inspektorzy Inspekcji Transportu Drogowego. Zwolnienie obejmie także członków misji dyplomatycznych, urzędów konsularnych i przedstawicieli organizacji międzynarodowych oraz członków ich rodzin oraz kierowców wykonujący przewóz drogowy w ramach międzynarodowego transportu drogowego. Jak mówił niedawno minister zdrowia Adam Niedzielski „w Czechach i na Słowacji mamy trudną sytuację”.  Pierwszym naturalnym krokiem będzie wprowadzenie ograniczeń w ruchu między naszymi południowymi sąsiadami a Polską. Chcemy, aby osoby, które wjeżdżają do Polski musiały wykazać się negatywnym testem w kierunku koronawirusa. Jeżeli takiego testu nie mają, to będą musiały odbywać kwarantannę — zapowiadał szef resortu zdrowia. Dopytywany w mediach, czy bez testu obywatel nie będzie mógł wrócić do Polski, Niedzielski odpowiadał, że „będzie mógł, tylko będzie musiał wpaść na kwarantannę”. Jak zaznaczał, negatywny wynik nie będzie przepustką dla powrotu do kraju, ale przepustką dla zwolnienia z kwarantanny.  Możliwość prowadzenia usług hotelarskich przedłużono do 14 marca. Dla gości nadal można udostępniać nie więcej niż 50 proc. pokoi znajdujących się w obiekcie - wynika z opublikowanego w piątek rozporządzenia. Wyjątkiem są hotele w woj. warmińsko-mazurskim, gdzie zakazano prowadzenia takiej działalności do 14 marca. Zgodnie z rozporządzeniem do 14 marca województwo warmińsko-mazurskiego jest obszarem szczególnie zagrożonym zakażeniem wirusem SARS-CoV-2. W przypadku tego województwa wprowadzono dodatkowe obostrzenia związane m.in. z zamknięciem basenów, ograniczeniami w zakresie prowadzenia usług hotelarskich, z ograniczeniami związanymi z prowadzeniem działalności kulturalnej (kina, teatry), związane ze sportem, z działalnością kasyn oraz działalnością tzw. galerii handlowych. Na pozostałym obszarze kraju jest dozwolone prowadzenie usług hotelarskich w hotelach, motelach i pensjonatach. Nadal będą zamknięte siłownie, aquaparki, kluby i centra fitness. Restauracje, tak jak do tej pory, będą mogły tylko wydawać posiłki na wynos. Dopuszczalna jest natomiast działalność polegająca na przygotowywaniu i podawaniu posiłków lub napojów przeznaczonych do spożycia przez pasażerów po zajęciu miejsca siedzącego w pociągach objętych obowiązkową rezerwacją miejsc. Gości nadal nie będą mogły przyjmować wesołe miasteczka i parki rozrywki, pokoje zagadek czy dyskoteki. Wyłączone z zakazu są sportowe kluby taneczne. Rozdział piąty rozporządzenia poświęcono kwestii szczepień m.in. kolejności ich przeprowadzania. Do 14 marca województwo warmińsko-mazurskiego jest obszarem szczególnie zagrożonym zakażeniem wirusem SARS-CoV-2 - wynika z rozporządzenia Rady Ministrów opublikowanego w piątek w Dzienniku Ustaw. Ma ono na celu ograniczenie ryzyka związanego z wystąpieniem epidemii wywołanej koronawirusem SARS-CoV-2. Zgodnie z rozporządzeniem w sprawie ustanowienia określonych ograniczeń, nakazów i zakazów w związku z wystąpieniem stanu epidemii do 14 marca „obszarem szczególnie zagrożonym zakażeniem wirusem SARS-CoV-2 jest obszar województwa warmińsko-mazurskiego”. W przypadku tego województwa wprowadzono dodatkowe obostrzenia związane m.in. z zamknięciem basenów, ograniczeniami w zakresie prowadzenia usług hotelarskich, z ograniczeniami związanymi z prowadzeniem działalności kulturalnej (kina, teatry), związane ze sportem, z działalnością kasyn oraz działalnością tzw. galerii handlowych. Z rozporządzenia wynika, że do 14 marca 2021 r. na terenie województwa warmińsko-mazurskiego baseny są zamknięte „z wyłączeniem basenów: działających w podmiotach wykonujących działalność leczniczą przeznaczonych dla pacjentów, dla członków kadry narodowej polskich związków sportowych”. Zamknięte będą hotele, kina, teatry, ośrodki kultury i miejsca rozrywki, „z wyjątkiem działalności, która może być realizowana przy wykorzystaniu środków bezpośredniego porozumiewania się na odległość”. Z rozporządzenia wynika, że do 14 marca 2021 r. w przypadku sportu zawodowego dopuszczalne jest organizowanie współzawodnictwa sportowego, zajęć sportowych i wydarzenia sportowego, ale bez udziału publiczności. Wskazano, że zapewniony powinien być dostęp do środków dezynfekcji rąk, dezynfekcja sprzętu sportowego oraz „15 minutowe odstępy między wchodzącymi i wychodzącymi uczestnikami zajęć sportowych, wydarzeń sportowych lub korzystających z obiektu sportowego lub sprzętu sportowego lub w inny sposób ogranicza kontakt pomiędzy tymi osobami”. Zamknięte będą także automaty do gier hazardowych oraz kasyna, „z wyłączeniem kasyn internetowych”. Zakazano również udostępniania zbiorów publiczności oraz organizowania z jej udziałem wydarzeń. Zakaz „nie dotyczy udostępniania zbiorów, które znajdują się na wolnym powietrzu, z wyjątkiem wnętrz obiektów kubaturowych, które mają być zamknięte dla zwiedzających; zwiedzania lasów, parków i ogrodów zabytkowych należących do instytucji kultury oraz innych podmiotów” - czytamy w rozporządzeniu. Do dnia 14 marca 2021 r. dopuszczalne jest natomiast, ale bez udziału publiczności „prowadzenie działań niezbędnych do przygotowania wydarzeń artystycznych, takich jak próby i ćwiczenia; nagrań fonograficznych i audiowizualnych; wydarzeń transmitowanych za pomocą środków bezpośredniego porozumiewania się na odległość”. Wskazano, że do dnia 14 marca 2021 r. w obiektach handlowych lub usługowych, w tym parkach handlowych, o powierzchni sprzedaży lub świadczenia usług powyżej 2000 m kw. ustanawia się zakaz handlu detalicznego właścicielom lub najemcom powierzchni handlowej, z wyłączeniem takiego, którego przeważająca działalność polega na sprzedaży: żywności, produktów kosmetycznych innych niż przeznaczone do perfumowania lub upiększania, artykułów toaletowych, środków czystości, produktów leczniczych w tym aptek lub punktów aptecznych, wyrobów medycznych, środków spożywczych specjalnego przeznaczenia żywieniowego, gazet lub książek, lub kuponów gier losowych, artykułów budowlanych lub artykułów remontowych, lub mebli, artykułów dla zwierząt domowych, usług telekomunikacyjnych, części i akcesoriów do pojazdów samochodowych lub motocykli, paliw. Zgodnie z rozporządzeniem będą mogły działać zakłady fryzjerskie i kosmetyczne, punkty optyczne, medyczne, bankowe, pocztowe, logistyczne oraz takie, których działalność polega na wydawaniu i odbieraniu przesyłek; punkty ubezpieczeniowe; naprawy pojazdów samochodowych lub motocykli oraz naprawy lub wymiany opon i dętek, myjnie samochodowe; zakłady ślusarskie, szewskie, krawieckie, pralnie, punkty gastronomiczne przygotowujące i podające żywność na wynos lub dostarczające innym podmiotom żywność.
Kompromitacja Tuska. Nie sprawdził podstawowych faktów. Szef EPL atakuje rząd ws. Krajowego Planu Odbudowy^Zespół wPolityce.pl^2021-02-26 21:06:05.588486+01:00^https://wpolityce.pl/polityka/540968-kompromitacja-tuska-nie-sprawdzil-podstawowych-faktow^Donald Tusk wciąż próbuje zabłysnąć poczuciem humoru. Tym razem, oprócz samego w sobie żenującego wpisu, pochwalił się też brakiem podstawowej wiedzy. CZYTAJ RÓWNIEŻ: Ruszają konsultacje Krajowego Planu Odbudowy. Premier przedstawił założenia: Przed nami wyzwania, z którymi Europa dawno się nie mierzyła Szef Europejskiej Partii Ludowej postanowił uderzyć w rząd. W swoim wpisie na Twitterze przekonuje, że Krajowy Plan Odbudowy jest potrzebny, bo wymaga tego sytuacja, do której Polskę doprowadziła obecna władza. Niestety nasz światowiec z Brukseli nie znalazł czasu na sprawdzenie, o co chodzi w całej sprawie.  Po 5 latach swoich rządów ogłaszają Krajowy Plan Odbudowy. To się musiało tak skończyć – czytamy we wpisie Tuska.
Coraz bliżej wprowadzenia "paszportu szczepień". Merkel na unijnym szczycie: Jest jednomyślność w tej kwestii w UE^Zespół wPolityce.pl^2021-02-26 20:48:43.609279+01:00^https://wpolityce.pl/polityka/540925-merkel-ue-zgodna-ws-wprowadzenia-paszportow-szczepien^Kanclerz Niemiec Angela Merkel powiedziała podczas wirtualnego szczytu krajów Unii Europejskiej, że jest jednomyślna zgoda w UE w kwestii wprowadzenia „paszportów szczepień na koronawirusa”. CZYTAJ RÓWNIEŻ: -Johnson obiecuje dogłębne rozważenie kwestii paszportów szczepionkowych. „Nie możemy dyskryminować ludzi” -Europa dyskutuje o „certyfikacie szczepień”. Południe naciska na Brukselę; Blair apeluje do Johnsona. Czy turystyka ruszy? Merkel poinformowała, że podczas szczytu unijnych przywódców „wszyscy zgodzili się, iż istnieje potrzeba elektronicznych certyfikatów szczepień„. W ocenie niemieckiej kanclerz taki system mógłby zostać wprowadzony już latem. Polityk podkreślała, że wprowadzenie paszportu szczepień „nie oznacza, że podróżować będą mogli tylko ci, którzy posiadają paszport szczepień”. Przewodnicząca Komisji Europejskiej Ursula von der Leyen zaapelowała w czwartek o pośpiech we wdrażaniu certyfikatów szczepień, by zdążyć do lata. Podała też, że mogłyby one zawierać informacje takie jak podana szczepionka, negatywny wynik testu lub nabycie odporności po przebyciu Covid-19. W sprawie certyfikatów szczepień jest jeszcze szereg otwartych politycznych pytań. Decyzja, co wolno robić, jeśli ma się takie zaświadczenie, zostanie przede wszystkim podjęta w poszczególnych krajach. Uważam, że na poziomie UE powinniśmy ich używać do zapewnienia funkcjonowania wspólnego rynku — zadeklarowała szefowa KE na konferencji prasowej po zakończeniu pierwszego dnia unijnego wideoszczytu. Państwa członkowskie muszą to wdrożyć w swoich systemach ochrony zdrowia i ochrony granic — dodała i oświadczyła, że KE oferuje wsparcie, żeby zapewnić interoperacyjność poszczególnych narodowych rozwiązań. Oceniła, że wdrożenie systemu certyfikatów szczepień zajmie około trzech miesięcy. Musimy się pośpieszyć, jeśli chcemy zdążyć do lata — zaapelowała aw/Breitbart/PAP
Michał Karnowski: Nie jest przypadkiem, że prezes Daniel Obajtek jest na celowniku. Wykonuje jedną z kluczowych misji^Zespół wPolityce.pl^2021-02-26 20:35:32.517634+01:00^https://wpolityce.pl/polityka/540961-michal-karnowski-nie-przypadkiem-obajtek-jest-na-celowniku^„Prezes Daniel Obajtek wykonuje jedną z kluczowych misji zapisanych w programie obozu pana premiera Jarosława Kaczyńskiego” – powiedział Michał Karnowski w programie „Gość Wiadomości”. CZYTAJ RÓWNIEŻ: Głupiej już nie można! Politycy apelujący o bojkot Orlenu pokazują czyich zysków bronią. Aż tak irytuje ich polski interes narodowy? Dziennikarz tygodnika „Sieci” komentował nagonkę, którą „Gazeta Wyborcza” urządziła wobec prezesa PKN Orlen.  Przypadkiem nie jest to, że prezes Obajtek jest na celowniku. To nie pierwszy atak na niego. Podobnie jak na wszystkich, którzy chcą coś robić, którzy próbują, by Polska była ambitna, rozwijała się. (…) Ten wektor działalności jest skoncentrowany na budowaniu przyszłości gospodarczej polski. Prezes Daniel Obajtek wykonuje jedną z kluczowych misji zapisanych w programie obozu pana premiera Jarosława Kaczyńskiego, to jest misja zbudowania potężnego koncernu multienergetycznego, który połączył już wiele polskich firm, który inwestuje za granicą, dokonuje wielu zakupów. Mamy odwrotny kierunek niż to było za rządów PO-PSL, gdy majątek narodowy wyprzedawano, gdy mówiono Polakom, że nic ambitnego nie jest możliwego – powiedział Karnowski.  To bardzo wielu ludzi denerwuje. Ta Litwa także. Prezes Daniel Obajtek udowodnił, że śp. Lech Kaczyński był wizjonerem podejmując decyzję o zakupie rafinerii w Możejkach na Litwie. Inaczej wpadłaby ona w ręce rosyjskie. (…) To są wielkie sukcesy. To jest atak bardzo niskich lotów – dodał. Mówił też o walce polskiego rządu z mafiami VAT-owskimi.  Dlaczego wcześniej pieniędzy nie było? Było przyzwolenie na gigantyczne złodziejstwo. Było to też przyzwolenie na gigantyczne mafie vatowskie. (…) Pan premier nigdy nie był żadnym doradcą Donalda Tuska, był w szeroko pojętej radzie, która powołał pan Tusk, by zebrała się raz na dwa, trzy miesiące. Słowo „doradca” nie jest na miejscu – stwierdził. Zdaniem Karnowskiego, polskie media powinny trafić w polskie ręce. Dziennikarz zwrócił uwagę na to, jak wielką władzę miał w rękach niemiecki kapitał.  Myślę, że większość mediów powinna być w polskich rękach. A zwłaszcza gazety, które są jedyne na danym terenie. To było przekazanie w ręce kapitału niemieckiego potężnych wpływów, potężnej władzy – powiedział Michał Karnowski.  mly/TVP Info
Nieudana ustawka medialna Tulei! Chciał w opozycyjnym radiu robić propagandę, ale zakazał mu tego sędzia Radzik. „Kasta” już histeryzuje^GRZECHY "sędziowskiej kasty"^2021-02-26 20:01:45.142748+01:00^https://wpolityce.pl/polityka/540888-nieudana-ustawka-medialna-tulei^To był sprytny plan. Stęskniony za zainteresowaniem mediów sędzia Igor Tuleya chciał przygotowywać felietony, w znanym z antyrządowych audycji, skrajnie upolitycznionym Halo Radiu. Wszystko było już „ugadane”, ale nic z tego nie wyszło. Dlaczego? Przytomnie zareagował Przemysław T. Radzik, wiceprezes Sądu Okręgowego w Warszawie, który zgodnie z kompetencjami i prawem zakazał sędziemu występów w rozgłośni znanej ze swoich politycznych inklinacji. CZYTAJ RÓWNIEŻ: — UJAWNIAMY. Przewodnicząca składu, który stwierdził, że Tuleya może orzekać uczestniczyła w protestach „Iustitii” pod SN! [WIDEO] — Tylko ich tam jeszcze brakowało! Tuleya i Gąciarek agitowali w SN: „Widzimy presję jak najszybszego wyboru nowych kandydatów” — Sędzia Tuleya skarży się „Wyborczej”: Instytucje europejskie to jest jedno wielkie rozczarowanie. Musimy liczyć na siebie „Kasta” sędziowska już podniosłą lament o rzekomej szykanie, która „znów” uderzyła w „niezłomnego” sędziego. Warto jednak zwrócić uwagę na rzetelne i bardzo rozbudowane uzasadnienie decyzji sędziego Radzika. (…) sprzeciwiam się podjęciu dodatkowego zajęcia przez Igora Tuleyę, sędziego SO w Warszawie w postaci publikowania na stronie internetowej radia „Halo Radio” felietonów (…), albowiem ze względu na skrajnie upolityczniony charakter tego radia, publikowanie przez SSO Igora Tuleyę felietonów o wskazanej tematyce może osłabiać zaufanie do jego bezstronności oraz zyskać przymiot świadczenia przez niego porad prawnych. (…). O skrajnie upolitycznionym charakterze „Halo Radia” świadczyć może zawarty na stronie internetowej tego radia opis, odnoszący się do przymiotu „bezstronności”, zakładający brak opowiadania się za jakąkolwiek opcją polityczną. (…). – czytamy w uzasadnieniu sędziego Przemysława T. Radzika.                 Łatwo zgadnąć, jak wyglądałyby „felietony” sędziego Tulei. Widzieliśmy to i słyszeliśmy w „wywiadach”, które Tuleya udzielał sędziemu Gąciarkowi oraz w mediach związanych z opozycją. Znów słyszelibyśmy, że „przyjdą po niego o 7 rano” lub opowieści o tym, że Izba Dyscyplinarna SN nie jest sądem. Znamy te bajki od dawna. Sędzia będzie więc musiał zdać się na swoich przyjaciół w „Gazecie Wyborczej”, TVN oraz w Onecie. Tam może snuć swoje teorie do woli.  WB
Ważna decyzja rządu! Minister Niedzielski: Blisko 20 miliardów złotych będzie przeznaczone na odbudowę sektora medycznego^Zespół wPolityce.pl^2021-02-26 19:54:16.228934+01:00^https://wpolityce.pl/polityka/540957-niedzielski-20-miliardow-zl-na-odbudowe-sektora-medycznego^Krajowy Plan Odbudowy docenia rolę sektora medycznego i poświęca mu duży program. Blisko 20 mld zł będzie przeznaczone na dofinansowanie, wsparcie i odbudowę postcovidową oraz przywracanie funkcjonalności sektora medycznego - powiedział w piątek minister zdrowia Adam Niedzielski. CZYTAJ RÓWNIEŻ: Ruszają konsultacje Krajowego Planu Odbudowy. Premier przedstawił założenia: Przed nami wyzwania, z którymi Europa dawno się nie mierzyła Na konferencji prasowej w Warszawie poświęconej Krajowemu Planowi Odbudowy minister Niedzielski zapowiedział cztery obszary zmian w sektorze zdrowia. Wymienił - cyfryzację opieki zdrowotnej; zwiększenie liczebności personelu medycznego; wzmocnienie zaplecza naukowego oraz stworzenie warunków dla rozwoju sektora leków. Przypomniał, że 4 marca 2020 r. w Polsce odnotowano pierwszy przypadek SARS-CoV-2.  To jest bardzo symboliczne, że od tego czasu upływa właśnie rok (…) i pracujemy, dyskutujemy, mówimy o tym, jak odbudować kraj po tej traumie — powiedział Niedzielski. Bardzo się cieszę, że Krajowy Plan Odbudowy docenia tę rolę sektora medycznego, ponieważ poświęca mu oddzielny obszar, duży program, który w tak znaczącym stopniu, bo bliskim 20 mld zł, będzie dofinansowywał i wspierał odbudowę postcovidową, przywracanie funkcjonalności sektora medycznego — powiedział szef MZ. Ocenił, że ostatni czas „szczególnie dobitnie pokazał, jak bardzo gospodarka i zdrowie są systemem naczyń połączonych”.  Nic tak się nie opłaca, jak inwestycja w zdrowie — dodał. Cyfryzacja opieki zdrowotnej; zwiększenie liczebności personelu medycznego; wzmocnienie zaplecza naukowego oraz stworzenie warunków dla rozwoju sektora leków - to cztery obszary zmian w ramach Krajowego Planu Odbudowy, które wymieniał w piątek minister zdrowia Adam Niedzielski. Pierwszy obszar zmian w sektorze zdrowia będzie związany „ze zwiększeniem efektywności i dostępności świadczeń zdrowotnych przez wsparcie infrastrukturalne podmiotów leczniczych i rozwój e-zdrowia”. Przekonywał, że pandemia pokazała, jak cenne okazały się narzędzia takie jak e-recepta, e-zwolnienie czy e-skierowanie. Chcemy rozwijać ten kierunek rozwoju poprzez wprowadzenie nowych elementów — zapowiedział.  Jako taki nowy element wymienił elektroniczną dokumentację medyczną, czyli - wyjaśniał - „sposób zapisywania informacji o leczeniu pacjenta (…) dostępny dla pacjenta zawsze pod ręką i możliwy do skonsultowania”. Cyfryzacja w dziedzinie opieki zdrowotnej (…) to też kontynuacja procesu (…) ochrony epidemiologicznej — powiedział Niedzielski, wskazując na sanepid, którego „stan pod kątem cyfryzacji pokazywał, że potrzebne są ogromne inwestycje”. Zapowiedział, że w ramach pierwszego obszaru planowane jest również wzmocnienie infrastruktury „ukierunkowanej na priorytetowe dziedziny, tzn. zakaźnictwo, onkologia i kardiologia - główne dziedziny, które przyczyniają się do leczenia Polaków w największej skali”. Drugi obszar zmian - powiedział minister - dotyczy kadr medycznych.  Chcemy działać w kierunku zwiększenia liczebności personelu medycznego poprzez stworzenie odpowiednich warunków do ich kształcenia. Chodzi zarówno o inwestycje w modernizację bazy dydaktycznej, ale też (…) chcemy stworzyć system, który będzie skłaniał do podejmowania i kontynuowania studiów medycznych — tłumaczył Niedzielski. Dodał, że chodzi o „system stypendiów, o współfinansowanie studiów odpłatnych i o system mentoringu”. Trzecie zagadnienie - to wzmocnienie zaplecza naukowego w dziedzinie nauk medycznych i zdrowia.  Chodzi o wsparcie zarówno sektora biomedycznego dla (…) firm, które działają już w zakresie B+R (Badanie i Rozwój – PAP) — powiedział Niedzielski.  Zaznaczył, że „to jest przyszłość medycyny - analizy, budowanie ścieżek pacjenta poprzez analizowanie zakresów informacyjnych, wykorzystywanie algorytmów sztucznej inteligencji po to, żeby przewidywać różne konsekwencje zdrowotne. To jest ten +low-hanging fruit+”. Zaznaczył, że system danych jest dobrze rozwinięty, a Narodowy Fundusz Zdrowia jest dysponentem potężnej bazy informacyjnej. Powiedział, że planowane jest także stworzenie sprzyjającego warunków dla rozwoju sektora leków i wyrobów medycznych.  Przewidujemy inwestycje zarówno w infrastrukturę jak i w badania. Będziemy chcieli rozbudować infrastrukturę produkcyjną, ale jednocześnie prowadzić badania i projekty, których celem jest właśnie wytwarzanie nowych substancji — wyjaśnił minister zdrowia. mly/PAP
Szłapka wzywa do bojkotu Orlenu. Riposta internautów: "To jest polski poseł?"; "Powinien pan oddać mandat"; "Antypolskie działania"^Zaćwierkane na Twitterze^2021-02-26 19:24:20.765368+01:00^https://wpolityce.pl/polityka/540905-szlapka-wzywa-do-bojkotu-orlenu-riposta-internautow^„Gazeta Wyborcza” obrała sobie za cel ataków prezesa PKN Orlen Daniela Obajtka. Histerię podchwycili posłowie opozycji, którzy wykorzystują rewelacje „GW” do własnych gierek. Polityk Nowoczesnej Adam Szłapka wezwał na Twitterze do bojkotu stacji PKN Orlen. Na jego wpis szybko zareagowali internauci, którzy ocenili, że za takie wpisy Szłapka powinien oddać mandat posła. CZYTAJ TAKŻE: — Marzena Nykiel: Głupiej już nie można! Politycy apelujący o bojkot Orlenu pokazują czyich zysków bronią. Aż tak irytuje ich polski interes narodowy? — Michał Karnowski: Cały atak na prezesa Obajtka opiera się na emocjach i dwóch zarzutach z których żaden nie jest udowodniony. W sumie chyba kolejny kapiszon — Opozycja gra rewelacjami „GW”. KO składa wniosek do prokuratury ws. majątku Obajtka. Lewica żąda reakcji ministra sprawiedliwości „Gazeta Wyborcza” napisała w piątek, że prezes PKN Orlen Daniel Obajtek, w czasach, gdy był wójtem Pcimia, „chciał wykończyć firmę swojego wuja”. „Choć jako samorządowiec nie mógł tego zrobić, kierował z tylnego siedzenia konkurencyjną spółką. Potem skłamał w tej sprawie przed sądem” - podała „GW”. Gazeta przekonuje, że dowodem na to są nagrania rozmów Obajtka, którymi dysponuje. W związku z tymi rewelacjami, Adam Szłapka wezwał do bojkotu Orlenu. Pamiętajcie: nie tankujemy na Orlenie! — napisał Szłapka.
Włamania na konta polityków? Paweł Kukiz żartuje z własnej wpadki: Mnie raz włamał się w piątek Johnny Walker^Notujemy ...^2021-02-26 19:19:31.515090+01:00^https://wpolityce.pl/polityka/540907-kukiz-na-moje-konta-raz-wlamal-sie-johnny-walker^Kolejne włamania na konta polityków obozu rządzącego w mediach społecznościowych budzą poważne emocje. Do sprawy odniósł się Paweł Kukiz. Lider Kukiz’15 żartował z własnej wpadki związanej z kontem na Twitterze. CZYTAJ RÓWNIEŻ: Kukiz ocenia walkę rządu z pandemią: Nie ma dramatu. Nie mogę ich całkowicie potępiać, bo podobne problemy są na całym świecie Ostatnim politykiem obozu Zjednoczonej Prawicy, którego konto przejęto, jest Włodzimierz Bernacki. Wcześniej działania hackerów dotknęły Marka Suskiego, Iwonę Michałek, Marlenę Maląg i Marcina Duszka. Dziwne wpisy pojawiły się też na profilu Pawła Kukiza w 2018 roku. Polityk był dziś gościem „Radia Zet”, gdzie nie próbował łączyć tych wydarzeń z działalnością nieprzyjaznych mu sił.  Kukiz żartował, że na jego konto włamało się… whiskey.  Włamania na społecznościowe profile polityków? Mnie raz włamał się w piątek Johnny Walker na Twittera i to był jedyny włamywacz, jakiego miałem, ale już się staram z nim nie spotykać  – powiedział polityk.  CZYTAJ RÓWNIEŻ: Czy on zwariował? Paweł Kukiz: Strzelanie do prośnych loch to bandytka. To jest tak, jak robił Bandera z Polakami mly/Radio Zet
Wiceszef MSZ odpowiada na zarzuty ws. służby zagranicznej: "Wymagania dla ambasadorów pozostają takie same. Proszę nie kłamać"^Zespół wPolityce.pl^2021-02-26 18:49:57.903466+01:00^https://wpolityce.pl/polityka/540895-wiceszef-msz-odpowiada-na-zarzuty-ws-ustawy-dotambasadorow^Ustawa o służbie zagranicznej trafi do podpisu prezydenta. Nowe przepisy mają dostosować dyplomację do współczesnych warunków i wyzwań. Jednak zdaniem posła Konfederacji Krystiana Kamińskiego, nową ustawą PiS „postanowił tylko ułatwić dostęp dla swoich”. Na jego słowa zareagował wiceszef MSZ Paweł Jabłoński. CZYTAJ TAKŻE: — Minister Rau w „Sieci”: Niemcy są szczególnie wyczuleni na jakąkolwiek krytykę. Musimy rozmawiać szczerze, bez obrażania się — Projekt ustawy o służbie zagranicznej skierowany do prac w komisji. Rau: Trzeba oddzielić czynnik polityczny od urzędniczego — Zbigniew Rau podkreśla: Koniec z niemocą w MSZ. Jestem przekonany, że zmiany muszą być fundamentalne, systemowe i jednoznaczne PiS przegłosował ustawę o służbie zagranicznej. Polskim ambasadorem będzie mogła zostać osoba bez znajomości języków obcych, bez wykształcenia ale za to z podwójnym obywatelstwem‼️ Zamiast dokonać koniecznych zmian w dyplomacji PiS postanowił tylko ułatwić dostęp dla swoich — przekonywał Krystian Kamiński. Panie Pośle, wymagania dla ambasadorów pozostają takie same jak te, które obowiązują obecnie. Polecam lekturę art. 12 ust. 1 i art. 18 ust. 1 aktualnej ustawy. Tłumaczyłem to Panu na komisji, tłumaczę ponownie. Rozumiem że ma pan swoje cele polityczne – ale proszę nie kłamać — podkreślił wiceszef MSZ Paweł Jabłoński.
TYLKO U NAS. Atak na Obajtka. Rzymkowski: Zarzuty „GW” zwykle przynoszą korzyść tym wszystkim osobom, które są atakowane^Zespół wPolityce.pl^2021-02-26 18:37:50.914654+01:00^https://wpolityce.pl/polityka/540906-rzymkowski-zarzuty-gw-zwykle-przynosza-korzysc-atakowanym^”Obserwując przez ostatnich kilka lat różnej maści tego typu zarzuty „Gazety Wyborczej”, to one zwykle przynoszą korzyść tym wszystkim osobom, które są atakowane” - mówi portalowi wPolityce.pl poseł Tomasz Rzymkowski, komentując publikację „Gazety Wyborczej” o „taśmach Obajtka”. CZYTAJ RÓWNIEŻ: -TYLKO U NAS. Prof. Ryba o ataku na Obajtka: To są stare metody – „unieszkodliwić” człowieka, który stanowi zagrożenie dla interesu -PKN Orlen odpowiada na artykuł „GW”! „Zawiera nieprawdziwe informacje, szereg bezpodstawnych sugestii i manipulacji” -Oświadczenie prezesa TT Plast po artykule „GW”. Fortuna: Informacje dot. naszej firmy są nieprawdziwe. Traktuję to jako atak na nas W ocenie Tomasza Rzymkowskiego główną przyczyną, dla której „Gazeta Wyborcza” zaatakowała Daniela Obajtka jest to, że „jest człowiekiem sukcesu”. PKN Orlen, nasz narodowy czempion, notuje mimo światowego kryzysu wywołanego koronawirusem gigantyczne sukcesy. Jest też taką spółką Skarbu Państwa, która jest w stanie nie tylko wspierać te zadania, do których jako spółka została powołana czyli rektyfikacja ropy naftowej i dystrybucja, obrót paliwami i wytwarzanie różnej maści produktów ropopochodnych. W sytuacji, kiedy brakowało na rynku środków dezynfekujących, bardzo szybko był w stanie stworzyć linię produkcyjną, aby takie środki dezynfekujące wytworzyć.  Tomasz Rzymkowski podkreślał , że „PKN Orlen znacząco rozwinął się pod zarządem pana prezesa Daniela Obajtka”.  Jest tym najbardziej znanym i najbardziej utytułowanym prezesem spółek Skarbu Państwa, który egzemplifikuje kłam, jaki opozycja ciągle powtarza, że PiS nie nadaje się do zarządzania biznesem, a zwłaszcza państwowym. PKN Orlen, pomimo że Skarb Państwa jest mniejszościowym akcjonariuszem, to jest tym akcjonariuszem, który powołuje radę nadzorczą i zarząd spółki — zauważył. Zdaniem Tomasza Rzymkowskiego, ani nagrania, ani publikacja „Gazety Wyborczej” „w żaden sposób nie zaszkodzą Danielowi Obajtkowi”. Obserwując przez ostatnich kilka lat różnej maści tego typu zarzuty „Gazety Wyborczej” to one zwykle przynoszą korzyść tym wszystkim osobom, które są atakowane — zwrócił uwagę poseł. Wszyscy pamiętamy ten mokry kapiszon z prezesem Jarosławem Kaczyńskim. Dzisiaj mało kto o tym pamięta, ale były również inne tego typu publikacje, takie insiderskie, które moim zdaniem tylko i wyłącznie mogą napytać biedy dziennikarzom „Gazety Wyborczej”. Ja tego nie słuchałem, ale mniemam, że to nie jest jakieś oficjalne nagranie wypowiedzi pana prezesa Daniela Obajtka, jest to zapewne jakieś nagranie bez jego wiedzy i zgody. W zaistniałej sytuacji można zastosować środki ochrony prawnej — skonstatował. aw
Marek Suski: Tajemnicza siła kontratakuje z coraz większą zaciekłością. Prezesie Obajtek, trzymaj się. Karawana jedzie dalej!^Zaćwierkane na Twitterze^2021-02-26 18:31:40.523059+01:00^https://wpolityce.pl/polityka/540947-suski-prezesie-obajtek-trzymaj-sie-karawana-jedzie-dalej^„Tajemnicza siła kontratakuje z coraz większą zaciekłością. Prezesie Obajtek trzymaj się” – napisał Marek Suski na Twitterze. CZYTAJ RÓWNIEŻ:  Głupiej już nie można! Politycy apelujący o bojkot Orlenu pokazują czyich zysków bronią. Aż tak irytuje ich polski interes narodowy? PKN Orlen odpowiada na artykuł „GW”! „Zawiera nieprawdziwe informacje, szereg bezpodstawnych sugestii i manipulacji” Polityk PiS odniósł się do działań „Gazety Wyborczej”, która próbuje rozpętać aferę wokół prezesa PKN Orlen.  Suski pisze o innych nagraniach, którymi próbowano niszczyć polityków obozu rządzącego.  Każdy ważny człowiek związany z obecną władzą musi mieć swoje taśmy. No to Obajtek dołączył do elitarnego grona. Czy to zawiedziona nadzieja, że się wycofamy z Litwy a może dlatego, że zbliża się decyzja UOKiK. A może mafie paliwowe bankrutują – czytamy. Marek Suski pisze też o „tajemniczej sile”.  Tajemnicza siła kontratakuje z coraz większą zaciekłością. Prezesie Obajtek trzymaj się. Karawana jedzie dalej!
Oburzający wpis o Jolancie Brzeskiej! "Promowanie samobójczyni? Może jako przestroga...". Zareagowała córka zamordowanej^Znalezione w sieci^2021-02-26 17:50:03.898690+01:00^https://wpolityce.pl/polityka/540861-oburzajacy-wpis-o-sp-jolancie-brzeskiej^Tomasz Urbaś, wiceprzewodniczący Ogólnopolskiego Stowarzyszenie Właścicieli Nieruchomości, zamieścił na Twitterze skandaliczny wpis odnoszący się do śp. Jolanty Brzeskiej. Wywołał on falę oburzenia w sieci. CZYTAJ TAKŻE: — TYLKO U NAS. Platforma przeciwna uchwale w rocznicę śmierci Jolanty Brzeskiej. Córka zabitej działaczki: Kompletnie mnie to zaskoczyło — Historyczna chwila! Sejm przez aklamację przyjął projekt uchwały upamiętniającej 10. rocznicę zabójstwa Jolanty Brzeskiej W zw. z 10 rocznicą zamordowania Jolanty Brzeskiej złożyliśmy wniosek o przyjęcie przez aklamację uchwały upamiętniającej Brzeską i wszystkie ofiary reprywatyzacji. @Platforma_org jako jedyna zgłosiła sprzeciw. Niepojęte. — napisała na Twitterze Magdalena Biejat, posłanka Lewicy.
Co na to Balcerowicz? Rekordowe wskaźniki zatrudnienia i aktywności zawodowej. Woś komentuje: "Wyobrażenia kontra rzeczywistość"^Znalezione w sieci^2021-02-26 17:42:50.239658+01:00^https://wpolityce.pl/polityka/540938-co-na-to-balcerowicz-rekordowe-wskazniki-zatrudnienia^Leszek Balcerowicz, odpowiedzialny za biedę i bezrobocie milionów Polaków, przekonuje, że przez program Rodzina 500 plus Prawo i Sprawiedliwość „zniechęca ludzi do pracy”. Tymczasem dane pokazują coś zupełnie innego, na co uwagę zwrócił publicysta Rafał Woś. CZYTAJ TAKŻE: — W radiu żartują, a Szejnfeld marzy: PO wygrywa, Tusk premierem, Balcerowicz ministrem finansów; Internauci: „Adam, to tylko sen” — Ekonomiczny „guru” opozycji krytykuje 500 plus! Balcerowicz: „Nie daje niczego do rozwoju Polski. To gigantyczne wydatki” — „Wyborcza” wreszcie otwarcie przyznaje: Plan Balcerowicza był dla polskich firm równie tragiczny jak wojna i komunizm Podczas rozmowy w programie „Fakty po Faktach” we wrześniu 2020 roku Leszek Balcerowicz stwierdził, że rząd „zniechęca ludzi do pracy poprzez obniżenie wieku emerytalnego” i program 500 plus. Na czym polega strategia PiS? Zniechęcać ludzi do pracy przez obniżenie wieku emerytalnego, zniechęcanie ludzi do pracy poprzez 500 plus, część ludzi rezygnuje z pracy. Jak się zmniejsza liczbę pracujących, a zwiększa liczbę niepracujących, to jest to podwójny cios dla wzrostu gospodarki – stwierdził Leszek Balcerowicz.  Tymczasem ekonomista Marcin Piatkowski opublikował na Twitterze wykres wskazujący na wyraźny wzrost liczby osób pracujących. Również Rafał Hirsch zwrócił uwagę na łamach „Business Insider”, że „mimo pandemii mamy rekordowe wskaźniki zatrudnienia i aktywności zawodowej”.
UJAWNIAMY. Przewodnicząca składu, który stwierdził, że Tuleya może orzekać uczestniczyła w protestach „Iustitii” pod SN! [WIDEO]^GRZECHY "sędziowskiej kasty"^2021-02-26 17:18:46.313297+01:00^https://wpolityce.pl/polityka/540939-ujawniamykulisy-pozytywnej-dla-tulei-decyzji-sa-w-warszawie^Nowe, niepokojące informacje nt. skandalicznej decyzji Sądu Apelacyjnego w Warszawie, który uznał, że nie nastąpiło uchylenie immunitetu sędziemu Tulei, a on, wbrew decyzji Izby Dyscyplinarnej, może orzekać. Okazuje się, że Przewodniczącą składu sędziowskiego przychylnego Tulei była sędzia Marzanna A. Piekarska-Drążek. W grudniu ubiegłego roku sama uczestniczyła w politycznych protestach przed Sądem Najwyższym. To jednak nie koniec. Pojawiają się także wątpliwości ws. drugiej sędzi uczestniczącej w dzisiejszej rozprawie. CZYTAJ TAKŻE:Stanowcza reakcja PK na postanowienie SA ws. Tulei: „Jest prawnie bezskutecznie, gdyż żaden przepis prawa nie przewiduje…” CZYTAJ RÓWNIEŻ:Szokująca decyzja Sądu Apelacyjnego uderza w SN!: „Sędzia Igor Tuleya może orzekać, a jego immunitet nie został uchylony” Nie zdawaliśmy sobie sprawy, że nastolatkowie o których uważaliśmy, że są przykuci do wirtualnego świata, wychodzą z taką potrzebą wolności. Dziękuję Wam za plakaty, za te kartoniki z napisem Konstytucja i wolne sądy – tak sędzia Marzanna A. Piekarska-Drążek mówiła w grudniu 2020 roku, gdy wraz z innymi sędziami związanymi z „kastą” sędziowską protestowała przed Sądem Najwyższym. Co ciekawe, protest współorganizował kolega i współpracownik Igora Tulei, sędzia Piotr Gąciarek.
Powstanie "paszport szczepionkowy"? Andrusiewicz: Na poziomie UE toczą się dyskusje dot. jego wprowadzenia^Zespół wPolityce.pl^2021-02-26 17:17:10.662905+01:00^https://wpolityce.pl/polityka/540887-powstanie-paszport-szczepionkowy-andrusiewicz-odpowiada^By paszport szczepionkowy był uznawany, to musi obejmować więcej krajów, niż tylko Polskę; dyskusje o wprowadzeniu go toczą się na poziomie Unii Europejskiej - powiedział w piątek rzecznik ministerstwa zdrowia Wojciech Andrusiewicz. CZYTAJ TAKŻE: — Niepokojąca sytuacja epidemiologiczna! Rzecznik MZ: W ślad za woj. warmińsko-mazurskim usilnie podążają pomorskie i lubuskie — Propozycja premiera ws. szczepionek: Firmy, które je opracowały dzięki środkom publicznym powinny podzielić się patentami Rzecznik MZ został zapytany o możliwość wprowadzenia tzw. paszportu szczepionkowego - dokumentu potwierdzającego, że dana osoba jest zaszczepiona przeciwko koronawirusowi. Ta dyskusja cały czas trwa i my w niej uczestniczymy  — powiedział.  Jeżeli byłby wprowadzany taki paszport, to musiałby obejmować więcej krajów, nie tylko Polskę, by był uznawany  — zauważył. I dodał, że rozmowy na ten temat toczą się na poziomie Unii Europejskiej.  Jeśli będzie wprowadzany, to raczej z poziomu unijnego  — wskazał Andrusiewicz. Dodał, że póki co w Polsce osoba zaszczepiona może ściągnąć kod QR z portalu https://www.gov.pl/web/mobywatel lub poprosić o wydruk zaświadczenia w punkcie szczepień. tkwl/PAP
W końcu się czymś wykażą? KO ma zaprezentować w sobotę "Receptę na kryzys". Wśród prelegentów... Sławomir Nitras^Zespół wPolityce.pl^2021-02-26 16:19:25.426668+01:00^https://wpolityce.pl/polityka/540904-ko-ma-zaprezentowac-w-sobote-recepte-na-kryzys^#ReceptaNaKryzys - pod takim hasłem Koalicja Obywatelska zaprezentuje w sobotę w Warszawie propozycje programowe dot. przeciwdziałania skutkom kryzysu wywołanego pandemią COVID-19. Chodzi m.in. o wsparcie dla służby zdrowia i przedsiębiorców. CZYTAJ TAKŻE:  — Platforma przedstawia program „Koalicja 276”. Internauci żartują: „Ranczo wiecznie żywe”; „Kaczyński z przerażenia otworzył szampana” — To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy Na początku lutego liderzy PO: Borys Budka i Rafał Trzaskowski wystąpili wspólnie na konferencji pod hasłem „Czas na zmiany”. Zaproponowali tam stworzenie „Koalicji 276” (nazwa nawiązywała do większości jaka potrzebna jest w Sejmie do odrzucenia prezydenckiego weta) jako forum współpracy formacji opozycyjnych. Zaprezentowali też kilka postulatów, dotyczących m.in. zmian w sądownictwie oraz likwidacji TVP Info. Konferencja - jak zapowiadali politycy PO - miała być wstępem do serii kolejnych eventów programowych. W piątek po południu na kontach PO w mediach społecznościowych i profilach jej polityków pojawiło się hasło „#ReceptaNaKryzys”. Już jutro #ReceptaNaKryzys Prawdziwa. Realna. Potrzebna  — napisał na Twitterze szef PO Borys Budka. „Recepta na kryzys” ma zostać zaprezentowana w sobotę przed południem w Warszawie.  Przedstawimy nasze propozycje rozwiązań i działań zarówno w obecnej sytuacji pandemicznej, jak i tuż po niej. Powiemy co - naszym zdaniem - jest ważne, na czym należy się skupić, jak państwo powinno funkcjonować w tym czasie, żeby gospodarka miała szansę na odbicie  — powiedziała w piątek PAP była wiceminister finansów Izabela Leszczyna. Jak dodała, dodatkowe środki pilnie potrzebne są m.in. na służbę zdrowia i edukację.  Także firmy potrzebują pieniędzy, żeby zrekompensować sobie straty z właściwie całego ubiegłego roku. Nie można tak po prostu zamknąć gospodarki. Polski na to nie stać  — zaznaczyła Leszczyna. Według posła Sławomira Nitrasa, środki te powinny pochodzić z unijnego Funduszu Odbudowy. Polityk przypomniał jednocześnie, że rząd wciąż nie przedstawił Krajowego Planu Odbudowy, który jest niezbędny do otrzymania tych środków. Widzimy taką dramatyczną niemoc rządu, jak oni buksują, nie mogąc się porozumieć, bo znaczna część rządu w ogóle nie chce żadnych europejskich pieniędzy, nie chce sięgać po ten mechanizm. My widzimy natomiast dramatyczną wręcz konieczność szybkiego uruchomienia tych pieniędzy  — zaznaczył Nitras. W sobotnim wydarzeniu, które będzie miało głównie charakter online, wezmą udział m.in. lider PO Borys Budka oraz posłowie: Leszczyna i Nitras. Obecni mają być też przedstawiciele innych ugrupowań z KO.  tkwl/PAP
Bix Aliu pisze o "zaniepokojeniu" dekoncentracją mediów: Takie działania mogą zaszkodzić międzynarodowej reputacji Polski^Zespół wPolityce.pl^2021-02-26 16:13:54.622018+01:00^https://wpolityce.pl/polityka/540911-bix-aliu-pisze-o-zaniepokojeniu-dekoncentracja-mediow^Jesteśmy zaniepokojeni, gdy mówi się o aktach prawnych zmuszającym spółki medialne do sprzedaży udziałów w celu „dekoncentracji” mediów; takie działania mogą zaszkodzić klimatowi inwestycyjnemu i międzynarodowej reputacji Polski - oświadczył charge d’affaires, a.i. USA w Polsce Bix Aliu. CZYTAJ RÓWNIEŻ: Czy możemy liczyć na USA? Aliu przekonuje: Podzielamy protesty Polski związane z Nord Stream 2. Nasze stanowisko się nie zmieniło Jesteśmy zaniepokojeni, gdy mówi się o aktach prawnych zmuszającym spółki medialne do sprzedaży udziałów w celu „dekoncentracji” mediów — napisał w piątek na Twitterze charge d’affaires, a.i. USA w Polsce Bix Aliu.
Głupiej już nie można! Politycy apelujący o bojkot Orlenu pokazują czyich zysków bronią. Aż tak irytuje ich polski interes narodowy?^Marzena Nykiel^2021-02-26 15:51:04.349696+01:00^https://wpolityce.pl/polityka/540914-politycy-apeluja-o-bojkot-orlenu-glupiej-juz-nie-mozna^Jeden tłit Adama Szłapki mówi wszystko. Właściwe rozumienie interesu narodowego nigdy nie było mocną stroną Koalicji Obywatelskiej, ale są momenty, w których jej politycy wyjątkowo czytelnie ujawniają jak głęboko irytuje ich wspieranie polskich spraw. Czasem kryją to za byle pretekstami, czasem przyznają to wprost. Apel o nietankowanie na Orlenie pojawia się kolejny raz. Skoro można niszczyć polskie stocznie, blokować przekop Mierzei Wiślanej, krytykować budowę Centralnego Portu Komunikacyjnego, to można i namawiać do tankowania u zagranicznej konkurencji. Najlepiej na Łukoilu. I tylko żal patrzeć na to, co wygadują ludzie, którzy ślubowali „strzec suwerenności i interesów Państwa”.  Rozwój Orlenu za prezesury Daniela Obajtka jest rzeczywiście spektakularny. Koncern zarabia miliardy, inwestuje w nowe przestrzenie, wchodzi w nowe gałęzie rynku, a wszystko to w imię najlepiej rozumianego interesu narodowego. Przypomnijmy, że zysk Orlenu za 5 lat jest blisko 10-krotnie wyższy niż w okresie 8 lat rządów PO-PSL. Wynosi ponad 26 miliardów złotych. Co więcej, Skarb Państwa w związku z działalnością firmy został poważnie wzbogacony. Suma podatków, jakie koncern odprowadził do budżetu tylko w 2020 roku, sięgnęła kwoty 33 mld zł. Skoro więc dochody podatkowe wynoszą ok. 380 mld zł, oznacza to, że podatki Orlenu stanowią niemal 10 proc. wpływów. Imponujące, a pomysłów na rozwój koncernu jest jeszcze wiele. Widać też, jak wiele zewnętrznych interesów zostało naruszonych poprzez wzmocnienie i rozbudowę polskiego multikoncernu energetycznego, który rozszerza ekspansję także poza granicami naszego kraju.  Do białej gorączki doprowadziła opozycję i jej media wieść o wejściu Orlenu na rynek medialny. Zakup koncernu Polska Press od niemieckiego wydawcy, dająca szansę przywrócenia polskiemu nadawcy prasy lokalnej, wywołała wściekłość i potężny atak na prezesa Daniela Obajtka. Pojawiały się fejkowe oskarżenia i manipulacje. Bo jakże to, żeby zdominowany przez zagranicę polski rynek medialny miał wreszcie łapać narodową równowagę?! Im więcej sukcesów Orlenu i pochwał dla działań Daniela Obajtka, tym więcej ataków. Widać było ich wyraźne wzmożenie, także polityczne, po tym jak wybrzmiały pochlebne opinie Jarosława Kaczyńskiego na rzecz szefa polskiego multikoncernu energetycznego. Nasiliły się zwłaszcza po szumie informacyjnym, według którego Obajtek mógłby być rozważany w roli przyszłego premiera. Czy i w tym kontekście należy czytać dzisiejsze doniesienia „Gazety Wyborczej”? Nie czas to teraz rozstrzygać, bo choć publikacja obfita, trudno ocenić jej wiarygodność. Nie wiemy czy nagrania nie zostały zmanipulowane lub w jakim czasie zostały zarejestrowane. Odsyłam do oświadczenia Orlenu i tekstu Michała Karnowskiego. Gołym okiem widać jednak, że ktoś chce Daniela Obajtka unieszkodliwić i odsunąć od sprawowanej funkcji. Ogromnie ważne jest to, w jakim kontekście i w jakim czasie te dyskredytujące doniesienia pojawiły się w przestrzeni medialnej i kto na nich korzysta… CZYTAJ WIĘCEJ: — Michał Karnowski: Cały atak na prezesa Obajtka opiera się na emocjach i dwóch zarzutach z których żaden nie jest udowodniony. W sumie chyba kolejny kapiszon — PKN Orlen odpowiada na artykuł „GW”! „Zawiera nieprawdziwe informacje, szereg bezpodstawnych sugestii i manipulacji” Zostawiając tę sprawę, wrócę do postawy opozycji. Jako jeden z pierwszych wyrwał się Adam Szłapka, który z satysfakcją godną największych zagranicznych konkurentów namawia Polaków do bojkotowania polskich stacji benzynowych.
Atak "Gazety Wyborczej" nie osiągnął celu. Müller: Nie ma żadnych przesłanek, żeby prezes Obajtek miał ustąpić ze stanowiska^Zespół wPolityce.pl^2021-02-26 15:44:29.364282+01:00^https://wpolityce.pl/polityka/540910-muller-nie-ma-zadnych-przeslanek-do-dymisji-prezesa-obajtka^Nie ma żadnych przesłanek do tego, żeby prezes PKN Orlen Daniel Obajtek miał ustąpić ze stanowiska - oświadczył rzecznik rządu Piotr Müller. CZYTAJ RÓWNIEŻ: -TYLKO U NAS. Prof. Ryba o ataku na Obajtka: To są stare metody – „unieszkodliwić” człowieka, który stanowi zagrożenie dla interesu -PKN Orlen odpowiada na artykuł „GW”! „Zawiera nieprawdziwe informacje, szereg bezpodstawnych sugestii i manipulacji” -Oświadczenie prezesa TT Plast po artykule „GW”. Fortuna: Informacje dot. naszej firmy są nieprawdziwe. Traktuję to jako atak na nas „Gazeta Wyborcza” napisała w piątek, prezes PKN Orlen Daniel Obajtek, w czasach, gdy był wójtem Pcimia, „chciał wykończyć firmę swojego wuja. Choć jako samorządowiec nie mógł tego zrobić, kierował w tylnego siedzenia konkurencyjną spółką. Potem skłamał w tej sprawie przed sądem” - podała „Wyborcza”. Gazeta przekonuje, że dowodem na to są nagrania rozmów Obajtka, którymi dysponuje. Dziennikarze w Sejmie pytali w piątek rzecznika rządu, czy jego zdaniem Obajtek powinien dalej być prezesem spółki. Nie ma żadnych przesłanek do tego, żeby prezes Obajtek miał ustąpić ze swojego stanowiska — powiedział Müller. Biuro prasowe PKN Orlen przekazało, że artykuł pt. „Taśmy Obajtka”, który ukazał się na łamach „GW” oraz na portalu wyborcza.pl zawiera nieprawdziwe informacje, szereg bezpodstawnych sugestii i manipulacji, które wprowadzają w błąd opinię publiczną. Oświadczenie w sprawie publikacji „GW” wydał też prezes firmy TT Plast Tomasz Fortuna, podkreślając, że informacje dotyczące tej firmy, które zostały przedstawione w artykule „GW”, są nieprawdziwe. Zaświadczam, że we wskazanym w artykule okresie, czyli od 17 lutego do 28 sierpnia 2009 r. Daniel Obajtek nie kierował spółką TT Plast, nie pełnił w niej żadnej funkcji i nie miał wpływu na jej działania biznesowe — oświadczył Fortuna. „GW” opisała rozmowę telefoniczną z 27 sierpnia 2009 r. mężczyzny o imieniu Szymon, który pracuje dla spółki TT Plast. Pyta on przez telefon Daniela Obajtka o wuja, współwłaściciela firmy Elektroplast Romana Lisa, z którym jest skonfliktowany - relacjonuje gazeta. Dziennik wskazuje, że obecny prezes Orlenu obrzuca wuja najgorszymi obelgami.  Na taśmach słychać, jak wydaje pracownikowi TT Plastu polecenia, zleca rozmowy z klientami, decyduje o urlopach — czytamy. aw/PAP
TYLKO U NAS. Prof. Ryba o ataku na Obajtka: To są stare metody – „unieszkodliwić” człowieka, który stanowi zagrożenie dla interesu^Zespół wPolityce.pl^2021-02-26 15:07:26.884583+01:00^https://wpolityce.pl/polityka/540900-tylko-u-nas-ryba-o-ataku-na-obajtka-to-sa-stare-metody^”To są stare metody – trzeba „unieszkodliwić” człowieka, który potencjalnie i realnie stanowi zagrożenie dla interesu ideologiczno-politycznego, za którym stoi ‘Gazeta Wyborcza’” - mówi portalowi wPolityce.pl prof. Mieczysław Ryba, politolog, wykładowca KUL. CZYTAJ RÓWNIEŻ: -PKN Orlen odpowiada na artykuł „GW”! „Zawiera nieprawdziwe informacje, szereg bezpodstawnych sugestii i manipulacji” -Oświadczenie prezesa TT Plast po artykule „GW”. Fortuna: Informacje dot. naszej firmy są nieprawdziwe. Traktuję to jako atak na nas Zapytany, dlaczego „GW” wzięła na celownik Daniela Obajtka prof. Mieczysław Ryba odpowiedział: Wydaje się, że z kilku powodów. Po pierwsze jest człowiekiem sukcesu w znaczeniu biznesowym, o prawicowych poglądach. Dla tego środowiska jest to problem, ponieważ oni prawicę określają jako szkodników gospodarczych, a nie tych, którzy mają sukces. Ale przede wszystkim przyczyną jest – wydaje mi się – jego aktywność i decyzje związane z przejęciem od Niemców lokalnych mediów. Wchodzi w tę przestrzeń oddziaływania społecznego, która dla „Gazety Wyborczej” i tego środowiska jest kluczowa. Oczywiście pojawiają się też takie kwestie, że on może wejść do polityki, a więc mając takie doświadczenie w biznesie, w polityce mógłby wiele zrobić. To są stare metody – trzeba „unieszkodliwić” człowieka, który potencjalnie i realnie stanowi zagrożenie dla interesu ideologiczno-politycznego, za którym stoi „Gazeta Wyborcza”. W tym kontekście przypomniał niedawne ataki na ministra edukacji i nauki Przemysława Czarnka. Przypomnijmy sobie zupełnie niedawną falę różnorakich ataków na ministra Czarnka. Fala wezbrała, chciano go unieszkodliwić. Chciano go spacyfikować nawet kiedy był chory na Covid-19. Nie zważano na jego chorobę, tylko miano nadzieję, że człowiek po prostu zostanie zblokowany na tym urzędzie. To się nie udało i sytuacja wróciła do normy w tym znaczeniu, że ataki są, ale pewne rzeczy wykonuje — zauważył. W jego ocenie siła rażenia artykułu w „GW” w dużej mierze zależy od tego czynnika politycznego.  Jeżeli nie będzie jakiejś nerwowej reakcji PiS-u, to sytuacja będzie ustabilizowana. Aczkolwiek, jeżeli tak raz człowieka zaatakują, to będą go atakować cyklicznie. Wiadomo, że jeśli kogoś zdefiniuje się jako przeciwnika politycznego to już nie ma pozytywów, tylko ma same negatywy — skonstatował. CZYTAJ TAKŻE: - Cały atak na prezesa Obajtka opiera się na emocjach i dwóch zarzutach z których żaden nie jest udowodniony. W sumie chyba kolejny kapiszon - Internauci zażenowani atakiem „GW” na Obajtka. „Przeklinał, bo ma zespół Tourette’a”; „Czyżby Orlen zaczynał być zbyt silny?” aw
Szokująca decyzja Sądu Apelacyjnego uderza w SN!: „Sędzia Igor Tuleya może orzekać, a jego immunitet nie został uchylony”^GRZECHY "sędziowskiej kasty"^2021-02-26 14:45:20.063761+01:00^https://wpolityce.pl/polityka/540899-szokujaca-decyzja-sa-sedzia-igor-tuleya-moze-orzekac^Za cenę śmieszności i chaosu w sądownictwie, „kasta” sędziowska, idzie na pomoc sędziemu Igorowi Tulei. Sąd Apelacyjny stwierdził dziś, że sędzia Igor Tuleya może orzekać i może cieszyć się immunitetem, który zgodnie z prawem uchyliła mu Izba Dyscyplinarna Sądu Najwyższego (ID SN). Doszło też do skandalu, gdyż SA w Warszawie podważył statut sędziom ID SN, a to łamie zapisy orzeczenia Trybunału Konstytucyjnego. CZYTAJ TAKŻE:Izba Dyscyplinarna SN uchyliła immunitet sędziemu Tulei! Zdecydowano również o zawieszeniu go w czynnościach orzeczniczych Sąd Apelacyjny w Warszawie uznał, że sędzia Igor Tuleya może orzekać, a jego immunitet nie został uchylony. Sąd nie miał też wątpliwości, ze ID nie powinna orzekać nie tylko w sprawach dyscyplinarnych sędziów ale tym bardziej w sprawach dotyczących uchylenia im immunitetów – chwali się Inicjatywa Wolne Sądy.
Mularczyk ostro punktuje ambasadora Niemiec. Porusza m.in. sprawę reparacji: Nie podjął pan żadnych rozmów dot. odszkodowań^Zespół wPolityce.pl^2021-02-26 14:41:23.575039+01:00^https://wpolityce.pl/polityka/540891-mularczyk-ostro-punktuje-ambasadora-niemiec^Wiceszef sejmowej komisji spraw zagranicznych Arkadiusz Mularczyk (PiS) pytał ambasadora Niemiec Arndta Freytaga von Loringhovena o reparacje wojenne; krytykował też Niemcy za Nord Stream 2. Ambasador odparł, że stanowisko prawne Niemiec jest znane i nie wydaje mu się, aby miało ono ulec zmianie.
PSL poprze Fundusz Odbudowy, ale stawia dwa warunki. Wspólna instytucja rządu i samorządu oraz podniesienie kwoty wolnej od podatku^Zespół wPolityce.pl^2021-02-26 14:38:04.910580+01:00^https://wpolityce.pl/polityka/540898-psl-poprze-fundusz-odbudowy-ale-stawia-dwa-warunki^Poprzemy Fundusz Odbudowy i Krajowy Plan Odbudowy pod dwoma warunkami; liczymy, że powstanie instytucja wspólna rządu i samorządu, która będzie gwarantowała, że środki będą wydawane w sposób sprawiedliwy, postulujemy też podniesienie kwoty wolnej od podatku do 30 tys. zł - podkreślili politycy PSL. CZYTAJ TAKŻE:  -Ruszają konsultacje Krajowego Planu Odbudowy. Pieniądze przeznaczone na prorozwojowe inwestycje. SPRAWDŹ SZCZEGÓŁY -Janusz Kowalski: „Coś złego dzieje się ze Zjednoczoną Prawicą. Zagłosujemy przeciwko Funduszowi Odbudowy” W piątek ruszają konsultacje Krajowego Planu Odbudowy. To dokument, który będzie podstawą do otrzymania środków z unijnego Instrumentu na Rzecz Odbudowy i Zwiększania Odporności. Wskazuje on przeznaczenie pieniędzy na konkretne reformy, programy i inwestycje. Rzecznik PSL Miłosz Motyka podkreślił w piątek na konferencji prasowej w Sejmie, że jego ugrupowanie pod dwoma warunkami poprze Fundusz Odbudowy i Krajowy Plan Odbudowy przedstawiony przez premiera Mateusza Morawieckiego.  Liczymy na to, że powstanie instytucja, agencja wspólna rządu i samorządu, która będzie gwarantowała, że środki będą wydawane w sposób sprawiedliwy. I to samorządy będą decydowały o tym, gdzie te środki popłyną, bo to w ich ramach te środki powinny być dzielone — powiedział Motyka. Drugim warunkiem - dodał - „jest to, żeby rozwój był sprawiedliwy należy dać szansę i oddech ludziom pracy, ludziom których dzisiaj praca jest tak naprawdę bardzo wysoko opodatkowana”.  Dlatego zgłaszamy postulat kwoty wolnej od podatku, podniesienia kwoty wolnej od podatku do 30 tysięcy złotych  — podkreślił rzecznik PSL. To są nasze dwa warunki ku temu, żeby móc poprzeć Fundusz Odbudowy. Liczymy, że da to oddech ludziom pracy, że pozwoli to na rzetelną współpracę pomiędzy rządem i samorządem. Zagwarantuje bezpieczny rozwój i da też poczucie panu premierowi Morawieckiemu trochę spokoju, żeby nie musiał być zakładnikiem radykałów z obozu Zjednoczonej Prawicy, żeby nie musiał być zakładnikiem (posła Solidarnej Polski, b. wiceszefa MAP) Janusza Kowalskiego i innych eurofobów, żeby nie bał się tego, że są dzisiaj siły w parlamencie polskim, które są gotowe poprzeć dobre pomysły. I my chcemy poprzeć te pomysły, gwarantując oddech polskiej gospodarce, gwarantując zrównoważony rozwój polskim samorządom  — mówił Motyka. Poseł Jarosław Rzepa (PSL) zastanawiał się, czy rząd przeznaczy środki z Krajowego Planu Odbudowy na odbudowanie bezpieczeństwa żywnościowego czy energetycznego Polski.  Co z inwestycjami, które są dziś zaplanowane przez samorządy? Nie możemy zmarnować tych pieniędzy  — podkreślił. Pytał też, czy w obliczu wydarzeń ostatniego roku rządzący wyciągnęli wnioski.  Czy planują inwestycje w rozwój przemysłu farmaceutycznego? Pandemia pokazała, że trzeba budować swoją niezależność w tym obszarze  — zaznaczył Rzepa. W ramach unijnego Funduszu Odbudowy Polska będzie miała do dyspozycji ponad 57 mld euro. Podstawą do sięgnięcia po te środki będzie Krajowy Plan Odbudowy, który musi przygotować każde państwo członkowskie. Przygotowanie Planu koordynuje Ministerstwo Funduszy i Polityki Regionalnej (MFiPR). Krajowy Plan Odbudowy zawiera zobowiązania do realizacji reform i odpowiadających im inwestycji, takich jak np. zapewnienie dostępu do szerokopasmowego internetu, uzupełnienie sieci drogowej, zwiększenie innowacyjności przedsiębiorstw czy zmniejszenie śladu węglowego. Fundusz Odbudowy (Next Generation EU) jest odpowiedzią Unii Europejskiej na nowe zagrożenia i wyzwania, jakie spowodowała pandemia. Ma dwa główne cele: odbudowę i przywracanie odporności gospodarek UE na ewentualne kryzysy oraz przygotowanie na przyszłe, nieprzewidziane okoliczności. Najważniejszym elementem Funduszu Odbudowy jest Instrument na rzecz Odbudowy i Zwiększania Odporności (RRF - Recovery and Resilience Facility). Fundusz składa się też z mniejszych programów. mm/PAP
Kukiz ocenia walkę rządu z pandemią: Nie ma dramatu. Nie mogę ich całkowicie potępiać, bo podobne problemy są na całym świecie^Zespół wPolityce.pl^2021-02-26 14:13:40.351285+01:00^https://wpolityce.pl/polityka/540892-kukiz-o-dzialaniach-rzadu-i-ewentualnych-koalicjach^„Jest trochę za dużo anarchii w działaniach rządu. Myślę, że nie ma dramatu w porównaniu z innymi państwami, natomiast pewne rzeczy można by było zrobić lepiej. Nie mogę ich całkowicie potępiać, bo podobne problemy są na całym świecie” – powiedział Paweł Kukiz, w „Gościu Radia ZET”, pytany o to, jak rząd radzi sobie z pandemią. Ogromnie ubolewam, że na miejscu pani Chrobak nie ma ks. Tadeusza Isakowicza-Zaleskiego, którego bardzo mocno polecaliśmy  — mówił pytany o wiceprzewodniczącą Komisji ds. Pedofilii Barbarę Chrobak. Mamy do czynienia z reglamentowaną demokracją, ewentualnie demokracją partyjną, ale na pewno nie jest do demokracja obywatelska — stwierdził Kukiz. Prowadząca rozmowę Beata Lubecka zapytała także o plany Pawła Kukiza na najbliższe wybory parlamentarne.  Czekam na to, co się zdarzy. Obserwuję sytuację. Ale gdyby udało się wprowadzić moje postulaty: JOW-y, referenda, ust. antykorupcyjną i sędziów pokoju, to nie wiem, czy w ogóle bym startował w kolejnych wyborach. Ja nie przyszedłem do Sejmu, żeby robić karierę polityczną.  — mówił. Jeden z internautów zadał pytanie, czy ktoś z partii rządzącej wykonuje ruchy w stronę Pawła Kukiza, aby przyłączył się koalicji rządowej. Tak, jakieś ruchy są wykonywane, oczywiście, ale nie na zasadzie przyłączenia się — powiedział, dodając, że chodzi o współpracę przy projektach rządu. Kukiz zapytany także o to, czy rozmawiał z Jarosławem Gowinem lub jego stronnikami z partii i czy wyobraża sobie wspólną listę wyborczą z Porozmieniem. Jarosław Gowin jest zwolennikiem ordynacji z uwzględnieniem JOW-ów, obniżania opodatkowania, sędziów pokoju. Więc jeśli nadarzyłaby się taka sytuacja, że sojusz z Gowinem mógłby doprowadzić do realizacji tych postulatów, to jak najbardziej — mówił poseł. Stwierdził, że teoretycznie, jeśli zdarzyłaby się okazja do zrealizowania jego postulatów to poszedłby nawet w sojusz z SLD. Przyszedłem realizować postulaty, które nie są światopoglądowe, tylko obywatelskie. Nie przyszedłem po spółki Skarbu Państwa, tylko po idee. — podkreślił. mm/ „Gość Radia ZET”
Sikorski, Budka, Klich, Lewandowski, Kopacz, Grad dowodzą, że wystarcza 1000 połączeń między 10 neuronami, by się spełnić^Stanisław Janecki^2021-02-26 13:53:57.969899+01:00^https://wpolityce.pl/polityka/540877-po-dowodzi-ze-wystarcza-1000-polaczen-miedzy-10-neuronami^Istnieje aktywność tak uwsteczniająca umysłowo, a przy okazji prymitywizująca moralnie, że właściwie powinien być zakaz jej podejmowania. To praktyczna polityka. I trudno się potem dziwić, że taki senator PO, Bogdan Klich, bez wywołania jakichkolwiek impulsów elektrycznych i reakcji chemicznych w mózgu wyzywa rządzących od dyletantów (24 lutego 2021 r, na Twitterze). Przeciętnie człowiek ma 86 mld neuronów. Każdy z nich może mieć nawet do 10 tys. połączeń z innymi, co daje 800-900 bln takich połączeń i co czyni z człowieka istotę wyjątkowo twórczą. Okazuje się, że do uprawiania polityki w opozycji wystarczy tych połączeń tysiąc. Bogdan Klich jest z wykształcenia psychiatrą, więc powinien coś niecoś o neuronach i połączeniach między nimi wiedzieć. Może zatem już wie także, co potrafi prawdziwy dyletant. Tym bardziej że on sam jest najgroźniejszym dyletantem w historii III RP. Dyletanci mogą być zwyczajnie niemądrzy. Dyletant Klich był skrajnie niebezpieczny i skończyło się to tragicznie. Nigdy w dziejach Polski, łącznie z czasami wojennymi, nie zginęło jednocześnie tylu najwyższych dowódców wojskowych, jak za rządów w MON, w czasie pokoju, ministra obrony Bogdana Klicha.  Jakby mało było strat na najwyższym poziomie dowodzenia, ten sam minister praktycznie zlikwidował polską armię. Po swoich reformach (uzawodowienie bez żadnego ubezpieczenia) pozostawiając ogryzek w postaci 40 tys. żołnierzy bez żadnej realnej zdolności obronnej. Jeśli do tego dodać likwidację wielu jednostek wojskowych, wychodzi na to, że Klich najlepiej się zna na niwelowaniu terenu albo stymulowanym pustynnieniu. I taki człowiek śmie pisać o dyletantach oraz odsuwaniu od władzy, żeby zrobić miejsce takim fachowcom jak on.  Wielkie zasługi w stymulowanym pustynnieniu ma pouczający wszystkich o wolnym rynku i zasadach konkurencji wielki prywatyzator Janusz Lewandowski. Kim trzeba być, jeśli nie szkodliwym dyletantem, żeby wymyślić program prywatyzacji, który zlikwidował nawet dziesiątą część majątku narodowego, puścił setki tysięcy pracowników z torbami, a ich dzieci skazał na dziedziczenie biedy i beznadziei. Albo taki minister skarbu Aleksander Grad kasujący polski przemysł stoczniowy i tak wdrażający program energetyki jądrowej, że nawet jedno jądro atomowe w tym programie nie uczestniczyło. Dużo o dyletantach (i szkodnikach) mówi Radosław Sikorski, który jako szef MSZ tak dbał o interesy Polski, że niemal nie wysadził w powietrze najważniejszych przedsięwzięć obronnych realizowanych wspólnie z Amerykanami (wywody o łasce czy lasce). W słynnym hołdzie berlińskim z 28 listopada 2011 r. wręcz błagał Niemcy o swego rodzaju protektorat nad Europą i Polską. Ze swego rosyjskiego odpowiednika Siergieja Ławrowa uczynił gwiazdę, busolę i latarnię dla polskich dyplomatów. Tak przeciwstawiał się Putinowi, że ten okręcił go wokół małego palca u stopy w sprawie działań przeciwko prezydentowi Polski Lechowi Kaczyńskiemu. I tak naprawiał stosunki z Litwą, Białorusią i Ukrainą, że znalazły się w pobliżu zera bezwzględnego, gdy zamiera wszelki ruch.  O dyletantach lubią się wypowiadać Ewa Kopacz i Bartosz Arłukowicz, nie tyle nawet najgorsi ministrowie zdrowia w III RP, co nie rozumiejący ni w ząb, na czym polega kierowanie czymkolwiek, z zarządzaniem mopem albo szpadlem na czele. Podobnie jest z byłym ministrem finansów Janem Vincentem Rostowskim, który zarządzając publicznymi pieniędzmi przyjął opcje minimum, że „piniędzy nie ma i nie będzie”. Jeśli „piniędzy” nie ma, to znikają też problemy z nimi związane. A wtedy trudno się dziwić, że pozwala się na wypłynięcie z Polski 250 mld zł. Przecież z taką sumą byłyby same kłopoty. Albo taki niczego nie rozumiejący w kwestiach prawa minister sprawiedliwości Borys Budka. Aż tak niczego nie kapował, że z czystym sumieniem i poczuciem pełnego bezpieczeństwa partia matka postanowiła powierzyć mu swoje stery.  Wyliczanki o osiągnięciach prawdziwych dyletantów, co często oznacza też najprawdziwszych niwelatorów, można by długo ciągnąć. Gdyby nie zostali ministrami, byliby tylko nieszkodliwymi ględami. Oni jednakowoż czują zew i chcą działać. A wtedy to, co prywatnie jest tylko uwstecznieniem funkcji poznawczych (intelektualnych) i moralnych (o ile jest co uwsteczniać, bo to wcale oczywiste nie jest, szczególnie gdy chodzi o funkcje poznawcze), staje się problemem publicznym. A im bardziej im udowadniać, że potrafią tylko partolić, tym bardziej rwą się do roboty. Znacznie bezpieczniej mieć ich w opozycji, bo to tylko ględzenie. A nie ma się co łudzić, że za efekty swoich czynów, nie ględzenia, kiedykolwiek odpowiedzą. Skąd. Oni tylko nabierają przekonania, że powinni nadal działać. A na to, co są w stanie robić, 10 neuronów i 1000 połączeń między nimi w zupełności wystarcza.
Ruszyły prace nad projektem rządowej strategii dla młodzieży. Mazurek: "To właśnie młodzi ludzie wiedzą najlepiej, czego potrzebują"^Zespół wPolityce.pl^2021-02-26 13:36:27.193005+01:00^https://wpolityce.pl/polityka/540884-ruszyly-prace-nad-projektem-rzadowej-strategii-dla-mlodziezy^Przedstawiciele ponad 100 organizacji i środowisk młodzieżowych z Mazowsza rozpoczęli prace nad projektem rządowej strategii dla młodzieży. „Pierwszy raz w historii Polski młodzi ludzie mogą współdecydować o kształcie strategicznych dokumentów rządowych” - powiedział pełnomocnik rządu ds. polityki młodzieżowej Piotr Mazurek. CZYTAJ RÓWNIEŻ: — „Młoda lewizna” maszeruje z dziadersami. Kiedyś z tego wyrosną, ale obciach pozostanie na zawsze — Lewicowa młodzież, na czele której stoi lider młodzieży socjalistycznej z PRL, to obrazek i śmieszny, i straszny — Lewicowej fali nie można lekceważyć. Politycy radykalizują kurs, a młodzież jest wobec tej manipulacji bezbronna. Czy konserwatyści dadzą odpór? Kancelaria Prezesa Rady Ministrów w informacji przesłanej PAP podała, że w czwartek rozpoczęły się prace nad projektem rządowej strategii dla młodzieży. Jak poinformowano, uczestnicy podzieleni na sześć zespołów roboczych, „w ciągu trzech godzin intensywnej pracy, opracowali setki pomysłów i rozwiązań w najważniejszych dla młodych ludzi dziedzinach życia”. W komunikacie podkreślono dużą różnorodność i liczną reprezentację środowisk młodzieżowych: działaczy społecznych, przedstawicieli młodzieżowych organizacji pozarządowych, radnych młodzieżowych rad przy jednostkach samorządu terytorialnego, harcerzy, a także uczniów, studentów, doktorantów i młodych naukowców. Bardzo serdecznie dziękuję wszystkim, którzy wzięli udział w dzisiejszych konsultacjach i włączyli się w opracowanie projektu strategii RP na Rzecz Młodego Pokolenia. To dopiero pierwszy, ale jakże ważny, historyczny krok dla wszystkich młodych Polek i Polaków. Zapraszam wszystkie środowiska młodzieżowe do dalszej pracy dla Polski i udziału w kolejnych spotkaniach — podkreślił Mazurek, przemawiając do uczestników konsultacji. Zebrane z poszczególnych województw rekomendacje posłużą do opracowania projektu dokumentu strategicznego, definiującego wieloletni plan działań państwa w obszarze polityki młodzieżowej. Do przygotowania takiego dokumentu upoważnił wiceministra Mazurka premier Mateusz Morawiecki w rozporządzeniu powołującym go na stanowisko pełnomocnika ds. polityki młodzieżowej. Będę dążył do tego, aby każdy młody człowiek w Polsce miał poczucie, że państwo polskie się z nim liczy. Do tej pory ustawy dotyczące młodych ludzi były tworzone w gabinetach polityków, oderwane od realiów życia codziennego. Kończę z tą zasadą, oddając głos młodzieży, gdyż to właśnie młodzi ludzie wiedzą najlepiej, czego potrzebują, aby Polska była dla nich jeszcze bardziej przyjaznym miejscem do życia. Razem stworzymy dokument, który uwolni największy kapitał RP – energię i kreatywność młodego pokolenia — powiedział Piotr Mazurek. Dyskusje prowadzone w ramach konsultacji, podzielone zostały na sześć obszarów tematycznych: edukacja i szkolnictwo wyższe; rynek pracy i przedsiębiorczość; społeczeństwo obywatelskie i kultura; polityka społeczna, polityka prorodzinna i mieszkaniowa; zdrowie i sport, a także ekologia i klimat. Docelowo seria spotkań konsultacyjnych zostanie przeprowadzona w każdym z 16 województw. Kolejne spotkania zaplanowane są w woj. dolnośląskim i zachodniopomorskim – konkretne terminy zostaną ogłoszone w najbliższych dniach. Jak zapewniają organizatorzy, każdy uczestnik spotkań konsultacyjnych otrzyma certyfikat potwierdzający udział w opracowaniu projektu „Strategii RP na Rzecz Młodego Pokolenia”. wkt/PAP
Lichocka złożyła akt oskarżenia przeciwko Mycielskiemu i Kramkowi. Sprawa dot. kampanii billboardowej z wizerunkiem posłanki^Zespół wPolityce.pl^2021-02-26 13:25:39.680984+01:00^https://wpolityce.pl/polityka/540879-akt-oskarzenia-lichockiej-przeciwko-mycielskiemu-i-kramkowi^Joanna Lichocka złożyła prywatny akt oskarżenia przeciwko Marcinowi Mycielskiemu i Bartoszowi Kramkowi, którzy zorganizowali w internecie kampanię mającą na celu zabranie funduszy na publikację billboardów. Zwierały one wizerunek posłanki wraz z opisem sugerującym, że „jej gest” wymierzony był w kierunku osób cierpiących na choroby nowotworowe. CZYTAJ TAKŻE: — Nawet się z tym nie kryją! Człowiek od „Soku z Buraka” uruchamia „Spontaniczny Sztab Obywatelski” wspierający Kidawę — Lichocka pozywa szefa PO i wnioskuje o uchylenie mu immunitetu. Mecenas posłanki: Budka kierował „swoistą grupą przestępczą” Mecenas posłanki Hubert Kubik przekazał PAP, że prywatny akt oskarżenia dotyczy „pomówienia Joanny Lichockiej m.in. za pomocą środków masowego komunikowania”. Pan Marcin Mycielski i Pan Bartosz Kramek zorganizowali w internecie zbiórki, tzw. „zrzutki”, by umieścić na terenie całej Polski billboardy przedstawiające zdjęcia posłanki z prześmiewczymi, poniżającymi opisami, sugerując, że jej wolą jest pozbawienie osób chorych nowotworowo dofinansowania ich leczenia onkologicznego ze środków publicznych oraz by była ona odpowiedzialna za zły stan polskiej służby zdrowia czy też nienależyty poziom gwarancji i finansowego zabezpieczenia leczenia onkologicznego w kraju  — podkreślił Kubik. Wyjaśnił, że rzecz dotyczy „kampanii mającej na celu zebranie funduszy na publikację różnego rodzaju billboardów, w tym zawierających wizerunek pani poseł wraz z nieprawdziwym, wprowadzającym w błąd opisem”.  Sugerującym, że po pierwsze pani poseł wybrała dofinansowanie TVP zamiast przeznaczenia tych środków na leczenie osób chorujących na nowotwory, a po drugie, że „jej gest” wymierzony był w kierunku osób cierpiących na tę chorobę  — zaznaczył mecenas. Jak mówił, „na billboardzie przedstawiono fałszywy przebieg debaty sejmowej na temat dofinansowania TVP, bezpodstawnie sugerując, że dokonano jakiegoś wykluczającego się wzajemnie wyboru – zabrano jednym, by oddać drugim”.  W dodatku bezpodstawnie wykorzystując w tym celu wizerunek pani Poseł, która na żadnym etapie nie wypowiadała się przeciwko dofinansowaniu osób chorujących na nowotwory, jak też nie kierowała w stosunku do takich osób jakichkolwiek obraźliwych słów, czy gestów — zaznaczył Kubik. Poinformował, że akt oskarżenia wpłynął do Sądu 12 lutego 2021r.  Na razie nie złożono na niego odpowiedzi. Wcześniej Pan Mycielski i Pan Kramek byli wzywani do usunięcia zbiórek ze stron internetowych, publikacji przeprosin oraz zapłaty kwoty na rzecz Fundacji „Rak’n’Roll - Wygraj Życie”, jednak nie zadośćuczynili temu wezwaniu  — podkreślił Kubik. Dodał, że „pomówienie dokonane za pomocą środków masowego komunikowania podlega grzywnie, karze ograniczenia wolności albo pozbawienia wolności do roku”. W lutym zeszłego roku Sejm opowiedział się przeciwko uchwale Senatu o odrzucenie nowelizacji ustawy o radiofonii i telewizji oraz ustawy abonamentowej, która zakładała rekompensatę w wysokości 1,95 mld zł w 2020 r. dla TVP i Polskiego Radia. Po tym głosowaniu media społecznościowe obiegło zdjęcie posłanki Joanny Lichockiej, na którym widać, jak posłanka trzyma wyciągnięty w górę środkowy palec. Lichocka zapewniała wówczas, że nie wykonała wulgarnego gestu. Posłanka przeprosiła wszystkich, którzy poczuli się urażeni tymi wydarzeniami. Stwierdziła też, że przy użyciu stopklatek wprowadza się opinię publiczną w błąd i zarzuciła PO uruchomienie „machiny propagandowej”. Po tych wydarzeniach na ulicach polskich miast pojawiły się billboardy i plakaty z posłanką Lichocką. tkwl/PAP
Opozycja gra rewelacjami "GW". KO składa wniosek do prokuratury ws. majątku Obajtka. Lewica żąda reakcji ministra sprawiedliwości^Zespół wPolityce.pl^2021-02-26 12:50:10.967792+01:00^https://wpolityce.pl/polityka/540867-opozycja-gra-rewelacjami-gw-ko-i-lewica-atakuja-obajtka^Klub KO składa wniosek do prokuratury w sprawie majątku prezesa PKN Orlen Daniela Obajtka i prosi o nadzór nad śledztwem prokuratora generalnego - poinformowali w piątek posłowie Cezary Tomczyk i Marek Sowa. Według Sowy w 2012 roku Obajtek wydał o 776 tys. zł więcej niż zarobił. CZYTAJ TAKŻE: — Obajtek odpowiada na histerię opozycji: Dlaczego wcześniej nie było takiej złości, gdy mafie paliwowe i vatowskie plądrowały ten kraj? — Oświadczenie prezesa TT Plast po artykule „GW”. Fortuna: Informacje dot. naszej firmy są nieprawdziwe. Traktuję to jako atak na nas — Internauci zażenowani atakiem „GW” na Daniela Obajtka. „Przeklinał, bo ma zespół Tourette’a”; „Czyżby Orlen zaczynał być zbyt silny?” — PKN Orlen odpowiada na artykuł „GW”! „Zawiera nieprawdziwe informacje, szereg bezpodstawnych sugestii i manipulacji” Szef klubu KO Cezary Tomczyk mówił na konferencji prasowej, że za rządów PiS wprowadzono zmiany w procedurze karnej, które umożliwiły wycofanie aktu oskarżenia przeciw Obajtkowi z sądu, a potem umorzenie sprawy przez prokuraturę. Tomczyk odniósł się też do nagrania ujawnionego w piątek przez „Gazetę Wyborczą”. Jak ocenił język nagranych rozmów „to jest język jak z Ojca Chrzestnego”. Sowa przedstawił nowe fakty, związane z oświadczeniami majątkowymi Daniela Obajtka. Według Tomczyka, te fakty „mówią tylko tyle, że są gigantyczne dziury w oświadczeniach majątkowych Daniela Obajtka”. Sowa zwrócił uwagę, że tylko w jednym roku 2012 oszczędności Obajtka wzrosły o 295 tys. zł, z 5 tysięcy na 300 tys. zł.  Jednocześnie był w stanie spłacić 355 tys. złotych kredytu w dwóch bankach — dodał poseł. Jak zaznaczył, ponadto Obajtek „był w stanie poczynić nowe inwestycje”, kupując udziały w różnych spółkach. Część udziałów kupił „od Tomasza Fortuny, osoba, która pojawia się na ujawnionych taśmach” - podkreślił Sowa. Tylko w jednym roku Daniel Obajtek, którego dochody w małej 11-tysięcznej gminie wyniosły 153 tysiące złotych, a dodatkowo 30 tys. zł z wynajmu, miał po odliczeniu podatku 130 tys. zł netto wynagrodzenia, a wydał ponad 900 tys. zł. Czyli o 776 tys. więcej niż wpłynęło na jego konto — mówił Sowa. Przypomniał, że w roku 2018 składał informacje o możliwości popełnienia przestępstwa przez Daniela Obajtka, ale bez efektu. Te ujawnione nagrania chyba dają odpowiedź, skąd Daniel Obajtek miał tę „bańkę” w 2012 roku. Dzisiaj czarno na białym widzimy, że miał lewe dochody Nieudokumentowane dochody, podwójne życie, to zwykle kończy się w Polsce aktem oskarżenia. Ale kończyłoby się, gdyby w Polsce nie było równych i równiejszych. Dzisiaj widać, że prokuratura działa na zlecenie Kaczyńskiego — mówił Tomczyk. Składamy wniosek do prokuratury, aby jak najszybciej zbadała oświadczenia majątkowe pana Daniela Obajtka. Wzywamy też Daniela Obajtka do ujawnienia wszelkich źródeł swojego dochodu w latach, które są opisane przez „Gazetę Wyborczą”  — zapowiedział szef klubu KO. Jak dodał, klub KO oczekuje też w tej sprawie „osobistego nadzoru prokuratora generalnego”. Zdaniem Tomczyka, Obajtek nie powinien też pełnić funkcji prezesa PKN Orlen. Żądamy od ministra sprawiedliwości, prokuratora generalnego Zbigniewa Ziobry, by wszczął postępowanie z urzędu wobec prezesa PKN Orlen Daniela Obajtka - poinformował w piątek poseł Tomasz Trela (Lewica). To nie jest już apel, tylko żądanie, by tą sprawą zajął się tu, teraz, natychmiast - dodał. Trela podkreślił w piątek na konferencji prasowej, że mamy kolejną odsłonę tego, w jaki sposób politycy „polskiej popękanej prawicy” działają. Samorządowiec i jednocześnie udziałowiec, cichy, tajny w spółce, do której nie miał prawa trafić i nie mógł w niej funkcjonować — powiedział poseł Lewicy. Ale - jak mówił - „nie byłoby w tym pewnie nic dziwnego, gdyby nie to, że to człowiek, który przeszedł niesamowitą karierę. Od wójta po menadżera, od wójta po człowieka z najbliższego grona prezesa PiS Jarosława Kaczyńskiego, od wójta po człowieka, który jest dzisiaj wymieniany jednym tchem przez polityków +popękanej prawicy+ jako kandydat na przyszłego premiera, być może jako kandydat na prezydenta” - zaznaczył Trela. Według niego, „nie może być tak, że w Polsce, w demokratycznym państwie prawa ktoś, kto ma nieczyste sumienie, ktoś kto posługuje się tak knajackim językiem będzie wymieniany jako potencjalny kandydat na najwyższe urzędy w państwie”. Nie może być wreszcie tak, że osoba, do której są wątpliwości, osoba, która przed sądem jawnie kłamała, zarządza najważniejszą, najbardziej strategiczną spółką z udziałem Skarbu Państwa — oświadczył poseł Lewicy. Dlatego dzisiaj w imieniu Lewicy żądam od pana ministra, prokuratora generalnego Zbigniewa Ziobry, aby wszczął postępowanie z urzędu (wobec Daniela Obajtka) — oświadczył Trela. Panie prokuratorze, jeżeli wczoraj pan i pana ludzie mieli polityczne jaja, żeby przeciwstawić się Prawu i Sprawiedliwości i zagłosować z opozycją, to proszę pokazać dzisiaj, najpóźniej w poniedziałek, że pan ma też te polityczne jaja i będzie wszczęte postepowanie z urzędu wobec Daniela Obajtka — podkreślił poseł Lewicy, zwracając się do Ziobry. To nie jest już apel, to nie jest prośba, to jest żądanie do prokuratora generalnego, żeby sprawą zajął się tu, teraz, natychmiast — dodał Trela. Zdaniem posła Arkadiusza Iwaniaka (Lewica) z tych doniesień medialnych ws. Obajtka „rysuje się obraz człowieka, nie Bonaparte, ale „bardziej obraz takiego Nikosia Dyzmy”. Jak wsłuchamy się w te wszystkie słowa, które padają, w te teksty, to jak wydaje się nielegalne współpracowanie jako wójt Pcimia, jako prowadzący firmę, to tak naprawdę rysuje się obraz tego, jak walczy ze swoim wujem, u którego wcześniej pracował, rysuje się obraz takiego małego cwaniaczka, takiego drobnego geszefciarza tak naprawdę — podkreślił Iwaniak. „Gazeta Wyborcza” napisała w piątek, że prezes PKN Orlen Daniel Obajtek, w czasach, gdy był wójtem Pcimia, „chciał wykończyć firmę swojego wuja. Choć jako samorządowiec nie mógł tego zrobić, kierował w tylnego siedzenia konkurencyjną spółką. Potem skłamał w tej sprawie przed sądem” - podała „GW”. Gazeta przekonuje, że dowodem na to są nagrania rozmów Obajtka, którymi dysponuje. W piątkowej „GW” czytamy: Jest 27 sierpnia 2009 r. Mężczyzna o imieniu Szymon pracuje dla spółki TT Plast. Pyta przez telefon Daniela Obajtka o wuja, współwłaściciela firmy Elektroplast Romana Lisa, z którym jest skonfliktowany — relacjonuje gazeta. Dziennik wskazuje, że obecny prezes Orlenu obrzuca wuja najgorszymi obelgami. Obajtek wyjawia też - jak pisze dziennik - że ma „swojego człowieka” w Elektroplaście, który dyktuje mu ceny „z komputera”. Gazeta zastrzega, że przedstawia, „tylko mały fragment nagrań telefonicznych rozmów Obajtka z czasów, gdy był wójtem Pcimia w Małopolsce”. Na taśmach słychać, jak wydaje pracownikowi TT Plastu polecenia, zleca rozmowy z klientami, decyduje o urlopach — czytamy. Dziennik zwraca uwagę, że ustawa o pracownikach samorządowych zabrania łączenia posady wójta z działalnością w biznesie.  Za zatajenie informacji o prowadzeniu działalności gospodarczej grozi nawet do ośmiu lat więzienia — przypomina gazeta. W piątek biuro prasowe PKN Orlen poinformowało w oświadczeniu, że artykuł pt. „Taśmy Obajtka”, który ukazał się na łamach „Gazety Wyborczej” oraz na portalu wyborcza.pl zawiera nieprawdziwe informacje, szereg bezpodstawnych sugestii i manipulacji, które wprowadzają w błąd opinię publiczną. Stawiane w artykule tezy, niemające potwierdzenia w faktach, a oparte na nagraniach których pochodzenia, integralności, czasu i okoliczności utrwalenia nie sposób stwierdzić, uderzają w wizerunek PKN Orlen jak również naruszają dobre imię prezesa Daniela Obajtka. Publikacja ma na celu zdyskredytowanie prezesa zarządu spółki w momencie, gdy prowadzone są kluczowe inwestycje rozwojowe i procesy akwizycyjne — napisano. Podkreślono, że wobec Daniela Obajtka, pełniącego od lutego 2018 roku funkcję prezesa zarządu PKN Orlen, żaden sąd nie wydał wyroku stwierdzającego popełnienie jakiegokolwiek przestępstwa.  Zwracamy również uwagę, że zgodnie z przepisami oświadczenia majątkowe Prezesa Zarządu Daniela Obajtka były jawne do 2016 roku. Prezes Daniel Obajtek składał je rokrocznie od wejścia w życie przepisów obligujących go do tego – najpierw jako wójt, później jako prezes ARiMR — podał PKN Orlen. Należy też podkreślić, że kontrolę oświadczeń majątkowych prezesa Daniela Obajtka za lata 2002-2013 przeprowadziło CBA i nie dopatrzyło się żadnych uchybień. W związku z tym, że w artykule wykorzystano fragmenty nagrań rozmów z bliżej nieokreśloną osobą, które dodatkowo powstały bez zgody oraz wiedzy prezesa PKN Orlen, poddamy je analizom prawnym — czytamy w oświadczeniu. wkt/PAP
Cały atak na prezesa Obajtka opiera się na emocjach i dwóch zarzutach z których żaden nie jest udowodniony. W sumie chyba kolejny kapiszon^Michał Karnowski^2021-02-26 12:30:21.743734+01:00^https://wpolityce.pl/polityka/540869-atak-na-prezesa-obajtka-chyba-kolejny-kapiszon^Kiedy kilkanaście dni temu napisałem, że tytuł Człowieka Wolności Tygodnika Sieci to dziś jedna z najważniejszych nagród w obozie propolskim, publicyści tygodnika „Polityka” aż zatrzęśli się z oburzenia i szyderstw. Ale kiedy dzisiaj ruszył kolejny atak na naszego ostatniego laureata, prezesa PKN Orlen Daniela Obajtka, wszyscy podkreślają, że to „Człowiek Wolności”. Ha! Siła marki, wielki komplement dla redakcji i tytułów stworzonych od zera, z niczego, przez wspaniały zespół. Świadomie poczekałem z komentarzem na temat nowego uderzenia w prezesa Obajtka kilka godzin. To nasz laureat, nie ukrywamy iż doceniamy jego sukcesy w Orlenie, bo są to sukcesy całej Polski. Wiemy zatem, że mogą Państwo zakładać iż nasze patrzenie na sprawę może być przez to wykrzywione. Chciałem, by moja opinia była maksymalnie wyważona. Przeczytałem uważnie i dwukrotnie główny tekst w prasie Michnika na ten temat. Odsłuchałem wszystko, co jest dostępne. Przeczytałem komentarze. Co znalazłem? Dużą wątpliwość co do oryginalności materiału wyjściowego. Nie wiemy z jakiego okresu pochodzi, nie wiemy, czy nie został zmontowany. Skąd pewność, że to nie ktoś zazdrosny o karierę Obajtka podrzucił fałszywkę? Dlaczego odezwał się teraz? Nie widać śladu, by pismo te wątki przemyślało. Nie ma śladów, by oryginalność nagrania sprawdziła profesjonalnie sama redakcja, której przecież zdarzały się w przeszłości potężne wpadki, jak ogłoszenie istnienia rzekomego ganku w Komendzie Głównej Policji na podstawie tylko plotek z trzeciej ręki.  Wybrzmiewają w tekście dwa zarzuty. Że jako wójt Pcimia pan Obajtek „kierował z tylnego siedzenia” pewną firmą, był jej „cichym” udziałowcem, a pozostali nazywali go „przyjacielem”. Nawet jeśli założymy, że nagrania pochodzą z okresu wójtowania (jeśli tak, dlaczego nikt się do niego w ten sposób nie zwraca?), to na te tezy nie ma dowodów. Owszem (jeśli to on i ten okres) czytamy zapisy rozmów o sprawach firmy, ale to za mało na dowiedzenie tytułowej tezy. W samy tekście padają zresztą takie wypowiedzi pracowników: „Pracował czy nie… znał się z właścicielami”. Trochę mało. Z powyższego wynika też fałsz drugiej tezy pisma Michnika - że prezes Obajtek skłamał przed sądem w tej sprawie. Brak dowiedzenia, że „kierował” firmą w czasie gdy był wójtem wyklucza poważne potraktowanie tezy iż popełnił krzywoprzysięstwo w tej sprawie. Uderzają liczne przekleństwa. I znowu, nie wiemy ile padło naprawdę, czy ich nie powielono. Ale każdy, kto zna prezesa Obajtka wie, że zdarza mu się niekiedy przekląć. Mnie się to nie podoba, przekleństwa mnie rażą. Zwalczam je także u siebie i przyjaciół. Prezes Obajtek też powinien podjąć z tym nawykiem walkę.  Inną sprawą jest, że ze względu na schorzenie na które cierpi od lat - zespół Tourette’a - Daniel Obajtek mówi i czasami reaguje w specyficzny sposób. Choć wykonał ogromną pracę i dziś choroby niemal nie widać. W czasie gdy dokonywano nagrań (choć podkreślam - dokładny okres nie jest udowodniony) było jednak inaczej. Przepraszam, że dotykam wątku tak osobistego, ale to ma znaczenie w ocenie nagrań i szkoda, że autorzy materiału o tym nie wspomnieli.
Propozycja premiera ws. szczepionek: Firmy, które je opracowały dzięki środkom publicznym powinny podzielić się patentami^Zespół wPolityce.pl^2021-02-26 12:08:59.760710+01:00^https://wpolityce.pl/polityka/540857-premier-sklada-propozycje-ws-patentow-dot-szczepionek^Podczas szczytu UE przedstawiłem propozycję, aby firmy farmaceutyczne, które opracowały szczepionki dzięki zaangażowaniu dużych środków publicznych, podzieliły się patentami z innymi firmami, które mają dostępne linie produkcyjne - poinformował premier Mateusz Morawiecki. CZYTAJ TAKŻE: — Kolejny transport szczepionek Moderny dotarł do magazynów ARM. Miało być 300 tys. dawek, przyjechało 157 tysięcy — Rząd Czech zwrócił się do Polski i Niemiec o pomoc w leczeniu pacjentów z Covid-19. „Możliwości szpitali są na granicy wyczerpania” — Polska otrzyma 8 mln szczepionek Novavax, 6 mln CureVac i 17 mln Johnson&Johnson. „Dawałyby komfort, gdyby nie opóźnienia” Morawiecki podkreślił we wpisie na Facebooku, że podczas pierwszego dnia szczytu apelował o zwiększenie zdolności produkcyjnych szczepionek w Europie wraz z przywódcami: Belgii, Danii, Hiszpanii i Litwy do Komisji Europejskiej. Problem z dostępnością szczepionek dotyka wszystkie kraje Europy – od Portugalii, przez Francję, Niemcy, Polskę, aż po państwa bałtyckie. Opóźnienia ze strony firm farmaceutycznych i problemy związane z produkcją i dostawą dawek, połączone z pojawieniem się nowych wariantów COVID-19, stwarzają ryzyko dla pełnej odbudowy i szybkiego powrotu do normalności — napisał szef rządu. Opracowanie szczepionki to wielki, wspólny wysiłek całej Unii Europejskiej, jeden z największych w historii. Pieniądze, które wspólnie wydaliśmy na ten cel, trafiły do naukowców i firm farmaceutycznych. A teraz okazuje się, że nie nadążają one z produkcją, lub że szczepionki wysyłane są z europejskich fabryk poza Unię Europejską – dla osiągnięcia większych zysków — dodał. Szef rządu przekonywał, że zdrowie i życie obywateli to zbyt ważne sprawy, żeby „poświęcać je dla lepszego wyniku finansowego kilku firm”. Podkreślał konieczność solidarnych działań wspólnoty. Dlatego podczas szczytu przedstawiłem konkretną propozycję: firmy farmaceutyczne, które przeprowadziły badania naukowe i opracowały szczepionki dzięki zaangażowaniu bardzo dużych środków publicznych, w tym środków europejskich podatników, powinny podzielić się patentami z innymi firmami – które mają dostępne linie produkcyjne i mogą z dnia na dzień rozpocząć wytwarzanie szczepionek — napisał premier. Każde europejskie państwo ma w tej sprawie odpowiednie regulacje w prawie patentowym. Czas, żebyśmy z nich skorzystali. Solidarnie, jako europejska wspólnota! — dodał szef polskiego rządu.      Czwartek, pierwszy dzień unijnego szczytu, poświęcony był procesowi szczepień w krajach UE i dalszym działaniom prowadzonym przez państwa członkowskie w związku z trwającą pandemią. Szef RE Charles Michel na konferencji po zakończeniu pierwszego dnia szczytu podkreślał, że priorytetem UE jest przyspieszenie produkcji i dostaw szczepionek przeciw Covid-19 oraz szczepień. Michel przekonywał, że firmy farmaceutyczne muszą dostarczać szczepionki zgodnie ze zobowiązaniami zawartymi w umowach i w tej kwestii potrzeba więcej przejrzystości. Szef RE mówił także o pracach nad tzw. paszportami szczepień i dodał, że podróże, które nie są niezbędne, mogą nadal podlegać w UE ograniczeniom. Drugiego dnia wideoszczytu, w piątek, unijni liderzy będą rozmawiać o bezpieczeństwie i obronności. W rozmowach weźmie udział również sekretarz generalny NATO Jens Stoltenberg.  wkt/PAP
Oświadczenie prezesa TT Plast po artykule "GW". Fortuna: Informacje dot. naszej firmy są nieprawdziwe. Traktuję to jako atak na nas^Zespół wPolityce.pl^2021-02-26 11:20:58.446160+01:00^https://wpolityce.pl/polityka/540852-oswiadczenie-prezesa-firmy-tt-plast-po-artykule-gw^Informacje dotyczące firmy TT Plast przedstawione w artykule pt. „Taśmy Obajtka” opublikowanym w „GW” są nieprawdziwe - czytamy w piątkowym oświadczeniu prezesa firmy TT Plast Tomasza Fortuny. CZYTAJ RÓWNIEŻ: -PKN Orlen odpowiada na artykuł „GW”! „Zawiera nieprawdziwe informacje, szereg bezpodstawnych sugestii i manipulacji” -Obajtek odpowiada na histerię opozycji: Dlaczego wcześniej nie było takiej złości, gdy mafie paliwowe i vatowskie plądrowały ten kraj? Zapewniam, że informacje dotyczące firmy TT Plast przedstawione w artykule opublikowanym w Gazecie Wyborczej 26 lutego 2021 r. są nieprawdziwe. Zaświadczam, że we wskazanym w artykule okresie, czyli od 17 lutego do 28 sierpnia 2009 r. Daniel Obajtek nie kierował spółką TT Plast, nie pełnił w niej żadnej funkcji i nie miał wpływu na jej działania biznesowe — oświadczył Tomasz Fortuna. „Gazeta Wyborcza” napisała w piątek, prezes PKN Orlen Daniel Obajtek, w czasach, gdy był wójtem Pcimia, „chciał wykończyć firmę swojego wuja”.  Choć jako samorządowiec nie mógł tego zrobić, kierował w tylnego siedzenia konkurencyjną spółką. Potem skłamał w tej sprawie przed sądem — podała „Wyborcza”. Gazeta przekonuje, że dowodem na to są nagrania rozmów Obajtka, którymi dysponuje. Artykuł Gazety Wyborczej odbieram jako atak na firmę TT Plast i będę bronił zarówno wiarygodności firmy, jak i swojego dobrego imienia — oświadczył Fortuna. W piątek biuro prasowe PKN Orlen przekazało, że artykuł pt. „Taśmy Obajtka”, który ukazał się na łamach „GW” oraz na portalu wyborcza.pl zawiera nieprawdziwe informacje, szereg bezpodstawnych sugestii i manipulacji, które wprowadzają w błąd opinię publiczną. W piątkowej „Wyborczej” czytamy:  Jest 27 sierpnia 2009 r. Mężczyzna o imieniu Szymon pracuje dla spółki TT Plast. Pyta przez telefon Daniela Obajtka o wuja, współwłaściciela firmy Elektroplast Romana Lisa, z którym jest skonfliktowany. Dziennik wskazuje, że obecny prezes Orlenu obrzuca wuja najgorszymi obelgami. Obajtek wyjawia też - jak pisze dziennik - że ma „swojego człowieka” w Elektroplaście, który dyktuje mu ceny „z komputera”. Gazeta zastrzega, że przedstawia, „tylko mały fragment nagrań telefonicznych rozmów Obajtka z czasów, gdy był wójtem Pcimia w Małopolsce”.  Na taśmach słychać, jak wydaje pracownikowi TT Plastu polecenia, zleca rozmowy z klientami, decyduje o urlopach — czytamy. Dziennik zwraca uwagę, że ustawa o pracownikach samorządowych zabrania łączenia posady wójta z działalnością w biznesie.  Za zatajenie informacji o prowadzeniu działalności gospodarczej grozi nawet do ośmiu lat więzienia — przypomina gazeta. „Wyborcza” zaznacza, że zeznając kilka lat później w sądzie Obajtek podkreślał, że o tym wiedział. „Jednak pod przysięgą skłamał” - pisze dziennik. Dodaje, że jako świadek stwierdził, „że będąc wójtem Pcimia, nie miał żadnych bliższych zawodowych relacji z TT Plastem”. Te nagrania ma od kilku lat prokuratura, ale nic z tym nie zrobiła. Czy dlatego, że Obajtek jest dziś wielką gwiazdą w obozie władzy — pyta gazeta. Dziennik relacjonuje, że po 2015 r. Daniel Obajtek „zrobił oszałamiającą karierę - od wójta Pcimia, przez szefa Agencji Restrukturyzacji i Modernizacji Rolnictwa, do prezesury w grupie Energa i w Orlenie”, a „politycy Prawa i Sprawiedliwości stawiają go za wzór”. W związku z nagraniami, gazeta zadała prezesowi Danielowi Objatkowi pytania m.in. o to, czy wiedział, że jego „rozmowy z pracownikiem firmy TT Plast o imieniu Szymon dotyczące spraw handlowych i pracowniczych w firmie były nagrywane?”; dlaczego „12 grudnia 2014 r. zeznał (…) przed Sądem Okręgowym w Krakowie, że po 2006 r., gdy został Pan wybrany na wójta Pcimia, nie miał Pan żadnych bliskich związków z firmą TT Plast?”. Jak pisze gazeta, w imieniu Daniela Obajtka odpowiedziała Joanna Zakrzewska, dyrektor Biura Komunikacji Zewnętrznej PKN Orlen, która stwierdziła m.in., że Daniel Obajtek „nie ma (…) w zwyczaju odnoszenia się do nagrań, których pochodzenia, integralności, czasu i okoliczności utrwalenia nie sposób stwierdzić”. Jednocześnie zwróciła się do redaktorów dziennika o udostępnienie „wszystkich nagrań w całości”. Przekazanie całości wszystkich nagrań pozwoli (…) redakcji „Gazety Wyborczej” na uniknięcie ewentualnego opublikowania nagrania/nagrań bądź artykułu prasowego opartego na nagraniach, które mogą być zmanipulowane lub sfałszowane na wiele sposobów — cytuje odpowiedź Zakrzewskiej gazeta.  aw/PAP
Internauci zażenowani atakiem "GW" na Obajtka. "Przeklinał, bo ma zespół Tourette'a"; "Czyżby Orlen zaczynał być zbyt silny?"^Zaćwierkane na Twitterze^2021-02-26 11:15:25.097595+01:00^https://wpolityce.pl/polityka/540846-internauci-zazenowani-atakiem-gw-na-daniela-obajtka^„Gazeta Wyborcza” podjęła próbę uderzenia w prezesa Orlenu, publikując tekst zawierający prywatne rozmowy Daniela Obajtka sprzed kilkunastu lat. Internauci są zażenowani tym atakiem „GW”.  CZYTAJ TAKŻE: PKN Orlen odpowiada na artykuł „GW”! „Zawiera nieprawdziwe informacje, szereg bezpodstawnych sugestii i manipulacji” Generalnie jest w III RP tak, że jak na kogoś Wyborcza urządza nagonkę, wyjeżdża z taśmami, opluwa i spotwarza, to znaczy, że ten ktoś robi dobrą robotę dla Polski. To się nazywa „Pierwsze prawo dynamiki Michnika”. Więc spoko. Psy szczekają, karawana jedzie dalej
Prezes PiS: Nigdy nie powiedziałem, że wyrok TK ws. aborcji to "klęska". Obawiam się, że to zamierzony fałsz informatorów "GW"^Notujemy ...^2021-02-26 10:39:42.871175+01:00^https://wpolityce.pl/polityka/540842-prezes-pis-nie-powiedzialem-ze-wyrok-tk-to-kleska^Jarosław Kaczyński w rozmowie z PAP odniósł się do tekstu „Gazety Wyborczej”, w którym prezentowano kulisy spotkania liderów Zjednoczonej Prawicy. Prezes PiS zaznaczył, że nie powiedział, że wyrok ws. aborcji to „klęska”. CZYTAJ TAKŻE: — Jarosław Kaczyński: Każdy kto rozbija dzisiaj prawicę, działa przeciw Polsce, przeciw polskiej rodzinie i przeciw polskim wartościom — Prezes PiS punktuje opozycję: Nie potrafili kompletnie rządzić. Nie mają żadnego programu poza swego rodzaju wojną domową Los kraju, los polskich rodzin, los Polaków to jest wszystko co możemy w tej chwili poprawić, ale możemy też to zepchnąć w nieszczęście. Ci, którzy w tej chwili prowadzą te różne partykularne gierki po prostu pchają nas ku nieszczęściu — mówił prezes PiS. Stosują przy tym bardzo nieładne metody – przecieki z zamkniętych narad i to fałszywe. Na przykład nigdy nie powiedziałem, jak napisano w Gazecie Wyborczej, że wyrok Trybunału Konstytucyjnego ws. aborcji to „klęska”. Może ta „klęska” to samodzielna twórczość Gazety Wyborczej, ale obawiam się, że to jednak zamierzony fałsz jej informatorów — dodał. tkwl/PAP
Ruszył proces ws. organizacji koncertu WOŚP w Gdańsku. Jest wniosek o przesłuchanie Stefana W. Współoskarżona: "Starałam się dopilnować..."^Zespół wPolityce.pl^2021-02-26 10:15:46.559832+01:00^https://wpolityce.pl/polityka/540839-ruszyl-proces-ws-organizacji-koncertu-wosp-w-gdansku^Przed Sądem Rejonowym w Gdańsku rozpoczął się w piątek proces siedmiorga osób w związku z organizacją w 2019 r. koncertu finałowego WOŚP w Gdańsku, podczas którego zaatakowano nożem prezydenta miasta Pawła Adamowicza. Obrońca właściciela firmy ochroniarskiej „Tajfun” wniósł o przesłuchanie jako świadka Stefana W. CZYTAJ TAKŻE: — Braun pyta Dulkiewicz o audyt z finału WOŚP w Gdańsku: Kto zaakceptował formułę wydarzeń, która doprowadziła do tragedii? — Dlaczego zginął prezydent Gdańska? Matka Stefana W. wytyka zaniedbania służbom więziennym z czasów PO-PSL: „Można było temu zapobiec” — Prokuratura odpowiada „GW”: Śledztwa ws. zabójstwa prezydenta Adamowicza prowadzone są w sposób prawidłowy, sprawny, merytoryczny Proces odwoływany był cztery razy. Pierwszy termin wyznaczono na 26 listopada ub. roku. Sprawa spadła wówczas z wokandy z powodu choroby sędziego. Kolejne terminy rozpraw były też odwoływane z różnych przyczyn m.in. zwolnienia lekarskiego jednego z oskarżonych. Sprawa dotyczy organizacji 13 stycznia 2019 r. 27. Finału Wielkiej Orkiestry Świątecznej Pomocy w Gdańsku, podczas którego doszło do ataku nożem na prezydenta Gdańska Pawła Adamowicza. Następnego dnia samorządowiec zmarł w szpitalu. Na ławie oskarżonych zasiada siedem osób. Grozi im do pięciu lat więzienia. Akt oskarżenia objął dwie osoby z Regionalnego Centrum Wolontariatu z siedzibą w Gdańsku, które reprezentowały organizatora w sprawach zabezpieczenia imprezy, i które - zgodnie z opinią biegłego - nie dopełniły swoich obowiązków w zakresie właściwego zapewnienia bezpieczeństwa osobom będącym na imprezie. Zarzucono im narażenie uczestników imprezy na bezpośrednie niebezpieczeństwo utraty życia albo ciężkiego uszczerbku na zdrowiu. Podobny zarzut postawiono dwóm osobom zarządzającym Agencją Ochrony Tajfun, tj. właścicielowi Agencji Ochrony oraz dyrektorowi ds. ochrony i BHP. Urzędnikowi Zarządu Dróg i Zieleni w Gdańsku, który wydał decyzję zezwalającą na organizację imprezy, pomimo uchybień w złożonym wniosku, oraz dwóm funkcjonariuszom policji, którzy wydali w tym zakresie pozytywną opinię – zarzucono niedopełnienie obowiązków służbowych i narażenie uczestników imprezy na bezpośrednie niebezpieczeństwo utraty życia albo ciężkiego uszczerbku na zdrowiu.  Podczas rozprawy Łukasz Isenko, obrońca oskarżonego Gracjana Z., właściciela firmy ochroniarskiej „Tajfun”, wniósł o przesłuchanie w charakterze świadka Stefana W., który dokonał zamachu na życie prezydenta Gdańska. W świetle zarzutów, które są stawiane oskarżonym, w tym mojemu klientowi, kluczowym świadkiem do wyjaśnienia tego, czy były nieprawidłowości w zakresie bezpieczeństwa podczas organizacji tego koncertu, jest przesłuchanie Stefana W. Według wszelkich dostępnych informacji znalazł się on w sposób nieuprawniony na scenie. I dziwię się, że prokuratura w akcie oskarżenia nie wnioskowała o jego przesłuchanie — powiedział PAP adwokat. Isenko dodał, że w aktach sprawy jest protokół wyjaśnień złożonych w prokuraturze przez Stefana W., ale nie może ujawnić jego treści. Sąd nie podjął jeszcze merytorycznej decyzji ws. złożonego przeze mnie wniosku dotyczącego przesłuchania Stefana W. — wyjaśnił adwokat. Dołożyłam wszelkich starań, żeby uczestnicy imprezy nie byli narażeni na cokolwiek złego – oświadczyła współoskarżona b. prezes Regionalnego Centrum Wolontariatu Agnieszka B. Agnieszka B. nie przyznała się do winy. Złożyła wyjaśnienia, ale zgodziła się tylko odpowiadać na pytania swojego obrońcy. Ze swojej strony starałam się dopilnować wszystkiego, począwszy od złożenia do służb planu zabezpieczenia imprezy. Nie byliśmy wzywani do uzupełnienia tego dokumentu, nie było żadnych poprawek. Nie miałam żadnych wątpliwości co do profesjonalizmu agencji ochrony, która zajmowała się też ochroną trwającego obok koncertu WOŚP jarmarku bożonarodzeniowego  — mówiła oskarżona. Jej zdaniem, w kulminacyjnym momencie na koncercie finałowym WOŚP w Gdańsku było ok. 3 tysięcy osób. Co było jednak zgodne z planem zabezpieczenia, bo plan ten był przygotowany na 4 tysiące uczestników, do czego agencja ochrony nie wnosiła żadnych uwag. To jej pracownicy wpuszczali ludzi na imprezę — stwierdziła Agnieszka B. Podkreśliła, że w dniu imprezy w niedzielę była w pracy od rana i do chwili tragicznego wydarzenia na scenie nie miała ze strony agencji ochrony oraz policji żadnych sygnałów, że dzieje się coś niepokojącego. Wyjaśniła, że w ramach przygotowań do imprezy odbyło się też spotkanie na miejscu koncertu.  Obeszliśmy teren, wielokrotnie pytałam, czy jest coś jeszcze niejasnego i nastąpiło zatwierdzenie zaakceptowanego przez wszystkie służby planu imprezy  — dodała. Na dzień przed finałem udałam się na teren koncertu, aby sprawdzić jak wszystko jest przygotowane. Zauważyłam, że źle ustawiono płoty, trochę się nawet spierałam z obsługą, aby to poprawiono i utworzono przed samą sceną rodzaj buforu  — mówiła Agnieszka B. Podkreśliła, że aby zapewnić bezpieczeństwo na imprezie, poprosiła m.in. o dodatkowe patrole Straży Miejskiej. Zwróciła się także do Międzynarodowych Targów Gdańskich, organizujących jarmark bożonarodzeniowy, aby w dniu koncertu na straganach nie sprzedawano alkoholu oraz o to, aby dostawy towarów autami na stoiska wykonać do soboty. Pozostali występujący w procesie oskarżeni także nie przyznali się do winy. Przed rozprawą komentarza mediom udzielił m.in. obrońca oskarżonego Gracjana Z., właściciela firmy ochroniarskiej „Tajfun”. Jeżeli chodzi o liczbę uczestników tej imprezy, to faktycznie jest rozbieżność między dokumentacją, która się znajduje w Komendzie Wojewódzkiej Policji i która była oficjalnie zgłoszona do organów, które zajmowały się wydawaniem decyzji, a tym co otrzymała firma ochroniarska. Rozbieżność polega na tym, że w dokumentach oficjalnie została złożona liczba uczestników rotacyjnie na tej imprezie w wysokości 4 tysięcy uczestników, natomiast firma ochroniarska otrzymała 1500  — mówił adwokat Łukasz Isenko. Dodał, że w tego rodzaju usługach „bezpieczeństwo uczestników imprezy zależy od liczby agentów ochrony”. Jeśli liczba uczestników jest większa, to naturalną koleją rzeczy jest to, że liczba agentów powinna być większa” - nadmienił. Jeśli agencja ochrony uzyskuje inny dokument niż ten, który jest przedstawiony oficjalną drogą, to jest ewidentna rozbieżność. Myślę, że w toku postępowania sąd ustali, kto tego błędu się dopuścił i z jakiej przyczyny. Nawet gdyby było tam 47 komandosów z najlepszym doświadczeniem zawodowym to i tak przy tej liczbie uczestników byłyby pewne błędy i niedociągnięcia w zakresie ochrony. Ponieważ przy liczbie ok. 10 tysięcy osób, które tam się znalazły w krytycznym momencie, to ta liczba ochroniarzy nie była wystarczająca do zapewnienia ochrony na tej imprezie  — oświadczył obrońca oskarżonego. Adwokat przyznał też, że doszło do uchybień przy naborze ochroniarzy.  Niektórym z nich brakowało kilku miesięcy do pełnoletności, ale naszym zdaniem, nie powoduje to jednak bezpośredniego niebezpieczeństwa dla życia i zdrowia uczestników  — zaznaczył. Jeżeli byśmy wiedzieli, jak ta impreza będzie przebiegała i ile osób przede wszystkim będzie w niej uczestniczyło, to nigdy mój klient nie podjąłby się ochrony tego typu widowiska za takie stawki. To zlecenie było absurdalne, jeśli chodzi o jego przedmiot i zakres pomiędzy tym, co było na zleceniu, a co było w stanie faktycznym  — podkreślił Isenko. Następna rozprawa odbędzie się 22 marca. W procesie ma zeznawać ponad 100 świadków. wkt/tkwl/PAP
Tajne spotkanie Trzaskowskiego z Biedroniem! "SE": Dyskutowali o wspólnym projekcie bez udziału konserwatystów z PO^Co w TABLOIDACH?^2021-02-26 09:49:54.111064+01:00^https://wpolityce.pl/polityka/540832-sedoszlo-do-tajnego-spotkania-trzaskowskiego-z-biedroniem^Doszło do tajnego spotkania Rafała Trzaskowskiego z Robertem Biedroniem. Politycy mieli dyskutować o wspólnym centrowo-lewicowym projekcie bez udziału konserwatystów z Platformy Obywatelskiej - podaje „Super Express”, powołując się na nieoficjalne informacje. CZYTAJ TAKŻE: — Warszawscy radni PiS żądają sesji nadzwyczajnej ws. opłat za śmieci: Niech ratusz zacznie pracować! Trzaskowski jest głuchy na apele — TYLKO U NAS. Wiceprzewodniczący Rady Warszawy: Trzaskowski tworzy miasto dla bogatych. Zapomina o najuboższych Piątkowy „Super Express” informuje, że we wtorkowy wieczór doszło do tajnego spotkania prezydenta Warszawy, wiceprzewodniczącego PO Rafała Trzaskowskiego z liderem Wiosny, europosłem Robertem Biedroniem.  Nieoficjalnie wiemy, że politycy dyskutowali o wspólnym centrowo-lewicowym projekcie bez udziału konserwatystów z Platformy Obywatelskiej  — pisze tabloid. Dziennikarze tego tytułu tak opisują spotkanie:  Warszawski ratusz, późny wieczór. Do prezydenta stolicy i jednego z liderów PO Rafała Trzaskowskiego przyjeżdża europoseł Wiosny Robert Biedroń. Politycy znają się od lat, świetnie się dogadują. Po krótkiej wymianie uprzejmości rozmowa schodzi na tematy czysto polityczne. Według anonimowego informatora spotkanie dotyczyło m.in. projektu centrowo-lewicowego obydwu polityków. Informator „SE” spekuluje, że projekt ten miałby powstać w ramach ruchu Rafała Trzaskowskiego lub całkowicie nowego bytu, ale bez udziału konserwatystów z PO. Chcemy postawić na takie kwestie, jak aborcja, wolność, prawa kobiet, Unia Europejska etc.  — opowiada informator „SE”. Tabloid przyznaje jednak, że nie udało mu się potwierdzić tych anonimowych informacji, gdyż obaj politycy byli „nieosiągalni”. tkwl/PAP
Prezes PiS punktuje opozycję: Nie potrafili kompletnie rządzić. Nie mają żadnego programu poza swego rodzaju wojną domową^Zespół wPolityce.pl^2021-02-26 09:18:43.585338+01:00^https://wpolityce.pl/polityka/540826-prezes-pis-opozycja-nie-ma-programu-poza-wojna-domowa^„Przejęcie władzy przez tę opozycję, która jest, byłoby dla Polski nieszczęściem. Nie potrafili kompletnie rządzić i to jest bardzo łagodne określenie. Nie mają żadnego programu poza nienawiścią do PiS, poza swego rodzaju wojną domową” — powiedział wicepremier i prezes PiS Jarosław Kaczyński w wywiadzie dla PAP. PEŁNA TREŚĆ: Jarosław Kaczyński: Każdy kto rozbija dzisiaj prawicę, działa przeciw Polsce, przeciw polskiej rodzinie i przeciw polskim wartościom. WYWIAD Jarosław Kaczyński udzielił wywiadu Polskiej Agencji Prasowej, w którym podkreślał, że Polska stoi dzisiaj przed ogromną szansą, jednak warunkiem jej wykorzystania jest jedność obozu Zjednoczonej Prawicy. Jak wskazywał, chodzi o przyszłość naszego kraju i uniknięcie nieszczęścia. Co miał na myśli? Prezes PiS wskazał wtedy na opozycję… Przejęcie władzy przez tę opozycję, która jest, byłoby dla Polski nieszczęściem. Nie potrafili kompletnie rządzić i to jest bardzo łagodne określenie — stwierdził Jarosław Kaczyński. Nie mają żadnego programu poza nienawiścią do PiS, poza swego rodzaju wojną domową, którą w gruncie rzeczy zapowiadają i już w istocie prowadzą, i zniesieniem w ogóle wszelkiego prawa, bo to też w istocie zapowiadają. Czyli proponują kompletne zdemolowanie Polski w imię ich interesów i - co tu dużo mówić - w imię interesów zewnętrznych — mówił. Te interesy to także narzucenie Polsce rewolucji obyczajowej niszczącej rodzinę, tradycję narodową, wszystko co stanowi o naszej tożsamości, ale niszczącą także zdrowy rozsądek i najbardziej elementarne reguły stosunków międzyludzkich, które pozwalają normalnie funkcjonować społeczeństwu — dodał. kpc/PAP
"Nowy Polski Ład" jest już gotowy! Müller: To jest ogromna szansa na skok cywilizacyjny. Do tego potrzebny jest spokój polityczny^Zespół wPolityce.pl^2021-02-26 09:17:28.785642+01:00^https://wpolityce.pl/polityka/540827-muller-nowy-polski-lad-to-szansa-na-skok-cywilizacyjny^„Nowy Polski Ład” to szansa na skok cywilizacyjny; do tego potrzebny jest spokój polityczny i jedność, niesnaski, które pojawiają się w obozie Zjednoczonej Prawicy powinny się zakończyć - mówił w piątek w TVP Info rzecznik rządu Piotr Müller. CZYTAJ RÓWNIEŻ: -Prace nad programem o roboczej nazwie „Nowy Polski Ład” wciąż trwają. „Nie należy się przywiązywać do medialnych wrzutek” -Sobolewski: Kierownictwo PiS zapoznało się i zaakceptowało program „Nowy Polski Ład”. Będą jeszcze nieznaczne modyfikacje Rzecznik rządu pytany o program „Nowy Polski Ład” odparł, że dokument jest gotowy, ale rząd czeka na jego szczegółową prezentację. Wśród elementów programu wymieniał te dotyczące polityki rozwojowej i fiskalnej. Dodał, że program ma na celu „polepszenie sytuacji polskich rodzin i pracowników”, a wśród kolejnych jego elementów wymieniał reformę służby zdrowia. Program składa się z takich elementów, które w praktyce doprowadzą do najwyższego programu inwestycyjnego w historii Polski patrząc daleko wstecz. To jest ogromna szansa na skok cywilizacyjny — mówił Müller.  Do tego potrzebny jest spokój polityczny, potrzebna jest jedność i przeforsowanie tego programu i jego realizacja przez najbliższe lata — dodał. Pytany o wypowiedź prezesa PiS Jarosława Kaczyńskiego dla PAP w sprawie jedności Zjednoczonej Prawicy, Müller odparł, że do zrealizowania „ogromnego skoku cywilizacyjnego” potrzebna jest Zjednoczona Prawica.  Te wszystkie niesnaski, które pojawiają się w obozie Zjednoczonej Prawicy powinny się zakończyć, bo alternatywą są rządy progresywnej Lewicy razem z PO i zupełnie inna wizja Polski — stwierdził. Podkreślił, że różnice, które pojawiają się w obozie rządzącym „powinny ustąpić”. Rzecznik rządu pytany o to, czy do realizacji „Nowego Polskiego Ładu” potrzebna jest ratyfikacja decyzji o zwiększeniu zasobów własnych w unijnym budżecie, odparł, że dzięki tym środkom Polska może skorzystać z największego w historii instrumentu finansowego. Warunkiem jest to, żebyśmy się po te pieniądze schylili, a elementem tego jest również ratyfikacja przepisów, które pozwalają te środki wykorzystać — dodał Müller, przypominając, że decyzję tę muszą ratyfikować parlamenty wszystkich krajów członkowskich. Dopytywany o jedność Zjednoczonej Prawicy w kontekście decyzji o zwiększeniu zasobów własnych, rzecznik rządu przyznał, że istnieją w tej kwestii różnice. Tutaj jest między nami zasadnicza różnica. Uważamy, że należy skorzystać z rekordowych środków finansowych, bo to jest szansa, żeby Polska rozwinęła się jeszcze bardziej, nadgoniła różnice dzielące nas z krajami Europy Zachodniej — mówił Müller. W tej chwili faktycznie na Radzie Ministrów była dyskusja wokół tego projektu. Liczę na to, że przekonamy partnerów koalicyjnych, że to dla nas szansa — mówił rzecznik rządu.  aw/PAP
PKN Orlen odpowiada na artykuł "GW"! "Zawiera nieprawdziwe informacje, szereg bezpodstawnych sugestii i manipulacji"^Zespół wPolityce.pl^2021-02-26 08:51:34.485909+01:00^https://wpolityce.pl/polityka/540823-orlen-odpowiada-na-artykul-gw-bezpodstawne-manipulacje^„Artykuł pt. ‘Taśmy Obajtka’, który ukazał się na łamach Gazety Wyborczej oraz na portalu wyborcza.pl  zawiera nieprawdziwe informacje, szereg bezpodstawnych sugestii i manipulacji, które wprowadzają w błąd opinię publiczną. (…) Publikacja ma na celu zdyskredytowanie Prezesa Zarządu Spółki w momencie, gdy prowadzone są kluczowe inwestycje rozwojowe i procesy akwizycyjne” — podkreśla PKN Orlen w stanowisku, w którym odpowiada na artykuł opublikowany na łamach „Gazety Wyborczej”. Informujemy, że artykuł pt. „Taśmy Obajtka”, który ukazał się na łamach Gazety Wyborczej oraz na portalu wyborcza.pl  zawiera nieprawdziwe informacje, szereg bezpodstawnych sugestii i manipulacji, które wprowadzają w błąd opinię publiczną. Stawiane w artykule tezy, niemające potwierdzenia w faktach, a oparte na nagraniach których pochodzenia, integralności, czasu i okoliczności utrwalenia nie sposób stwierdzić, uderzają w wizerunek PKN ORLEN, jak również naruszają dobre imię Prezesa Daniela Obajtka. Publikacja ma na celu zdyskredytowanie Prezesa Zarządu Spółki w momencie, gdy prowadzone są kluczowe inwestycje rozwojowe i procesy akwizycyjne. Jednocześnie stanowczo podkreślamy, że wobec Daniela Obajtka, pełniącego od lutego 2018 roku funkcję Prezesa Zarządu PKN ORLEN, żaden sąd nie wydał wyroku stwierdzającego popełnienie jakiegokolwiek przestępstwa. Zwracamy również uwagę, że zgodnie z przepisami oświadczenia majątkowe Prezesa Zarządu Daniela Obajtka były jawne do 2016 roku. Prezes Daniel Obajtek składał je rokrocznie od wejścia w życie przepisów obligujących go do tego – najpierw jako wójt, później jako prezes ARiMR. Należy też podkreślić, że kontrolę oświadczeń majątkowych Prezesa Daniela Obajtka za lata 2002-2013 przeprowadziło CBA i nie dopatrzyło się żadnych uchybień.  W związku z tym, że w artykule wykorzystano fragmenty nagrań rozmów z bliżej nieokreśloną osobą, które dodatkowo powstały bez zgody oraz wiedzy Prezesa PKN ORLEN, poddamy je analizom prawnym.  W ciągu ostatnich trzech lat Prezes Daniel Obajtek realizuje plan budowy silnego koncernu multienergetycznego. Wzmocnione zostały spółki z Grupy ORLEN, które jeszcze kilka lat temu były przeznaczone do sprzedaży. Prowadzone są inwestycje rozwojowe w kluczowych obszarach działalności Koncernu, jak: rafineria, petrochemia, energetyka i detal. W ubiegłym roku PKN ORLEN przejął Grupę Energa i spółkę Ruch. Zaawansowany jest proces przejęcia Grupy Lotos. PKN ORLEN otrzymał również zgodę UOKiK na zakup od niemieckiego właściciela spółki Polska Press. Transakcja wkrótce zostanie sfinalizowana. W tym czasie prowadzona była również dywersyfikacja dostawy ropy do rafinerii Grupy ORLEN, co umożliwiło zmniejszenie wolumenów dostarczanego surowca z kierunku wschodniego. Szanujemy niezależność mediów i obiektywne dziennikarstwo. Sprzeciwiamy się natomiast uprawianiu dziennikarstwa, które w swoich materiałach wydaje wyroki, nie podejmując wcześniej rzetelnej próby potwierdzenia faktów i zdarzeń. Protestujemy przeciwko tendencyjnemu uprawianiu dziennikarstwa
Minister Niedzielski: Ryzyko, które wisi nad nami, jest bardzo duże. Mamy bardzo poważne zagrożenie w postaci trzeciej fali^Zespół wPolityce.pl^2021-02-26 08:40:47.352791+01:00^https://wpolityce.pl/polityka/540822-niedzielski-ryzyko-ktore-wisi-nad-nami-jest-bardzo-duze^Mamy bardzo poważne zagrożenie w postaci trzeciej fali — powiedział w „Sygnałach Dnia” na antenie radiowej Jedynki minister zdrowia Adam Niedzielski. CZYTAJ RÓWNIEŻ: WSZYSTKO o pandemii koronawirusa Ryzyko, które wisi nad nami, jest bardzo duże. Trzeba sobie realnie powiedzieć, że to nie jest wyimaginowane niebezpieczeństwo, tylko mamy bardzo poważne zagrożenie w postaci trzeciej fali — podkreślał Niedzielski. Wystarczy się rozejrzeć dookoła i zobaczyć, co się dzieje w Czechach i na Słowacji — dodał.  Minister zwrócił uwagę na fakt, że III fala nie startuje z poziomu, z jakiej rozpoczynała się II fala i wskazywał, że szczyt nowej fali może być w związku z tym potencjalnie wyższy. Jednocześnie szef resortu zdrowia wskazywał na odporność populacyjną, nabytą dzięki przeciwciałom u 15-20 procent osób, które już przechorowały koronawirusa, a także dzięki szczepieniom.  Jak mówił, są to argumenty świadczące o tym, że „trzecia fala powinna być nieco mniejsza”. Z prognoz analitycznych wynika, że średni poziom apogeum powinien być między 10-12 tys. Obecnie wynosi około 8 tysięcy. Perspektywa szczytu to 3-4 tygodnie — opowiadał. Mutacje koronawirusa mogą zburzyć nasze prognozy zakażeń — dodał jednak minister. Podczas rozmowy poruszono także temat rozporządzenia nt. zakrywania ust i nosa. Przyłbica nie zastąpi maseczki, podobnie jak kominy, szaliki — podkreślał Niedzielski. Maseczka ma największą skuteczność — powiedział minister zdrowia. olnk/Polskie Radio 1
Lewica Razem widziałaby Ikonowicza jako nowego RPO. Przekonałby PiS? "Oni mnie bardzo cenią. Dla liberałów jestem jak diabeł"^Zespół wPolityce.pl^2021-02-26 08:23:51.446402+01:00^https://wpolityce.pl/polityka/540819-ikonowicz-kandydatem-na-rpo-poslowie-pis-mnie-cenia^„Jestem bardzo zadowolony, że toczy się taka dyskusja. Nie chodzi o moją osobę. Ważne jest uzasadnienie tej propozycji” — powiedział na antenie RMF FM Piotr Ikonowicz, którego posłowie Lewicy Razem proponują jako kandydata na RPO. CZYTAJ RÓWNIEŻ: Opozycja torpeduje wybór nowego RPO! Senat nie wyraził zgody na powołanie Piotra Wawrzyka na to stanowisko CZYTAJ TAKŻE: Lewicowy publicysta proponuje kandydata na RPO: „Do takiej właśnie roli Piotr Ikonowicz nadawałby się znakomicie” Posłowie Lewicy Razem widzieliby Piotra Ikonowicza jako nowego RPO. Ikonowicz „wielokrotnie udowodnił, że nie boi się walczyć o tych, którzy potrzebują pomocy” - podkreśla posłanka Marcelina Zawisza. Sam Ikonowicz sugestiom takim będzie przyglądał się ze spokojem, ale nie mówi im „nie”.  O tym, że to Ikonowicz mógłby być kandydatem na nowego Rzecznika Praw Obywatelskich napisali w środę posłowie Lewicy: wiceszefowa klubu Marcelina Zawisza i Maciej Konieczny (oboje z Lewicy Razem), a także aktywista miejski Jan Śpiewak. Jestem bardzo zadowolony, że toczy się taka dyskusja. Nie chodzi o moją osobę. Ważne jest uzasadnienie tej propozycji. Mianowicie posłowie Lewicy Razem mówią, że przydałby się rzecznik, który uprzytomniłby władzom, tym centralnym i samorządowym, że prawa socjalne są integralną częścią praw człowieka — komentował na antenie RMF FM Piotr Ikonowicz. To wielki komplement pod adresem tego środowiska, które reprezentuję — dodał. Red. Robert Mazurek dopytywał swojego gościa, jak udałoby mu się przekonać do siebie parlamentarzystów PiS. Ja nie muszę ich do siebie przekonywać. Dlatego, że oni mnie bardzo cenią. Ale zapytają się Jarosława Kaczyńskiego i on rozstrzygnie — odparł Ikonowicz. Kiedy nastał Adam Bodnar na stanowisku RPO, przyjęliśmy z zadowoleniem, że zaczął zajmować się sprawami socjalnymi (…) Zgadzam się, że angażował się w politykę — dodał, opowiadając o liście do Jarosława Kaczyńskiego, by nie odwoływano Bodnara. Liberałów nie będę nawet próbował przekonywać, bo dla nich jestem jak diabeł. Bo upominam się o prawa tych, którzy są dyskryminowani ze względu na status majątkowy — mówił działacz społeczny. Padło też pytanie, czy Ikonowicz jest już oficjalnym kandydatem na RPO. Nie, jeszcze nie. Na razie jest jakaś petycja i akcja oddolna młodzieżówki lewicowej. Natomiast co do większości dorosłych posłów, to są przed tą decyzją — odpowiedział. kpc/RMF FM/PAP
Wicerzecznik PiS: "Jestem raczej spokojny o przyszłość Zjednoczonej Prawicy". Padło pytanie o przedterminowe wybory^Zespół wPolityce.pl^2021-02-26 07:50:13.986679+01:00^https://wpolityce.pl/polityka/540817-fogiel-jestem-spokojny-o-przyszlosc-zjednoczonej-prawicy^Przedterminowych wyborów nigdy wykluczyć nie można. Nie sądzę jednak, żeby taka perspektywa w najbliższej przyszłości nam groziła - mówi piątkowemu „Polska Times.pl” wicerzecznik Prawa i Sprawiedliwości Radosław Fogiel. CZYTAJ RÓWNIEŻ: Jarosław Kaczyński: Każdy kto rozbija dzisiaj prawicę, działa przeciw Polsce, przeciw polskiej rodzinie i przeciw polskim wartościom. WYWIAD Fogiel pytany przez gazetę, czy nie martwią go spory i tarcia w Zjednoczonej Prawicy, wskazuje:  Jestem raczej spokojny o przyszłość Zjednoczonej Prawicy. Dopóki wszyscy, którzy ją tworzą, deklarują wspólną wolę realizacji programu i pracy dla Polski, to nie ma się czego obawiać. Na pytanie dziennika, czy nie boi się, że przed Zjednoczoną Prawicą stoi widmo przedterminowych wyborów, odpowiada, że „przedterminowych wyborów co do zasady nigdy wykluczyć nie można” - to jeden z głównych aksjomatów polityki. Fogiel nie sądzi jednak, „żeby taka perspektywa w najbliższej przyszłości nam groziła”. Jak mówi rzecznik PiS, „mamy stabilny rząd i myślę, że nasi koalicjanci zdają sobie sprawę, że prawica zwycięża w wyborach, mając jeden cel i nie rozmieniając się na drobne, nie gubiąc się w personalnych animozjach czy pościgach za realizacją osobistych ambicji”. Pytany, czy Polska 2050 Szymona Hołowni może być zagrożeniem dla Prawa i Sprawiedliwości, stwierdza, że na razie z obserwacji działań Szymona Hołowni wynika, że jest on głównie zagrożeniem dla Lewicy i Koalicji Obywatelskiej.  Walczy przede wszystkim o ich parlamentarzystów. Myślę, że wyborcy Prawa i Sprawiedliwości mają nieco inne priorytety i oczekiwania od reprezentujących ich polityków niż - być może szczere, dla niektórych być może cenne - wzruszanie się do łez nad egzemplarzem konstytucji — mówi dziennikowi. kpc/PAP
W piątek drugi dzień szczytu Rady Europejskiej nt. bezpieczeństwa. Do przywódców dołączy sekretarz generalny NATO^Zespół wPolityce.pl^2021-02-26 06:50:23.324441+01:00^https://wpolityce.pl/polityka/540810-w-piatek-drugi-dzien-szczytu-re-nt-bezpieczenstwa^W piątek rano rozpocznie się druga część wideoszczytu przywódców UE. Obrady będą poświęcone kwestiom bezpieczeństwa i obrony. Szefowie państw i rządów Unii zastanowią się, jak poprawić wspólne zdolności reagowania. CZYTAJ TAKŻE: Zakończył się pierwszy dzień szczytu UE. Dyskutowano m.in. o szczepieniach i sankcjach na Rosję: Decyzja w przyszłym tygodniu Sekretarz generalny Sojuszu Północnoatlantyckiego Jens Stoltenberg dołączy do unijnych przywódców na początku wideokonferencji w celu wymiany poglądów na temat współpracy UE-NATO. Następnie ma rozpocząć się dyskusja o tym, jak poprawić wspólną zdolność reagowania na wyzwania i zagrożenia dla bezpieczeństwa. Przewodniczący Rady Europejskiej Charles Michel chce, by przywódcy UE poświęcili czas na dyskusję o cyberatakach i zagrożeniach hybrydowych, które stanowią bardzo realne wyzwania dla bezpieczeństwa. Omówione mają być też stosunki z krajami południowego sąsiedztwa. Z projektu konkluzji na ten dzień obrad, do którego dotarła PAP, wynika, że unijni przywódcy podkreślą znaczenie dalszego pogłębiania współpracy w zakresie bezpieczeństwa i obrony między państwami członkowskimi, zwiększania inwestycji obronnych oraz przyspieszenia rozwoju zdolności cywilnych i wojskowych oraz gotowości operacyjnej w Unii. Pierwszy dzień szczytu RE był poświęcony walce z pandemią Covid-19.  Wśród naszych obywateli rośnie zmęczenie. To był bardzo trudny rok. Ale nie powinniśmy teraz odpuszczać. Sytuacja w niektórych częściach Europy pozostaje poważna, a oprócz tego musimy uważać na nowe warianty — powiedziała przewodnicząca Komisji Europejskiej Ursula von der Leyen podczas konferencji prasowej w czwartek. kpc/PAP
Jarosław Kaczyński: Każdy kto rozbija dzisiaj prawicę, działa przeciw Polsce, przeciw polskiej rodzinie i przeciw polskim wartościom^Zespół wPolityce.pl^2021-02-26 06:44:11.370193+01:00^https://wpolityce.pl/polityka/540809-prezes-pis-kazdy-kto-rozbija-prawice-dziala-przeciw-polsce^Polska stoi dzisiaj przed ogromną szansą, a warunkiem jej wykorzystania jest jedność obozu Zjednoczonej Prawicy; każdy kto rozbija dzisiaj prawicę, działa przeciw Polsce, przeciw polskiej rodzinie i przeciw polskim wartościom - mówił PAP wicepremier, prezes PiS Jarosław Kaczyński. CZYTAJ WIĘCEJ: Michał Karnowski: Niektórzy na prawicy uwierzyli, że teraz ich czas, bo już dadzą radę sami i samodzielnie pociągną ten wózek. Otóż nie pociągną PAP: W ostatnim czasie koalicjanci Prawa i Sprawiedliwości przedstawiają odmienne stanowiska w wielu kwestiach: energetyka, unijny fundusz odbudowy, czy choćby wybory w Rzeszowie. Czy Zjednoczona Prawica jest nadal zjednoczona? Jarosław Kaczyński: Mamy do czynienia ze zjawiskiem, które jest oczywiście bardzo smutne. Polska jest dzisiaj w sytuacji bardzo trudnej ze względu na pandemię. Jednocześnie jest w sytuacji, która daje ogromne szanse. Te szanse można wykorzystać, ale warunkiem tego jest jedność. Tutaj okazuje się, że zwyciężają motywy czysto partykularne, a często - to jest mój domysł - po prostu osobiste. Natomiast chodzi o przyszłość naszego kraju, i w wymiarze kilkuletnim, ma to oczywiście związek z kolejnymi wyborami, ale także w wymiarze, który odnosi się do uniknięcia nieszczęścia. PAP: Co ma Pan na myśli? J.K.: Przejęcie władzy przez tę opozycję, która jest, byłoby dla Polski nieszczęściem. Nie potrafili kompletnie rządzić i to jest bardzo łagodne określenie. Nie mają żadnego programu poza nienawiścią do PiS, poza swego rodzaju wojną domową, którą w gruncie rzeczy zapowiadają i już w istocie prowadzą, i zniesieniem w ogóle wszelkiego prawa, bo to też w istocie zapowiadają. Czyli proponują kompletne zdemolowanie Polski w imię ich interesów i - co tu dużo mówić - w imię interesów zewnętrznych. Te interesy to także narzucenie Polsce rewolucji obyczajowej niszczącej rodzinę, tradycję narodową, wszystko co stanowi o naszej tożsamości, ale niszczącą także zdrowy rozsądek i najbardziej elementarne reguły stosunków międzyludzkich, które pozwalają normalnie funkcjonować społeczeństwu. PAP: I Prawo i Sprawiedliwość chce tego uniknąć… J.K.: Na pewno jest to do uniknięcia przynajmniej na długie lata, ale trzeba rządzić w dłuższej perspektywie. Ci którzy, powtarzam, nie w imię żadnych wartości, bo to są bajki, tylko w imię bardzo partykularnego, a często wręcz osobistego interesu, chcą to zniszczyć wystawiają sobie świadectwo najgorsze z możliwych. W dziejach Polski było wiele szans, Polska mogła być takim krajem, z którym by się w Europie naprawdę bardzo liczono, tak jak z najsilniejszymi państwami Europy, ale właśnie tego rodzaju postawy to uniemożliwiały. Uniemożliwiały wybór tych lepszych opcji. Niestety to się powtarza i to jest straszliwie bolesne. Będziemy się temu przeciwstawiać, będziemy zabiegać o to, by to zmienić. To trzeba w końcu powiedzieć, bo to udawanie, że się broni jakichś wartości…Niczego się nie broni, broni się swojego interesu, broni się tego żeby powiedzieć: nie, pan X nie będzie tutaj gwiazdą, bo ja chcę być gwiazdą, chociaż różnica kwalifikacji jest taka jak pomiędzy Górami Świętokrzyskimi a Tatrami. PAP: Czyli ostatnie zapewnienia kontestujących posłów, że bronią wartości prawicowych, to tylko słowa, a de facto jest to wyłącznie dbanie o własny interes? J.K.: Tak, to są absolutnie zabiegi o własne czy wąsko partykularne interesy, a nie zabiegi o wartości. Interesy bardzo źle rozumiane – godzące w nich samych. Proszę pamiętać, że samo określenie „prawicowość” może się odnosić do najróżniejszych spraw – darwinizm społeczny też jest prawicowy. Nam chodzi o tradycyjne wartości, a w ich centrum są: Polska i rodzina. Jeżeli ktoś chce dobrze dla Polski i dobrze dla polskich rodzin i chce, aby te wartości się nie rozpadły, aby ta ofensywa kulturowa z zewnątrz nas nie rozniosła, to musi po prostu robić wszystko, nawet za cenę jakichś daleko idących samoograniczeń - wszyscy musimy im podlegać, nawet i ja - żeby zachować jedność i wykorzystać tę szansę jaką w tej chwili istnieje. PAP: Gdzie Pan widzi tę szansę? J.K.: To jest szansa związana z tym, że Polska, przynajmniej jak dotąd - i sądzę, że tak będzie dalej - dobrze się obroniła przed kryzysem covidowym. Mamy uzyskać bardzo duże środki z Unii Europejskiej i można to bardzo dobrze wykorzystać. Mamy szansę pchnąć Polskę mocno do przodu w ciągu najbliższych lat. PAP: Jak rozumiem, środkiem do wykorzystania tej szansy ma być zapowiadany do dłuższego czasu Nowy Polski Ład? J.K.: Nowy Polski Ład jest wielką szansą dla kraju, dla wielu polskich rodzin, ogólnie dla wielu ludzi, także tych, którzy ze względu na wiek już rodzin nie mają. Jest to bardzo poważna propozycja dla społeczeństwa. Nasze dotychczasowe programy, to wszystko w jakimś sensie było rozwijaniem programu napisanego na jesieni 2008 r. Natomiast Nowy Polski Ład jest już nową jakością, i naprawdę warto go wprowadzić. Los kraju, los polskich rodzin, los Polaków to jest wszystko co możemy w tej chwili poprawić, ale możemy też to zepchnąć w nieszczęście. Ci, którzy w tej chwili prowadzą te różne partykularne gierki po prostu pchają nas ku nieszczęściu. Stosują przy tym bardzo nieładne metody – przecieki z zamkniętych narad i to fałszywe. Na przykład nigdy nie powiedziałem, jak napisano w Gazecie Wyborczej, że wyrok Trybunału Konstytucyjnego ws. aborcji to „klęska”. Może ta „klęska” to samodzielna twórczość Gazety Wyborczej, ale obawiam się, że to jednak zamierzony fałsz jej informatorów. Jako szef obozu Zjednoczonej Prawicy mam obowiązek jasno i jednoznacznie powiedzieć: każdy kto rozbija dzisiaj prawicę - ale rozbijaniem jest także odmowa głosowania - bo myśmy się umówili na wspólne głosowania - działa przeciw Polsce, przeciw polskiej rodzinie i przeciw polskim wartościom. Trzeba się zjednoczyć, a kto tego nie rozumie, kto tego nie robi, po prostu jest kimś kto szkodzi. PAP: Uważa Pan, że jest szansa na kompromis w Zjednoczonej Prawicy? J.K.: Zawsze można wrócić do rozumu i przede wszystkim do wartości, ale tych prawdziwych, bo zadeklarować można wszystko. My nie chcemy niszczyć naszych sojuszników. Chętnie będziemy dalej rządzić Polską razem z tymi dwiema partiami, ale w proporcji wynikającej z układu sił. To musi być jednak takie rządzenie, które opiera się na tych rzeczywistych wartościach, czyli że chcemy coś uczynić dla Polski, chcemy ją rozwinąć i chcemy się obronić przed tym strasznym atakiem na podstawowe wartości, na zdrowy rozsądek. PAP: Jak Pan więc widzi przyszłość Zjednoczonej Prawicy? J.K.: Z natury jestem optymistą, więc mam nadzieję, że jednak w pewnym momencie nasi sojusznicy zrozumieją, że trzeba po prostu iść do przodu, że trzeba na pewne rzeczy się zgodzić, a nie budować swoją odmienność za wszelką cenę. Te odmienności oczywiście jakieś są, ale nie są one tak wielkie, by uniemożliwiały nam współpracę. Możemy o wszystkim dyskutować, możemy się nie zgadzać w czterech ścianach, ale jak przychodzi do podejmowania decyzji, szczególnie tych najważniejszych, to musimy iść razem. PAP: Co jeśli nie uda się porozumieć w koalicji rządzącej? Rząd mniejszościowy? Wcześniejsze wybory? J.K.: Nie chcę rozważać tych wariantów. Na razie mamy rząd większościowy i zobaczymy co będzie dalej. Zobaczymy co będzie przy głosowaniach, m.in. unijnego programu odbudowy. My idziemy tą drogą, a jeśli ktoś chce brać odpowiedzialność za to, że się to nie uda, to bardzo źle zapisze się w historii Polski.  kpc/PAP
Niektórzy na prawicy uwierzyli, że teraz ich czas, bo już dadzą radę sami i samodzielnie pociągną ten wózek. Otóż nie pociągną^Michał Karnowski^2021-02-25 22:43:55.109748+01:00^https://wpolityce.pl/polityka/540794-czy-ktos-chce-wejsc-na-trzesawisko-znane-prawicy-z-lat-90^Jedną z cech młodości, także politycznej, jest krótka pamięć. Osoby, które nie przeżywały polskiej polityki w czasach gdy nieliczne środowiska patriotyczne mierzyły się z doskonale zorganizowaną potęgą obozu III RP, w sposób naturalny mniej cenią to, co jest dzisiaj.  Niektórzy są sfrustrowani kompromisami, dryfem w niektórych obszarach, błędami obozu rządzącego. Często słusznie, niekiedy niemądrze, bo nie widzą szklanych ale istniejących ograniczeń i nie dostrzegają, że często nie mamy wszystkich danych by widzieć cały obraz. Rządząc trzeba brać pod uwagę wiele zmiennych. Są i tacy, którzy lata 90., tę serię wewnętrznych wojen oraz brak przywództwa, doskonale pamiętają i rozumieją znaczenie jedności ale uwierzyli, że teraz ich czas, bo już dadzą radę sami i też pociągną ten wózek. Otóż nie dadzą. Nie pociągną. I nie ma tu nic do rzeczy charakter, pracowitość, charyzma, a nawet stan własnej niewielkiej partii. Nawet racja nie ma nic do rzeczy.  Obóz propolski do dzisiaj korzysta z premii jaką przyniosło jednoznaczne, zdeterminowane i skuteczne, także w polityce państwowej, przywództwo premiera Jarosława Kaczyńskiego. Wiele było wcześniej prób ale dopiero wysiłek obu braci, Jarosława Kaczyńskiego i śp. prezydenta Lecha Kaczyńskiego, przyniósł temu obozowi skuteczną formę organizacyjną i nowoczesny język. Połączył rozrzucone wcześniej archipelagi polskości (sformułowanie prof. Andrzeja Zybertowicza). Zapewnił trwałość i program dużo szerszy niż naturalne granice prawicy.  Niezależnie od indywidualnych racji, poszczególnych argumentów, zdjęcie tej przewagi, podważenie jedności i przywództwa, doprowadzi do katastrofy.  Wszyscy ci, którzy dzisiaj przyklaskują takim próbom, cieszą się wywiadami w gazetach opozycyjnych, kiedyś będą patrzyli bezradnie na kolejną dekadę rządów ludzi wyprzedających majątek narodowy i pozwalających na złodziejstwo, padających na kolana w Berlinie, wprowadzających u nas nową tyranię marksistowską i cenzurę. I nic nie będą w stanie zrobić. Nic.  Będą mieli swoją osobistą 100 procentową rację, ale nie będą mieli żadnej mocy, żadnego wpływu.  Dlatego trzeba im powiedzieć: szanujcie, co macie, bo to dużo więcej niż obecny potencjał polskiej prawicy. Nawet Zjednoczonej, a co dopiero rozbitej. Różnica bierze się właśnie z silnego, organizacyjnie i intelektualnie, przywództwa.  Nie ma innej drogi niż kompromis, negocjacje, uznawanie naturalnych ram obozu.  Szukając sposobu na podkreślanie odrębności ideowej łatwo pomylić ścieżkę i wejść na trzęsawisko znane prawicy z lat 90.  Wyborcy tego by nie wybaczyli.
Minister Rau w "Sieci": Niemcy są szczególnie wyczuleni na jakąkolwiek krytykę. Musimy rozmawiać szczerze, bez obrażania się^"Sieci" - Największy konserwatywny tygodnik w Polsce^2021-02-25 22:35:44.420797+01:00^https://wpolityce.pl/polityka/540404-rau-w-sieci-niemcy-sa-szczegolnie-wyczuleni-na-krytyke^Kiedy rozmawiam z moimi odpowiednikami z krajów UE – czy to ze Szwecji, czy z Hiszpanii – a są to rozmowy szczere i często serdeczne, najczęściej dochodzimy do wniosku, że mówimy o różnych społeczeństwach. Rozmówcy, reprezentanci socjalistycznych rządów, są pod wrażeniem informacji, że naszą konstytucję z zapisami silnie chroniącymi życie uchwalono bez udziału prawicy – mówi prof. Zbigniew Rau, minister spraw zagranicznych w rozmowie z Jackiem Karnowskim na łamach nowego wydania tygodnika „Sieci”. W rozmowie z szefem polskiej dyplomacji pada wiele szczegółów dotyczących planowanych przez Sejm zmian legislacyjnych w przepisach o służbie zagranicznej. Dowiadujemy się, że projekt zakłada inne podejście do mianowania przedstawicieli naszego kraju w placówkach dyplomatycznych.  Chodzi o to, żeby te osoby mogły wykorzystywać swoje doświadczenia czy to z biznesu, czy z instytucji międzynarodowych, analitycznych, czy ze świata nauki. Chodzi o ludzi, którzy będą dawali gwarancję, że są w stanie wykonać określone zadanie, a jednocześnie będą się cieszyli zaufaniem politycznym. Pomagać im będą zarówno zawodowi dyplomaci zatrudnieni w konkretnych ambasadach czy konsulatach, jak i centrala w Warszawie.  Minister podkreśla także, że liczy na zaciąg nowych kadr i specjalistów, którzy wniosą nowe doświadczenie. Chwali przy tej okazji zaangażowanie obecnych urzędników.  To jest coś, co naprawdę doceniam. Ale chciałbym też doprowadzić do radykalnego otwarcia się tego środowiska na nowe kadry. Akademia Dyplomatyczna tej funkcji nie spełnia, ponieważ dostarcza zaledwie od 10 do 20 absolwentów rocznie, a w sferze obsługi naszych relacji z zagranicą pracuje prawie 5 tys. osób. Faktycznie więc służbę dyplomatyczną zasilały dotychczas osoby z zewnątrz  – czytamy. Polityk poświęca sporo miejsca relacjom z innymi państwami europejskimi. Opisuje, że dużym szacunkiem w kwestiach wschodnich darzą nas Hiszpanie, a w rozmowach z Paryżem możemy liczyć na nową dynamikę. Odnosi się także do działań naszych zachodnich sąsiadów. Nominacje ambasadorskie Niemiec w Polsce są rzeczywiście przemyślane, to nie są decyzje przypadkowe. Są pewne problemy, np. z naszej perspektywy traktat o dobrym sąsiedztwie i przyjaznej współpracy mógłby być dużo lepiej realizowany. Z drugiej strony widać pewną troskę o to, by wyjść naprzeciw polskiej wrażliwości. Nowy ambasador pan Arndt Freytag von Loringhoven wykonał kilka znaczących, ważnych dla nas gestów, upamiętniając ofiary niemieckich zbrodni w Polsce. Z kolei w deklaracji Bundestagu w sprawie stosunków polsko-niemieckich przywołano krzywdy nie tylko wynikające z paktu Hitler–Stalin czy Ribbentrop–Mołotow, lecz również rozbiory i germanizację. To jest duży krok naprzód — stwierdza prof. Zbigniew Rau.  Minister analizuje także wydarzenia na Białorusi.  My, Polacy, często porównujemy to, co się dzieje na Białorusi, z polską Solidarnością. W Sierpniu się wydawało, że komuniści już przegrali, ale zdołali jednak wprowadzić stan wojenny i przedłużyć swoją władzę o niemal dekadę. Postawmy jednak pytanie, czy sytuacja na Białorusi z punktu widzenia obecnych władz wygląda obiecująco?  Dodaje też, że:  […] jedno jest pewne – białoruska strona społeczna nie powiedziała ostatniego słowa. Istotą sprawy jest to, że czynnik decydujący o wielu kwestiach leży poza granicami Białorusi. Gdyby tej „opieki” zabrakło, wszystko przebiegałoby inaczej. Jedno jest optymistyczne – w ostatnich miesiącach zobaczyliśmy, że społeczeństwo białoruskie należy do naszej cywilizacji, że ma podobne wyobrażenia o normalnym, dobrym życiu. Okazało się, że to społeczeństwo bardzo otwarte, współczesne, dynamiczne, asertywne, kreatywne i bez kompleksów. Więcej na temat polskiej polityki zagranicznej w najnowszym numerze tygodnika „Sieci” dostępnym w sprzedaży od 22 lutego br., także w formie e-wydania na https://www.wsieciprawdy.pl/aktualne-wydanie-sieci.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
Czarnek: Obyczaje upadają przez to, że tolerujemy dzikie zachowania, antypolskie, antykościelne, wymierzone w polskie tradycje^Notujemy ...^2021-02-25 22:26:33.771748+01:00^https://wpolityce.pl/polityka/540797-czarnek-obyczaje-upadaja-bo-tolerujemy-dzikie-zachowania^To przykład upadku obyczajów, a one upadają przez to, że tolerujemy dzikie zachowania - tak minister edukacji i nauki Przemysław Czarnek skomentował pożar w przedsionku jednego z kościołów w Lublinie, spowodowany prawdopodobnie podpaleniem. CZYTAJ RÓWNIEŻ: Czarnek: Szczepienia nauczycieli idą dobrze. W tym tempie będą zaszczepieni do 10 marca, co stworzy szanse na powrót uczniów Czarnek w programie „To nas dotyczy” w czwartek w TVP3 Lublin proszony był o komentarz do pożaru, jaki miał miejsce we wtorek w przedsionku jednego z kościołów w Lublinie. Strażacy przypuszczają, że mogło to być podpalenie, policja prowadzi śledztwo w tej sprawie. W ocenie Czarnka to jest przykład upadku obyczajów.  Ale obyczaje nie upadają same. One upadają przez to, że niestety tolerujemy dzikie zachowania, antypolskie, antykościelne, antynarodowe, wymierzone w polskie tradycje, w polskie zwyczaje, polskie obyczaje i w polskie świętości. Wszyscy jesteśmy niejako za to odpowiedzialni, bo tolerujemy tego rodzaju zachowania — mówił minister. Jego zdaniem, chrystianofobia „jest posunięta bardzo mocno” w Europie Zachodniej i niekiedy jej elementy, takie, jak podpalenie kościoła, widzimy również w Polsce. Zwracajmy uwagę na dzikie zachowania, nieznane naszej kulturze i cywilizacji łacińskiej, dzikie zachowania wymierzone w nasze tradycje, zwyczaje, w naszą wiarę, w nasze obyczaje. Z takimi dzikimi zachowaniami nie mieliśmy do czynienia nawet w okresie PRL-u. Zwracajmy uwagę na to, co się dzieje w naszym sąsiedztwie, w naszych rodzinach, bo to niestety gdzieś się wymyka spod kontroli — apelował Czarnek. Do pożaru doszło we wtorek w przedsionku kościoła przy ul. Pogodnej w Lublinie - paliła się kotara zawieszona przy wejściu do świątyni. Jak powiedział PAP oficer prasowy komendy miejskiej straży pożarnej w Lublinie st. kpt. Andrzej Szacoń, w kościele przebywała wtedy jedna osoba, która wyszła z niego sama i nie odniosła poważnych obrażeń, ale ponieważ źle się poczuła, została przewieziona do szpitala na badania. Zniszczeniu uległa kotara, drzwi wejściowe oraz przedsionek kościoła, który został znacznie okopcony. Strażacy przypuszczają, że mogło dojść do podpalenia.  Nie doszło do zwarcia instalacji elektrycznej, nie było tam innych źródeł ognia, dlatego to jest to prawdopodobna przyczyna — mówił Szacoń. Wszystkie okoliczności pożaru wyjaśni policyjne śledztwo; policjanci zabezpieczyli m.in. zapisy monitoringu.  Będziemy wyjaśniać, czy było to celowe podpalenie — mówił PAP p.o. rzecznik komendanta wojewódzkiego policji w Lublinie kom. Andrzej Fijołek. Jak dodał, jednoznacznie przyczynę pożaru wskaże powołany do tego biegły.  gah/PAP
Sejm odrzucił poprawki Senatu ws. 14. emerytury. Zdecydowano również o zwiększeniu wsparcia dla działaczy opozycji z okresu PRL^Zespół wPolityce.pl^2021-02-25 22:09:02.052865+01:00^https://wpolityce.pl/polityka/540796-sejm-odrzucil-poprawki-senatu-ws-14-emerytury^Sejm w czwartek odrzucił poprawki Senatu do ustawy w sprawie czternastej emerytury. Posłowie nie zgodzili się na zmianę źródła finansowania czternastek i zniesienie progu dochodowego uprawniającego do świadczenia. Teraz ustawa trafi do podpisu prezydenta. Sejm przyjął również nowelizację zakładająca zwiększenie wsparcia dla działaczy opozycji z okresu PRL. Sejm nie zgodził się na żadną z poprawek, jakie Senat zaproponował do ustawy o kolejnym w 2021 r. dodatkowym rocznym świadczeniu pieniężnym dla emerytów i rencistów. Poprawki te przewidywały zniesienie progu dochodowego, po przekroczeniu którego wysokość tzw. czternastek będzie pomniejszana. Izba wyższa chciała także, by czternastki były finansowane z Funduszu Ubezpieczeń Społecznych, a nie z Funduszu Solidarnościowego, który został stworzony w celu wsparcia osób z niepełnosprawnością. Tzw. czternaste świadczenie ma być wypłacane w listopadzie w wysokości minimalnej emerytury (będzie ona wówczas wynosiła 1250,88 zł brutto). Rząd szacuje, że czternastki otrzyma 9,1 mln osób. Nie wszyscy dostaną jednak świadczenie w takiej samej kwocie, ponieważ w ustawie przewidziano próg dochodowy w wysokości 2900 zł brutto. Oznacza to, że ok. 1,2 mln osób pobierających wyższe emerytury będzie miało czternastki pomniejszane zgodnie z zasadą złotówka za złotówkę (czyli czternasta emerytura będzie pomniejszana o kwotę przekroczenia ponad 2900 zł). Czternastek nie otrzyma 500 tys. emerytów pobierających najwyższe świadczenia (w wysokości ok. 4,2 tys. zł). Na wypłatę czternastek rząd przeznaczył ok. 11,4 mld zł. Większość emerytów i rencistów dodatkowe świadczenie otrzyma w listopadzie. W wyjątkowych sytuacjach czternastki będą wypłacane w grudniu – w przypadku świadczeń i zasiłków przedemerytalnych – i w styczniu 2022 r. – w przypadku okresowo co kwartał wypłacanych świadczeń z ubezpieczenia społecznego rolników. Dodatkowo w kwietniu seniorzy otrzymają trzynastą emeryturą. Dodatek ten przysługuje wszystkim emerytom i rencistom bez względu na wysokość pobieranego świadczenia. Zwiększenie progów dochodowych uprawniających do jednorazowej i okresowej pomocy pieniężnej oraz umożliwienie przyznania pomocy pieniężnej jednorazowej dwa razy w roku m.in. działaczom opozycji antykomunistycznej i osobom represjonowanym zakłada nowelizacja, którą przyjął w czwartek Sejm.  Za nowelizacją głosowało 447 posłów, jeden był przeciw, trzech wstrzymało się od głosu. Wcześniej odrzucono cztery poprawki m.in. podające definicję działacza opozycji antykomunistycznej. Posłowie poparli zaś jedną zmianę zarekomendowaną przez komisję. Odrzucono także dwa wnioski mniejszości zakładające m.in. że gmina otrzymuje dotację celową z budżetu państwa na finansowanie opłaty za pobyt w domu pomocy społecznej m.in. działaczy opozycji. Izba niższa zajmowała się dwoma projektami nowelizacji ustaw - autorstwa grupy posłów PiS oraz inicjatywą Senatu - dotyczącymi działaczy opozycji antykomunistycznej oraz osób, które w okresie PRL były represjonowane z powodów politycznych. Zostały one skierowane do komisji polityki społecznej i rodziny, która za wiodący uznała projekt poselski. Podczas prac komisja wprowadziła m.in. poprawki o charakterze legislacyjno-redakcyjnym oraz zmiany umożliwiające wcześniejsze wejście w życie niektórych artykułów nowelizacji. Projekt ustawy o zmianie ustawy o działaczach opozycji antykomunistycznej oraz osobach represjonowanych z powodów politycznych oraz niektórych innych ustaw ma na celu poprawę sytuacji życiowej wielu grup społecznych, gdyż dotychczasowe regulacje były przez ich przedstawicieli uznawane za niewystarczające lub ograniczające w prawach —napisano w uzasadnieniu projektu noweli. Dotychczas szef Urzędu do Spraw Kombatantów i Osób Represjonowanych mógł przyznać działaczom opozycji antykomunistycznej, którzy są w trudnej sytuacji materialnej, życiowej lub zdrowotnej, pomoc pieniężną na częściowe pokrycie kosztów zakupu wyrobów medycznych. Zmiany pozwolą udzielać takiej pomocy również na pokrycie tych kosztów w całości. Polegają one na podwyższeniu progów dochodowych, od których możliwe jest udzielanie pomocy pieniężnej przez szefa UdSKiOR. Jak zauważono w uzasadnieniu, mają one na celu umożliwienie udzielenia pomocy szerszej grupie osób uprawnionych, zwłaszcza w przypadkach, jeśli daną osobę dotknie negatywne zdarzenie losowe lub dozna istotnego pogorszenia stanu zdrowia lub zniwelowanie skutków zdarzenia losowego np. pożaru. Zwiększeniu ulegną również stawki możliwej do udzielenia przez szefa UdSKiOR pomocy. Zmiany pozwolą szefowi UdSKiOR udzielić pomocy pieniężnej dwa razy w roku (obecnie raz na 12 miesięcy). Zmiany w ustawie o działaczach opozycji antykomunistycznej oraz osobach represjonowanych z powodów politycznych zakładają, że pomoc pieniężna jednorazowa może być przyznana, jeżeli dochód osoby samotnie gospodarującej nie przekracza kwoty odpowiadającej 290 proc. najniższej emerytury lub dochód na osobę w rodzinie nie przekracza kwoty odpowiadającej 220 proc. najniższej emerytury. Dotyczyć mają także sytuacji, kiedy dochód osoby samotnie gospodarującej lub dochód na osobę w rodzinie nie przekracza kwoty odpowiadającej 350 proc. najniższej emerytury, w przypadku gdy wnioskodawca jest osobą całkowicie niezdolną do pracy i do samodzielnej egzystencji. Pomoc pieniężna okresowa mogłaby być przyznana, jeżeli dochód osoby samotnie gospodarującej nie przekracza kwoty odpowiadającej 220 proc. najniższej emerytury lub dochód na osobę w rodzinie nie przekracza kwoty odpowiadającej 150 proc. najniższej emerytury. Pomoc pieniężna jednorazowa byłaby przyznawana do wysokości 150 proc. najniższej emerytury, przy czym pomoc przeznaczona na pokrycie kosztów zakupu wyrobów medycznych byłaby przyznawana do wysokości 350 proc. najniższej emerytury, a na dostosowanie pomieszczeń mieszkalnych do rodzaju niepełnosprawności - do wysokości 450 proc. najniższej emerytury. Zmiany – dla zachowania systemowej jednolitości – mają dotyczyć również pomocy udzielanej przez szefa UdSKiOR kombatantom i osobom represjonowanym, cywilnym niewidomym ofiarom działań wojennych, osobom deportowanym do pracy przymusowej i osadzonym w obozach pracy przez III Rzeszę i ZSRR oraz represjonowanym politycznie żołnierzom zastępczej służby wojskowej przymusowo zatrudnianym w kopalniach węgla, kamieniołomach, zakładach rud uranu i batalionach budowlanych. Dodatkowo zaproponowano rozwiązanie, na podstawie którego działacze opozycji antykomunistycznej i osoby represjonowane pozostające w zatrudnieniu, będą uprawnieni do dodatkowego urlopu wypoczynkowego w wymiarze 5 dni roboczych w roku kalendarzowym. Urlop ten nie będzie przysługiwał osobie uprawnionej do urlopu wypoczynkowego w wymiarze przekraczającym 26 dni roboczych lub do urlopu dodatkowego na podstawie odrębnych przepisów. Zmiany mają też na celu zniwelowanie negatywnych skutków represji politycznych godzących w wolności pracownicze. „Osoby, które wskutek represji za prowadzone działania na rzecz odzyskania niepodległości zostały zmuszone do zaprzestania świadczenia pracy w wykonywanym uprzednio zawodzie, z reguły później podejmowały pracę gorzej płatną. Fakt ten miał wiele lat później negatywne konsekwencje przy ustalaniu wysokości należnych świadczeń emerytalno-rentowych. Dlatego wprowadzenie takiej nowej kategorii okresów składkowych, w połączeniu z rozwiązaniami polegającymi na przyjęciu fikcji prawnej otrzymywania w tym czasie przeciętnego wynagrodzenia, będzie choć częściowo łagodziło ekonomiczne skutki doznanych represji” – napisano w uzasadnieniu projektu. Na podstawie zmian działacze opozycji antykomunistycznej i osoby represjonowane mają być również objęci takimi samymi uprawnieniami jak członkowie Korpusu Weteranów Walk o Niepodległość Rzeczypospolitej Polskiej w zakresie wnoszenia opłaty za pobyt w domu pomocy społecznej. Będą mogli skorzystać z prawa do zwolnienia, na ich wniosek albo z urzędu, całkowicie albo częściowo z opłaty za pobyt w domu pomocy społecznej. W noweli zawarto także zmiany w ustawie o świadczeniu pieniężnym przysługującym osobom zesłanym lub deportowanym przez władze ZSRR w latach 1936–56. Dotyczą one zmiany brzmienia tytułu ustawy. Ma ona na celu zniesienie cezury czasowej i umożliwienie przyznanie prawa do świadczenia pieniężnego osobom zesłanym lub deportowanym przez władze ZSRR w innym przedziale czasowym. Zmiany przewidują też rozwiązania, na podstawie których ubezpieczonym, którzy udowodnili określone okresy podlegania różnym formom represji wskutek działania na rzecz odzyskania przez Polskę niepodległości i suwerenności lub respektowania politycznych praw człowieka w Polsce, a uznanych za okresy składkowe przepisami ustawy o emeryturach i rentach z Funduszu Ubezpieczeń Społecznych będzie przysługiwało prawo do ustalenia kapitału początkowego przy zastosowaniu kwoty przeciętnego wynagrodzenia, proporcjonalnie do okresu, w którym ubezpieczony doświadczył określonych represji. Dotyczy to okresów: osadzenia w więzieniach lub innych miejscach odosobnienia na terytorium Polski na mocy skazania albo bez wyroku po 31 grudnia 1955 r. za działalność polityczną, świadczenia pracy po 1956 r. na rzecz organizacji politycznych i związków zawodowych nielegalnych w rozumieniu przepisów obowiązujących do kwietnia 1989 r., niewykonywania pracy przed 31 lipca 1990 r. na skutek represji politycznych, pozbawienia możliwości wykonywania swojego zawodu przed 31 lipca 1990 r. na skutek represji politycznych za działania na rzecz odzyskania przez Polskę niepodległości i suwerenności lub respektowania politycznych praw człowieka w Polsce, internowania na podstawie dekretu o stanie wojennym.  kk/PAP
W Brukseli spotkanie ws. dostaw szczepionek. Szydło: Najwyraźniej KE podpisała umowy, których nie potrafi wyegzekwować^Zespół wPolityce.pl^2021-02-25 21:41:14.664457+01:00^https://wpolityce.pl/polityka/540791-szydlo-ke-podpisala-umowy-ktorych-nie-potrafi-wyegzekwowac^„Kiedy Państwo wywiążecie się ze zobowiązań, które zostały podjęte? Zostały podpisane umowy, kraje się przygotowały, obudzone są nadzieje wielu obywateli, a tymczasem nadal nie ma szczepionek” - pytała była premier Beata Szydło podczas wspólnego posiedzenia Komisji Ochrony Środowiska Naturalnego, Zdrowia Publicznego i Bezpieczeństwa Żywności (ENVI) oraz Komisji Przemysłu, Badań Naukowych i Energii (ITRE), na którym odbyło się wysłuchanie z udziałem unijnej komisarz ds. zdrowia Stelli Kyriakides oraz przedstawicieli firm farmaceutycznych. Spotkanie było poświęcone możliwościom usprawnienia ich dostaw. Grupę EKR reprezentowała Beata Szydło. CZYTAJ TAKŻE: Zakończył się pierwszy dzień szczytu UE. Dyskutowano m.in. o szczepieniach i sankcjach na Rosję: Decyzja w przyszłym tygodniu Była premier podkreśliła, że najważniejsze dziś jest to, żeby AstraZeneca przedstawiła również harmonogram dostaw na drugi kwartał.  Na to czekamy z niecierpliwością —podkreśliła. Szydło pytała również unijną komisarz, co Komisja zamierza zrobić, aby wyegzekwować podpisane umowy.  Na pytanie Szydło o terminarz dostaw odpowiedział przedstawiciel AstraZeneca.  Pracujemy nad nim 24 godziny na dobę, 7 dni w tygodniu i mamy nadzieję, że uda nam się wywiązać z oczekiwań na drugi kwartał —zapewnił. Musimy nauczyć się procesu wytwarzania i eliminować problemy —dodał. Reprezentant AstraZekneca podkreślił jednocześnie, że dokładniejsze opracowanie procesów wytwarzania wiązałoby się z późniejszą produkcją. „To są wszystkie wyzwania, w obliczu których stoimy.  Mam jednak nadzieję, że już wkrótce wszyscy zaobserwujemy poprawę —dodał. Była premier do spotkania odniosła się również na Twitterze. Podczas spotkania z posłami PE przedstawiciele KE oraz firm produkujących szczepionki nie potrafią znaleźć odpowiedzi na pytanie, jak rozwiązać kryzys z dostawami szczepionek dla UE. Najwyraźniej KE podpisała umowy, których nie potrafi wyegzekwować —napisał Szydło.
Zakończył się pierwszy dzień szczytu UE. Dyskutowano m.in. o szczepieniach i sankcjach na Rosję: Decyzja w przyszłym tygodniu^Zespół wPolityce.pl^2021-02-25 21:15:28.378236+01:00^https://wpolityce.pl/polityka/540789-zakonczyl-sie-pierwszy-dzien-szczytu-ue^Dotychczas co najmniej jedną dawkę szczepionki przeciw Covid-19 otrzymało ponad 29 mln osób w UE, czyli około 8 proc. dorosłej populacji - poinformowała w czwartek przewodnicząca Komisji Europejskiej Ursula von der Leyen. Do dnia dzisiejszego szczepionka została zaaplikowana ponad 29 mln osób. Jest to 6,4 proc. populacji UE. Jeśli wyłączymy z tego młodzież i dzieci, to będzie to około 8 proc. dorosłej populacji —powiedziała szefowa KE na konferencji prasowej po zakończeniu pierwszego dnia unijnego wideoszczytu. Większość szczepionek z terytorium UE - 95 proc. - eksportuje Pfizer, firma, która wywiązuje się z zobowiązań kontraktowych wobec Unii. Reszta eksportu przypada głównie na Modernę, która też wywiązuje się z zobowiązań —powiedziała szefowa KE na konferencji prasowej, odpowiadając na sugestię, że Wspólnota powinna wprowadzić zakaz eksportu dla firm, które nie dotrzymują zobowiązań. Naszym priorytetem jest przyspieszenie produkcji i dostaw szczepionek przeciw Covid-19 oraz szczepień w Unii Europejskiej - powiedział przewodniczący Rady Europejskiej Charles Michel w czwartek po zakończeniu pierwszego dnia unijnego szczytu. Jak podkreślił, firmy farmaceutyczne muszą dostarczać szczepionki zgodnie ze zobowiązaniami zawartymi w umowach i w tej kwestii potrzeba więcej przejrzystości. Zaznaczył, że nieistotne podróże mogą nadal podlegać w UE ograniczeniom, ale restrykcje powinny być proporcjonalne. Powiedział też, że przywódcy unijni na kolejnych szczytach UE będą pracować nad tzw. paszportami szczepień. Przewodnicząca Komisji Europejskiej Ursula von der Leyen zaapelowała w czwartek o pośpiech we wdrażaniu certyfikatów szczepień, by zdążyć do lata. Podała też, że mogłyby one zawierać informacje takie jak podana szczepionka, negatywny wynik testu lub nabycie odporności po przebyciu Covid-19. W sprawie certyfikatów szczepień jest jeszcze szereg otwartych politycznych pytań. Decyzja, co wolno robić, jeśli ma się takie zaświadczenie, zostanie przede wszystkim podjęta w poszczególnych krajach. Uważam, że na poziomie UE powinniśmy ich używać do zapewnienia funkcjonowania wspólnego rynku —zadeklarowała szefowa KE na konferencji prasowej po zakończeniu pierwszego dnia unijnego wideoszczytu. Państwa członkowskie muszą to wdrożyć w swoich systemach ochrony zdrowia i ochrony granic —dodała i oświadczyła, że KE oferuje wsparcie, żeby zapewnić interoperacyjność poszczególnych narodowych rozwiązań. Oceniła, że wdrożenie systemu certyfikatów szczepień zajmie około trzech miesięcy. Musimy się pośpieszyć, jeśli chcemy zdążyć do lata —zaapelowała. W przyszłym tygodniu sfinalizowana zostanie decyzja o nałożeniu sankcji na Rosję za aresztowanie opozycjonisty Aleksieja Nawalnego. Decyzja zostanie zrealizowana w ramach nowego unijnego reżimu sankcyjnego dotyczącego łamania praw człowieka - poinformował szef Rady Europejskiej Charles Michel po pierwszym dniu wideoszczytu UE. Jak podkreślił w czwartek na konferencji po szczycie, UE potępia sposób, w jaki został potraktowany Nawalny, i domaga się od władz Rosji natychmiastowego uwolnienia opozycjonisty.
Sejm nie zajmie się "ustawą ratunkową" Lewicy. Spurek wściekła na Budkę: Widzę, że Koalicji 276 w kwestii praw kobiet idzie jak burza^Zespół wPolityce.pl^2021-02-25 20:56:43.568218+01:00^https://wpolityce.pl/polityka/540787-spurek-wsciekla-na-budke-po-glosowaniu-w-sejmie^Posłanki Lewicy zaapelowały w czwartek do wszystkich posłów o poparcie wniosku o rozpoczęcie prac nad projektem tzw. ustawy ratunkowej depenalizującej pomoc przy aborcji. Sejm jednak wniosek odrzucił m.in. głosami Platformy Obywatelskiej, co zdenerwowało m.in. Sylwię Spurek. CZYTAJ WIĘCEJ: Lewica testuje PO? Posłanki apelują o poparcie prac nad przepisami dot. aborcji. Zabijanie dzieci przykrywają troską o kobiety i lekarzy Na Twitterze Borysa Budkę zaczepiła europoseł, która zakpiła z zaproponowanej przez niego i Rafała Trzaskowskiego współpracy opozycji w ramach Koalicji 276. Widzę, że #koalicja276 w kwestii praw kobiet idzie jak burza… @bbudka, co z tym „czas na zmiany”? —napisała europoseł.
Włam na konto senatora PiS. Opublikowano intymne zdjęcia rzekomej oficer WP. Bernacki: To było uderzenie w prezydenta^Zespół wPolityce.pl^2021-02-25 20:31:52.122586+01:00^https://wpolityce.pl/polityka/540785-wlam-na-konto-senatora-pis-to-uderzenie-w-prezydenta^„Jeśli okaże się, że będziemy mieli do czynienia ze spadkiem zachorowań wśród Polaków, wtedy plan jest taki, aby spróbować uruchomić uczelnie, ale dopiero w trakcie letniej sesji. (…) Obecnie sytuacja pandemiczna jest fatalna” - powiedział na antenie RMF FM Włodzimierz Bernacki, senator Prawa i Sprawiedliwości, a także wiceminister edukacji i nauki. Senator pytany był m.in. o dzisiejsze włamanie na jego konto na Twitterze, gdzie pojawiły się zdjęcia dotyczący rzekomej dziennikarki i oficer Wojska Polskiego mającej zajmować się prostytucją. Już wcześniej resort poinformował o przejęciu konta Bernackiego przez hackerów.
Ależ tam się gryzą! Hołownia odpowiada Nitrasowi: Rozumiem, że Sławkowi puszczają nerwy, może jest sfrustrowany^Zespół wPolityce.pl^2021-02-25 20:02:07.773339+01:00^https://wpolityce.pl/polityka/540782-alez-tam-sie-gryza-holownia-odpowiada-nitrasowi^„Rozumiem, że Sławkowi Nitrasowi puszczą nerwy, może jest sfrustrowany, może ma inne problemy z naszą formacją. Nie jest to fajne, bo to uprzedmiotowia ludzi. (…) Rozumiem frustracje tych, którym nie udało się zachować dobrych posłów przy sobie” - powiedział w Polsat NEWS Szymon Hołownia, pytany o zaczepki ze strony posłów Platformy Obywatelskiej pod jego adresem. Hołownia pytany przez Dorotę Gawryluk oto, jak reaguje na różne zaczepki ze strony posłów PO, którym nie podoba się jego aktywność polityczna i przeciąganie na swoją stronę posłów z innych partii, odpowiedział: Śmieszą mnie. Rozumiem emocjonalność kolegów. (…) Wygodnie się spało i pojawił się ktoś, kto ten sen zakłócił. Mogą puścić nerwy. Pojawienie się Polski 2050 sprawiło, że zaczęło się coś dziać po tej stronie. (…) Buduje się nowa jakość, tylko nasza konkurencja nie chce tego zauważyć —przekonywał Hołownia. Dopytywany po co było mu koło parlamentarne, wyjaśnił: Potrzebowaliśmy koła abyśmy nie byli traktowani w Sejmie jak niezrzeszeni. Hołownia podkreślił również, że na razie cel jakim było stworzenie w Sejmie koła parlamentarnego został osiągnięty.  Gdybyśmy chcieli rozbudowywać naszą obecność w Sejmie, to byśmy to robili, ale osiągnęliśmy swój cel —powiedział. Pytany, jak to było z tym „politycznym kłusownictwem”, ironizował: Kupiliśmy siatkę od Platformy jak przejmowała posłów Nowoczesnej po siedmiu na raz. Na uwagę, że oskarżał PiS o „korupcję polityczną”, gdy w Senacie próbowano zdobyć większość, powiedział: Co my możemy zaproponować?  Na uwagę Gawryluk, że może miejsca na listach, odparł: Ale jakie miejsce, kiedy nie wiadomo kiedy będą wybory. Dzisiaj to tylko krew, pot i zły. Pytany oto, jaki był klucz według, którego rekrutował posłów do swojej przyszłej partii, wyjaśnił: Przyjmuje takich, którzy rozumieją nasze DNA. To, że nie zgadzamy się w różnych kwestiach, to są różne rzeczy, nas zupełnie inny klucz interesuje.  Na uwagę, że z jego posłankami dzieli go m.in. kwestia aborcji, przekonywał: Udało mi się przekonać moje koleżanki do pomysłu referendum. Moje poglądy się nie zmieniły w warstwie etycznej, ale dzisiaj ubiegam się o odpowiedzialność za kraj w którym mieszkają osoby o innych poglądach —powiedział. Na pytanie, czy wszystkie sporne kwestie powinno się rozwiązywać przy pomocy referendum, odpowiedział: Nie do wszystkiego referendum pasuje. kk/Polsat NEWS
Korwin-Mikke chce zmian ws. maseczek: Powodują spadek zdolności intelektualnych; Atakuje premiera: Nie ma pojęcia o gospodarce^Zespół wPolityce.pl^2021-02-25 19:45:44.734516+01:00^https://wpolityce.pl/polityka/540719-korwin-mikke-chce-zmian-ws-maseczek-atakuje-premiera^Posłowie Konfederacji krytycznie odnoszą się do obowiązujących obostrzeń związanych z walką z koronawirusem. Wielokrotnie występowali przeciwko obowiązkowi noszenia maseczek. Podczas czwartkowych obrad Sejmu poseł Janusz Korwin-Mikke wystąpił z wnioskiem do marszałek Sejmu o zmianę rozporządzenia w sprawie noszenia maseczek na sali obrad. Z kolei odnosząc się do wystąpienia premiera w Sejmie nt. VAT stwierdził, że szef rządu „nie ma pojęcia o gospodarce”. CZYTAJ TAKŻE: — Luka VAT? Eksperci odpowiadają na manipulacje opozycji: „Została ona ograniczona w ciągu kilku lat z ponad 20 do poniżej 10 proc.” — TYLKO U NAS. Tadeusz Kościński: Wpływy z VAT zwiększyły się o ok. 20 mld zł rocznie, a finanse publiczne są stabilne — Mocne! Premier Morawiecki o rządach PO: Oznaczały dla mafii VAT-owskich rozwinięty baner z napisem „zapraszamy do Polski” Janusz Korwin-Mikke wystąpił do marszałek Sejmu Elżbiety Witek z absurdalnym wnioskiem. Na sejmową mównicę wszedł w założonej maseczce chirurgicznej, która zakrywała mu wyłącznie nos. W trosce o poziom ustaw, i w trosce o poziom dyskusji, wnoszę do pani marszałek o zmianę w sprawie noszenia maseczek na sali obrad. Zauważyłem ze zdumieniem, że zupełnie inteligentni posłowie nie są czasem w stanie zrozumieć, co się do nich mówi. Okazało się, że to nie ich wina  — oświadczył polityk. Korwin-Mikke tłumaczył, że zawartość dwutlenku węgla w wydychanym powietrzu wynosi 4 proc.  Gdyby tylko 10 proc. tego powietrza wracało do płuc w tzw. maseczce, oznacza to stężenie 4 tys. jednostek na milion. Okazuje się, że przy tysiącu jednostek na milion obserwuje się spadek zdolności intelektualnych. W trosce o poziom ustaw i w trosce o poziom dyskusji wnoszę do pani marszałek o zmianę rozporządzenia w sprawie noszenia maseczek na sali obrad  — powiedział Korwin-Mikke. W odpowiedzi marszałek Sejmu Elżbieta Witek powiedziała, że wniosek posła Konfederacji jest „kompletnie nieformalny”.  Nie ma takiego czegoś w regulaminie Sejmu, natomiast dziękujemy panu bardzo za wykład — mówiła Witek. Kiedy Korwin-Mikke rzucił jeszcze w jej stronę, że „nie jest w stanie tego zrozumieć”, Elżbieta Witek odpowiedziała: Najwyraźniej ten dwutlenek węgla mnie zabija  — zakończyła dyskusję marszałek Sejmu. Poseł Korwin-Mikke przekonywał podczas czwartkowej konferencji prasowej w Sejmie, że „jego ekscelencja Mateusz Morawiecki jest finansistą, co oznacza, że nie ma pojęcia o gospodarce”.  Jemu się wydaje, że jak nałoży podatek na Kowalskiego, zapłaci go Kowalski, jak nałoży na Wiśniewskiego, to zapłaci go Wiśniewski. Tymczasem, jeżeli zlikwiduje mafię paliwową i zdrożeje benzyna, to przecież nie zapłaci tylko mafia paliwowa, tylko zdrożeje benzyna i zapłacimy my wszyscy — argumentował prezes Partii KORWiN. Odnosząc się do cen, „które widzimy na stacjach paliw i w sklepach”, dodał, że „to my płacimy za walkę pana premiera, który podwyższył VAT”. Premier przyznał się, on chyba tego nie rozumie, że on zwiększył ściągalność VAT-u o 60 miliardów, czyli odebrał ludziom 60 miliardów złotych. (…) To jest rzecz niesamowita, że Polską rządzą ludzie, którzy nie mają pojęcia, jak wygląda normalna gospodarka — ocenił Korwin-Mikke. Robert Winnicki przekonywał, że szef rządu podczas wystąpienia o kilku sprawach „zapomniał”.  Kiedy chwalił się, jak to rząd walczy z mafiami VAT-owskimi, premier zapomniał, że sami obiecywali w 2015 roku, że przywrócą poprzednie, podniesione za Platformy Obywatelskiej, stawki VAT, i do tej pory tego nie zrobili. Po drugie, pan premier widocznie zapomniał, że wśród osób, które powinny być szczególnie traktowane, jeśli chodzi o walkę z mafiami VAT-owskimi, jest szef NIK Marian Banaś, czyli człowiek, z którym dzisiaj nie jest po drodze Prawu i Sprawiedliwości — powiedział prezes Ruchu Narodowego. Według Winnickiego, premier „zrobił całe to przedstawienie”, aby „przykryć” środową konferencję prasową ministra zdrowia Adama Niedzielskiego, który „kolejny raz wylosował obostrzenia, w tym szczególnie w województwie warmińsko-mazurskim”. Towarzyszący posłom KWiN wiceprezes Kongresu Polskiego Biznesu (KPB) Marcin Sypniewski odniósł się do fragmentu wystąpienia, w którym szef rządu zapewniał: „Drodzy przedsiębiorcy, my stanęliśmy po waszej stronie”. Według Sypniewskiego rząd PiS odpowiada za to, że po wprowadzeniu lockdownu „ponad 86 proc. punktów gastronomicznych nie otrzymało jak dotąd żadnej pomocy”. Zaznaczył, że wynika to z „oficjalnych danych”, które przedstawił na początku lutego wiceprezes Polskiego Funduszu Rozwoju Bartosz Marczuk. Wiceprezes KPB przytoczył też dane Polskiej Federacji Fitness, z których wynika, że żadnej pomocy do tej pory nie otrzymało „aż 85 proc. podmiotów w tej branży”, a „tylko część z nich kwalifikuje się do tarczy 6.0, która jak dotąd jest wirtualna”. Sypniewski zwrócił uwagę, że nie publikuje się statystyk dotyczących skutków lockdowanu, w tym dotyczących tego, „ile firm upadło, ile rodzin się rozpadło”. Mówił też o problemach zdrowotnych i psychicznych wśród biznesmenów oraz przypomniał, że „zdarzały się już przypadki odebrania sobie życia przez właścicieli firm, które są zamknięte”. Wiceszef KPB poinformował również o wzmożonej aktywności pośredników chcących kupić bankrutujące firmy.  Do Kongresu Polskiego Biznesu, w ramach prowadzonej pomocy prawnej, zgłaszają się np. właściciele pensjonatów, zajazdów, hoteli, którzy mówią, że od kilku miesięcy najczęstsze telefon, jaki odbierają, czy najczęstszy mail, który do nich przychodzi, to są oferty kupna tych obiektów za znacznie zaniżoną cenę — relacjonował. Według niego, „to niestety rząd doprowadził do sytuacji, w której polskie, rodzinne firmy zostaną oddane za znikomą część wartości koncernom, korporacjom, które zwietrzyły dobrą okazję”. Tak wygląda rzeczywistość, a pan premier najwidoczniej za dużo nasłuchał się swoich doradców i nie dostrzega, jak wyglądają realia. Pora, żeby zdjął te różowe okulary, bo tysiące przedsiębiorców tonie w długach — podkreślił Marcin Sypniewski. wkt/PAP
Sejm uchwalił prezydencką nowelizację ustawy o SN. "Za" głosowało dziewięciu posłów KO. Tomczyk: "Nie zadziałało wi-fi"^Zespół wPolityce.pl^2021-02-25 19:20:18.368533+01:00^https://wpolityce.pl/polityka/540781-sejm-uchwalil-prezydencka-nowelizacje-ustawy-o-sn^Sejm uchwalił w czwartek prezydencką nowelizację ustawy o Sądzie Najwyższym, która wydłuża termin na wnoszenie skarg nadzwyczajnych przez Prokuratora Generalnego oraz Rzecznika Praw Obywatelskich, a także wprowadza zmiany w procedurze wyboru prezesów SN. Za uchwaleniem ustawy głosowało 253 posłów, 197 zagłosowało przeciwko, a pięciu wstrzymało się od głosu. Za ustawą zagłosowali wszyscy obecni członkowie klubu PiS, ale też dziewięciu posłów klubu KO, m.in. szef klubu Cezary Tomczyk, a także posłowie Sławomir Nitras, Marcin Kierwiński, Michał Szczerba czy Agnieszka Pomaska. Za ustawą zagłosowała też jedna posłanka Lewicy oraz dwóch posłów Koalicji Polskiej. Za wyjątkiem jednej osoby ustawę poparło koło Konfederacji. Szef klubu KO Cezary Tomczyk powiedział PAP, że poparcie prezydenckiej ustawy, to pomyłka wynikająca z problemów technicznych z siecią wi-fi w Sejmie.  Siedzieliśmy w jednej sali, nie zadziałało wi-fi, było przesunięcie (w czasie)” - wyjaśniał. Poinformował, że razem z posłami Kierwińskim, Kowalem, Nitrasem i posłanką Pomaską złożyli już wyjaśnienia do protokołu. System zdalnego głosowania nie jest idealny, bardzo często są poważne opóźnienia i bardzo często - jeśli połączenie jest słabej jakości - zdarzają się takie sytuacje. To czysta pomyłka —mówił z kolei Kierwiński w rozmowie z PAP. Zdalnie głosował również poseł Michał Szczerba.  Głosowałem na Komisji PRZECIW projektowi prezydenta ws. Sądu Najwyższego. Opóźnienie w transmisji spowodowało, że byłem przekonany, że głosuję za poprawką, a było to głosowanie nad całością ustawy. Wniosek ws. zaliczenia głosu jako PRZECIW skierowałem do marszałek (Sejmu) —napisał na Twitterze.
Narzeka na Terleckiego, ale sam obraża. Budka: Jest groteskową postacią, która stara się zagłuszyć własny deficyt intelektualny^Zespół wPolityce.pl^2021-02-25 18:59:23.281882+01:00^https://wpolityce.pl/polityka/540745-budka-narzeka-na-terleckiego-ale-sam-obraza^Wicemarszałek Sejmu Ryszard Terlecki jest „groteskową postacią, która w sposób chamski, niekulturalny stara się zagłuszyć własny deficyt intelektualny” - ocenił lider PO Borys Budka odnosząc się do słów Terleckiego, których przyznał, iż „nie dziwi się, że opozycja narzeka, że nie ma lidera”. CZYTAJ WIĘCEJ: Terlecki kontra posłowie PO. Ostre spięcie w Sejmie: Siadaj Nitras. Panie Budka, nie dziwię się, że opozycja narzeka, że nie ma lidera Podczas środowych obrad Sejmu z udziałem premiera Mateusza Morawieckiego, Budka wnioskował o zwołanie posiedzenia Konwentu Seniorów ws. dopisania do porządku obrad Sejmu punktu „debata nad rzeczywistym stanem finansów państwa”. Premier wystąpił w środę w Sejmie, mówiąc m.in. o ściągalności VAT. Jak zaznaczył, „część mediów i opozycji posłużyło się ostatnio opozycyjnym kłamstwem vatowskim”, by pokazać, że to w czasach Platformy Obywatelskiej cokolwiek dobrego się tutaj działo”. Powiedział, że w ostatnim roku rządzenia PO wpływy z VAT wyniosły 123 mld zł, podczas gdy w roku 2020 wzrosły one do 184 mld zł. Mario Puzo odnotował, że niestety bandyci w białych kołnierzykach potrafią więcej ukraść, więcej złego zrobić czasami, niż tysiąc facetów z pistoletami. I tak było w czasach Platformy Obywatelskiej. Bandyci w białych kołnierzykach, z teczką, kradli na potęgę podatek VAT —mówił szef rządu Budka zwracając się do Morawieckiego powiedział wówczas:  Jest pan mistrzem kłamstwa, premierem, który dwukrotnie prawomocnie musiała przepraszać za swoje kłamstwa, ale pan dziś dokonał rzeczy niemal niemożliwej: skłamał pan więcej razy niż jest dziur w pana oświadczeniu majątkowym. Dzisiaj pan próbuje przykryć swoją nieudolność, pan próbuje przykryć to, że nie potraficie sformułować planu odbudowy, że 250 mld zł, potrzebnych polskiej gospodarce, służbie zdrowia, może przepłynąć wam przez ręce —dodał szef PO. W tym momencie prowadzący obrady wicemarszałek Sejmu Ryszard Terlecki (PiS) wyłączył Budce mikrofon. Jak powiedział minął jego czas na zadanie pytania. Poseł PO jeszcze przez chwilę mówi dalej.  Co to jest? —pytał Budka.  Jedna minuta, proszę opuścić mównicę —odparł wicemarszałek. W tym samym czasie próbowali interweniować w sprawie przerwanego wystąpienia posłowie KO Sławomir Nitras i Cezary Tomczyk.  Siadaj Nitras —powiedział Terlecki.  A co on tu robi, była jedna minuta na to. Panie Budka, nie dziwię się, że opozycja narzeka, że nie ma lidera —powiedział Terlecki. W czwartek Budka był pytany przez dziennikarzy w Sejmie, co sądzi o środowych uwagach wicemarszałka Terleckiego o „liderze opozycji”.  To tylko świadczy o panu Terleckim. To jest człowiek, który powie wszystko… Ja traktuję to w kategoriach już folkloru parlamentarnego —odparł lider PO. Jak dodał, „Terlecki jest taką groteskową postacią, która w sposób chamski, niekulturalny stara się zagłuszyć własnym deficyt intelektualny”.  Myślę, że to jest taki dobry dowód na to - niestety - że tytuły naukowe, stopnie, nie ma elementarnego poziomu kultury. Jak podkreślił, wicemarszałek Terlecki nie jest w stanie obrazić go osobiście. Zaznaczył jednocześnie, że „tym, co robi na sali sejmowej, obraża on miliony wyborców, które nie głosowały na obóz tak zwanej Zjednoczonej Prawicy”. Terlecki jest symbolem podejścia (prezesa PiS Jarosława) Kaczyńskiego do parlamentu. Kaczyński najchętniej zamknąłby Sejm, najchętniej rządziłby z Nowogrodzkiej, najchętniej wydawałby polecenia; parlament mu przeszkadza. A Terlecki, żeby przypodobać się szefowi, stara się w taki chamski sposób reagować. No cóż, sam sobie wystawia świadectwo i nie jest godny, żeby zajmować takie stanowisko —oświadczył lider PO. Pytany, czy KO będzie próbować odwoływać wicemarszałka Terleckiego, odparł:  Zaczekamy z takimi decyzjami. kk/PAP
TYLKO U NAS. Wiceprzewodniczący Rady Warszawy: Trzaskowski tworzy miasto dla bogatych. Zapomina o najuboższych^Zespół wPolityce.pl^2021-02-25 18:52:13.669626+01:00^https://wpolityce.pl/polityka/540756-tylko-u-nas-figura-trzaskowski-tworzy-miasto-dla-bogatych^„Koalicja Obywatelska nie uważa Warszawy za miasto dla wszystkich” – powiedział Dariusz Figura wiceprzewodniczący Rady m.st. Warszawy w rozmowie z portalem wPolityce.pl.  CZYTAJ RÓWNIEŻ: Warszawscy radni PiS żądają sesji nadzwyczajnej ws. opłat za śmieci: Niech ratusz zacznie pracować! Trzaskowski jest głuchy na apele Figura odniósł się do sprawy wyroku WSA, który miał stwierdzać, że uchwała śmieciowa w Warszawie była niezgodna z prawem. Jest to wyrok w pierwszej instancji, od którego Ratusz będzie się odwoływał. Zwroty dla mieszkańców będą możliwe, jeżeli miasto przegra odwołanie w NSA. Zgodnie z uzasadnieniem wyroku, kluczowe paragrafy uchwały są po prostu nieważne. A nieważność uchwały powinna skutkować zwrotem opłat wnoszonych na jej podstawie – mówił Figura. We wchodzącej w życie od 1 kwietnia nowej uchwale, opłata za śmieci będzie skorelowana ze zużyciem wody. Największy problemem jest wysokość stawki za litr. W obecnym systemie prawnym Warszawa jest jednym z najdroższych miast, jeśli chodzi o gospodarowanie odpadami komunalnymi. Ratusz nie poczuwa się do winy. Próbuje ją zwalać na ustawodawcę, co jest kompletną bzdurą. Zaniedbania miasta są naprawdę wieloletnie. Budowana będzie spalarnia śmieci, która miała powstać już kilka lat temu. W związku z tym za trzy lata ceny mogą być niższe. A w ramach tego samego systemu prawnego inne duże miasta takie spalarnie wybudowały. Korzystały ze środków unijnych, z których Warszawa zrezygnowała rękoma prezydent Gronkiewicz-Waltz. Inne duże metropolie są w stanie zaproponować niższe opłaty. Dobrym przykładem jest Szczecin. Warszawa ma 30 proc. wyższą stawkę. Stawka warszawska jest nie do przyjęcia, szczególnie dla rodzin wielodzietnych – powiedział radny PiS.  Ta uchwała jest też niejasna. Nie wiadomo jak ją stosować. Odpowiedź miasta to brak dialogu z mieszkańcami, wspólnotami i spółdzielniami – dodał. Zdaniem Figury, obecne władze Warszawy chcą miasta dla najbogatszych mieszkańców, a zapominają o tych uboższych.  Prezydent Trzaskowski tworzy miasto dla bogatych i średniozamożnych. Zapomina o najuboższych. Z jego punktu widzenia, sytuacja tych ludzi nie jest problemem, który należy brać pod uwagę. Miasto potrzebuje pieniędzy na utrzymanie systemu gospodarki odpadami komunalnymi. Dlatego sięga do kieszeni mieszkańców. Pewnie znajdą się tacy, którzy uznają, że to wina rządu PiS i z chęcią zapłacą takie stawki. Pozostają jednak obywatele, których na to po prostu nie stać. Koalicja Obywatelska nie uważa Warszawy za miasto dla wszystkich – powiedział.  Mówił też u uchwale, którą radni PiS chcą poddać pod obrady rady miasta. Miałaby ona dotyczyć upamiętnienia Jolanty Brzeskiej i innych ofiar reprywatyzacji w Warszawie.  Jest szansa, że pojawi się taki pomysł. Warto powiedzieć sprawdzić, czy w Platformie pojawiła się jakaś refleksja dot. afery reprywatyzacyjnej. Może PO uważa, że tej afery po prostu nie było. Nad projektem będziemy jeszcze pracować. Chcemy przypomnieć ten temat. To największa afera w dziejach Warszawy. Platforma próbuje sprowadzić wszystko do braku ustawy reprywatyzacyjnej, a nie na tym polegał problem. Po prostu nie przestrzegano obowiązującego prawa – przekonywał Figura. Not. TK
Minister kultury przedstawi informacje ws. rekompensat w ramach FWK. Wniosek opozycji poparła… Solidarna Polska^Zespół wPolityce.pl^2021-02-25 18:47:56.650451+01:00^https://wpolityce.pl/polityka/540775-bedzie-wysluchanie-glinskiego-w-sejmie-sp-wsparla-wniosek^Sejm zdecydował w czwartek, że wysłucha informacji wicepremiera, ministra kultury, dziedzictwa narodowego i sportu Piotra Glińskiego ws. procedury przyznawania rekompensat w ramach Funduszu Wsparcia Kultury. Za uzupełnieniem porządku obrad Sejmu o ten punkt zagłosowało m.in. 17 posłów Solidarnej Polski.
Kaleta: kampania promująca Fundusz Sprawiedliwości wynikała z zastrzeżeń NIK^Zespół wPolityce.pl^2021-02-25 18:19:36.619838+01:00^https://wpolityce.pl/polityka/540773-kaleta-kampania-promujaca-fs-wynikala-z-zastrzezen-nik^Kampania promująca Fundusz Sprawiedliwości w mediach lokalnych wynikała z zastrzeżeń NIK, że nie podejmowane są działania informujące o możliwości uzyskania pomocy z tego funduszu - powiedział PAP wiceminister sprawiedliwości Sebastian Kaleta odnosząc się do zarzutów KO. Posłowie KO zapowiedzieli w czwartek, że zwrócą się do Najwyższej Izby Kontroli o przebadanie wydatków z Funduszu Sprawiedliwości, którego dysponentem jest minister sprawiedliwości. Twierdzą, że te środki służą do „budowania machiny propagandowej”. Gabriela Lenartowicz (KO) mówiła, że z jednej strony z Funduszu finansowane są media ogólnopolskie, „które mają za zadanie formowanie elektoratu w takim kierunku skrajnym, często o zabarwieniu antysemickim, homofobicznym”, a „kolejnym sposobem na budowanie wpływów jest kupowanie mediów lokalnych i budowanie wpływów lokalnych” m.in. poprzez zamieszczanie reklam Funduszu Sprawiedliwości w lokalnych portalach. „To jest korupcja polityczna stosowana wobec mediów” - oceniła. Kaleta odnosząc się do tych zarzutów powiedział, że dzięki Funduszowi Sprawiedliwości obecny rząd rozpoczął świadczenie pomocy pokrzywdzonym „w niespotykanej dotąd skali”. Wiceminister sprawiedliwości podkreślił, że kampanii promocyjna Funduszu Sprawiedliwości wynikała bezpośrednio z zastrzeżeń Najwyższej Izby Kontroli, że nie są podejmowane wystarczające działania informujące o możliwości uzyskania pomocy z tego funduszu. „Społeczeństwo musi mieć informację, że można uzyskać pomoc w jednej z kilkuset placówek w całym kraju i temu służyła kampania promocyjna”  — podkreślił Kaleta. Ocenił, że tezy opozycji są kompromitujące, a Ministerstwo Sprawiedliwości na bieżąco przekazuje wszelkie informacje o funkcjonowaniu Funduszu. Zgodnie z informacją na stronie resortu, Fundusz Sprawiedliwości - Fundusz Pomocy Poszkodowanym i Pomocy Postpenitencjarnej jest państwowym funduszem celowym ukierunkowanym na pomoc pokrzywdzonym i świadkom, przeciwdziałanie przestępczości oraz pomoc postpenitencjarną. W poniedziałkowym komunikacie Ministerstwo Sprawiedliwości przekazało, że Fundusz Sprawiedliwości w ciągu ostatnich dwóch lat swojej działalności podjął dziesiątki przedsięwzięć, w ramach których przeznaczył już w sumie kilkaset milionów złotych na różne formy pomocy dla potrzebujących. „Fundusz sfinansował m.in. ogólnopolską sieć 365 punktów pomocy, gdzie każdy może znaleźć profesjonalne, kompleksowe i bezpłatne wsparcie. Działa ogólnokrajowa, całodobowa telefoniczna Linia Pomocy Pokrzywdzonym - 222 309 900. Sfinansowano za prawie 40 mln złotych budowę nowej kliniki +Budzik+ fundacji Ewy Błaszczyk, w której najlepsi lekarze w kraju prowadzą innowacyjny program wybudzania ludzi ze śpiączki”  — głosi komunikat MS. PAP/mall
Gorąco w Sejmie! Wiceminister do Budki: "To pan tutaj pajacuje, a premier rzeczywiście zajmuje się poważnymi sprawami"^Zespół wPolityce.pl^2021-02-25 18:09:33.395830+01:00^https://wpolityce.pl/polityka/540764-goraco-w-sejmie-buda-do-budki-to-pan-tutaj-pajacuje^„Panie przewodniczący, jeszcze raz informuję. Trwa rzeczywiście posiedzenie Rady Europejskiej. To pan tutaj pajacuje, a premier rzeczywiście zajmuje się poważnymi sprawami” — powiedział w Sejmie wiceminister Waldemar Buda, odpowiadając liderowi PO. Borys Budka zarzucał szefowi rządu, że nie ma go w Sejmie podczas informacji nt. Funduszu Odbudowy i Krajowego Planu Odbudowy. CZYTAJ RÓWNIEŻ: Premier weźmie udział w wideoszczycie UE. „Dostęp do wystarczającej liczby szczepionek pozostaje nierozwiązanym wyzwaniem” CZYTAJ WIĘCEJ: Mocne! Premier Morawiecki o rządach PO: Oznaczały dla mafii VAT-owskich rozwinięty baner z napisem „zapraszamy do Polski”. WIDEO W czwartek w Sejmie - na wniosek Koalicji Obywatelskiej - wiceministrowie z resortu funduszy i polityki regionalnej przedstawili informację rządu nt. „opóźnień procedury ratyfikacji umowy o Funduszu Odbudowy i przyjęcia Krajowego Planu Odbudowy oraz skutków politycznych i gospodarczych takiego postępowania”. Pierwsze zasadnicze pytanie, które dzisiaj musimy wszyscy zadać. Gdzie jest premier? Informacja, która jest potrzebna milionom Polaków odbywa się w sytuacji, w której Prezes Rady Ministrów dezerteruje z Sejmu. Wczoraj premier znalazł czas, by opowiadać o przeszłości, by odwoływać się do nieprawdziwych informacji, by snuć jakieś wizje, ale dzisiaj, kiedy potrzeba odpowiedzieć na najważniejsze pytania, nie ma premiera, nie ma wicepremierów, nie ma najważniejszych ministrów. Czego tak bardzo boicie się, panie premierze? — atakował lider PO. Dzisiaj na tej sali powinien być cały rząd, powinna być cała parlamentarna większość, by odpowiedzieć na pytanie, czy w ogóle to jeszcze jest większość. (…) Nie potraficie przedstawić Polakom jasnej informacji, na co będą przeznaczone europejskie pieniądze, które są tak bardzo potrzebne w chwili, kiedy walczymy ze skutkami koronawirusa — oskarżał dalej. Dzisiaj to Polacy powinni w konsultacjach społecznych zdecydować, na co wspólnie wydamy 250 mld zł. Zamiast tego, rząd po raz kolejny przekłada konsultacje społeczne. Wiecie, co to w praktyce będzie oznaczało? Że kiedy w lipcu przyjdzie czas na wydatkowanie tych środków, na poprawę funkcjonowania służby zdrowia, na pomoc dla pracodawców w utrzymaniu i odbudowie miejsc pracy, na pomoc dla samorządowców, by budowali infrastrukturę tak bardzo potrzebną mieszkankom i mieszkańcom ich miast, miasteczek wsi - kiedy ten czas przyjdzie, to okaże się, że tych pieniędzy nie ma, bo zawaliliście czas, w którym trzeba było złożyć odpowiednie dokumenty w Komisji Europejskiej” — dodał, powtarzając stare tyrady antyPiS-u. Wskazywał, że Polacy oczekują dziś stabilizacji, jasnych odpowiedzi na pytania o przyszłość, a także nadziei na powrót do normalności.  Dzisiaj nie potraficie zdobyć się na to, by przedstawić Plan Odbudowy. Ale wiecie dlaczego? Bo w waszych szeregach są ludzie, którzy sabotują te pieniądze dla Polski — ocenił Budka. Według niego, rząd Morawieckiego powinien odpowiedzieć na pytanie, jak przeznaczyć 250 mld zł na rozwój kraju.  Co może się okazać? Że chcecie przeznaczyć te pieniądze dla swoich: dla kolesi w spółkach Skarbu Państwa, dla kolejnych „Dyzmów”, którzy będą budować wasze mity o potędze państwowych molochów. Nie tędy droga. Te pieniądze należą się Polakom, te pieniądze mają odbudować polską gospodarkę, polską służbę zdrowia, ale przede wszystkim dać nadzieję Polkom i Polakom na normalność — powiedział Budka. Mamy premiera, który tchórzy przed wysoką izbą, mamy rząd, który boi się pokazać tego planu i dlatego ubolewam nad tym, że nie wykorzystał pan, panie premierze możliwości, by powiedzieć o waszych planach Polkom i Polakom — zakończył szef Platformy. Budce odpowiedział wiceminister funduszy i polityki regionalnej Waldemar Buda. Stopień niepowagi tego wystąpienia był w skali 10/10 (…) Od kilkudziesięciu dni wiemy dokładnie, krok po kroku, co będziemy robić. Jeżeliby tylko otworzyć, nie czytać politycznych wpisów, nie atakować rządu, a przeczytać merytoryczne wpisy, to panie pośle Budka, na pewno by pan wiedział, że konsultacje społeczne rozpoczynają się jutro, 26 lutego i zostały zapowiedziane… — mówił. Jutro rozpoczynają się konsultacje społeczne Krajowego Planu Odbudowy. Nie ma w tym zakresie najmniejszych wątpliwości. Będzie duża konferencja - 14:30, radzę posłuchać, trochę dowiedzieć się, na czym polega ten dokument, bo to rzeczywiście bardzo skomplikowana materia — ripostował. Mamy bardzo precyzyjnie zaplanowane jak chcemy wykorzystać te wszystkie pieniądze, które będą w ramach Krajowego Planu Odbudowy uruchomione. Pierwsze, robocze wersje ukazały się kilka miesięcy temu. Dzisiaj mamy ostatnie szlify, jutro wywieszamy Plan na 35 dni - zgodnie z procedurą - do konsultacji — mówił Buda, zapewniając, że wszystkie uwagi będą brane „na poważnie”. Wiceminister wskazywał też, że Krajowy Plan Odbudowy należy przedstawić do 30 kwietnia.  My, prawdopodobnie, będziemy sporo wcześniej - złożymy go w połowie kwietnia. Po tym czasie KE będzie oceniała, będziemy negocjowali szczegółową treść z KE — zapowiedział. Odnosząc się do ratyfikacji decyzji o zwiększeniu zasobów własnych UE, Buda przekazał, że jest to proces niezależny od przygotowywania Krajowego Planu Odbudowy.  Dzisiaj jest 7 państw, które zatwierdziły decyzję Rady Europejskiej i zasoby własne, cała reszta krajów toczy procedurę. Większość zadeklarowała, że to będzie w kwietniu, nawet w maju. Nie sądzę, żebyśmy byli w połowie stawki, pewnie będziemy jednymi z pierwszych krajów, które to zrobią — podkreślił Buda. Wiceminister podkreślił, że Krajowy Plan Odbudowy to „strategiczny i ważny dokument”, który „popchnie nas do transformacji energetycznej, rozwoju służby zdrowia, a cyfryzacyjnie będziemy milę do przodu”. Założenia programu przedstawiła wiceminister funduszy i polityki regionalnej Małgorzata Jarosińska-Jedynak.  Zaprojektowane zostało pięć obszarów wsparcia: wsparcie przedsiębiorczości poprzez budowanie odporności i konkurencyjności gospodarki, zielona energia i zmniejszenie energochłonności, transformacja cyfrowa, dostępność i jakość ochrony zdrowia, zielona, inteligentna mobilność — wyliczała Jarosińska-Jedynak. Popisać próbował się nie tylko lider PO, ale także Sławomir Nitras. Chciałbym się zwrócić do ministra Budy. Mała lekcja dla pana, panie ministrze. Fundusz Odbudowy, 750 mld euro, na które czekają wszyscy Europejczycy, plan porównywalny z planem Marshalla, cała europejska gospodarka po covidzie czeka na te pieniądze. (…) Polska, kraj pozamykanych sklepów, hoteli, w którym co piąte restauracja zbankrutowała w ostatnim roku, czeka na te pieniądze. To jest rzeczywistość — ruszył z ofensywą. Ja mam pretensje o to, że pana rząd ustami swoich ministrów, trzy razy Rada Ministrów się tym zajmowała i nie jest w stanie przedstawić parlamentowi projektu ratyfikacji Funduszu Odbudowy, bo połowa rządu ustami Ziobry mówi, że tego nie zaakceptuje — dodał Nitras, próbując prowokować. Wtórowała Agnieszka Pomaska z KO. Jest się czego wstydzić (…) Prawda jest taka, że jesteśmy jednym z ośmiu krajów, który nie przekazał planu, ani nawet projektu planu do Komisji Europejskiej. Prawda jest taka, że nie odbyły się żadne konsultacje. Prawda jest taka, że jutro pan premier wyjdzie i będzie uprawiał propagandę, a rzeczywistość jest taka, że chodzi wam tylko o to, by dzięki tym środkom utrzymać władzę, żeby dać swoim, dać wielkim korporacjom, a nie żeby trafiły do małych gospodarstw, na transformację — atakowała. W pewnym momencie dyskusji Waldemar Buda ponownie wszedł na mównicę sejmową, punktując lidera PO! Panie przewodniczący, jeszcze raz informuję. Trwa rzeczywiście posiedzenie Rady Europejskiej. W tym momencie trwa posiedzenie Rady Europejskiej… To pan tutaj pajacuje, a premier rzeczywiście zajmuje się poważnymi sprawami — zwrócił się do Borysa Budki.
Kolejna przyklejona do budynku publicznego. Ktoś tym dzieciakom robi krzywdę^Jakub Maciejewski^2021-02-25 17:44:44.854044+01:00^https://wpolityce.pl/polityka/540747-schlebianie-lewicujacej-mlodziezy-to-droga-donikad^W komentarzach na temat lewicującej młodzieży jesteśmy rozpięci pomiędzy szyderstwem a troską. Nie pozwalajmy jednak odebrać sobie prawa do drwin, bo kiedy dzieci bogatych rodziców opowiadają publicznie, że praca jest za ciężka a lekcje w szkole za trudne, to przecież rozwiązaniem nie jest gonienie za ich potrzebami i przekonywanie ich, że się mylą. Czasem trzeba pozwolić im się mylić i czekać aż się zderzą z rzeczywistością - ale już podżegacze i cyniczni manipulatorzy, którzy sobie na karkach tych dzieciaków chcą dojechać do władzy, zasługują na najwyższe potępienie. Jedna z dziewcząt ekologicznego ruchu przykleiła się właśnie do obrotowych drzwi Kancelarii Sejmu, a druga nagrała ten widok z komentarzem: Politycy ignorują fakt, że trwa katastrofa klimatyczna, a my, zwykli obywatele, stwierdzamy, że trzeba coś z tym zrobić, to jest największy kryzys, z którym się teraz borykamy, dlatego podejmujemy działania bezpośrednie, to jest czas na bunt. -mówiła drżącym głosem. Całości obrazu dopełnia funkcjonariusz Straży Marszałkowskiej ze szczerym zaciekawieniem przyglądający się przyklejonej do szyby ręce dziewczyny. Kilka tygodni temu jedna z uczestniczek Strajku Kobiet przykleiła się do bramy Ministerstwa Edukacji Narodowej. Głupotom nie ma końca.
Historyczna chwila! Sejm przez aklamację przyjął projekt uchwały upamiętniającej 10. rocznicę zabójstwa Jolanty Brzeskiej^Zespół wPolityce.pl^2021-02-25 17:32:58.852450+01:00^https://wpolityce.pl/polityka/540763-historyczna-chwila-sejm-upamietnil-uchwala-jolante-brzeska^Historyczny moment. Sejm przez aklamację przyjął projekt uchwały ws. upamiętnienia 10. rocznicy zabójstwa Jolanty Brzeskiej. Klub Koalicji Obywatelskiej zgodził się poprzeć uchwałę po tym, jak Lewica zgodziła się na wprowadzenie do niej drobnych poprawek.
Kmieciak: Obecnie komisja ds. pedofilii zajmuje się ponad 120 sprawami. Duchowni? Takich spraw jest około 10 procent^Zespół wPolityce.pl^2021-02-25 16:45:49.890603+01:00^https://wpolityce.pl/polityka/540753-komisja-ds-pedofilii-zajmuje-sie-obecnie-120-sprawami^Mamy świadomość, że sprawy osób duchownych, także sprawy krycia sprawców przestępstw pedofilskich, którzy noszą sutanny, spotykają się ze szczególnym zainteresowaniem - powiedział szef Państwowej Komisji ds. Pedofili Błażej Kmieciak. Dodał, że takich spraw w komisji jest około 10 proc. CZYTAJ RÓWNIEŻ: Posłowie KO nie zostali wpuszczeni do komisji ds. pedofilii. Kmieciak wyjaśnia: To polityczny show. Jesteśmy niezależni od parlamentu Jak przekazał Kmieciak podczas czwartkowej konferencji prasowej, obecnie komisja zajmuje się ponad 120 sprawami. Ponadto komisja monitoruje obecnie 90 spraw będących na etapie śledztwa, lub postępowania sądowego.  Aktualnie w komisji badamy ponadto 2,5 tys. spraw, które zostały już zakończone i zapadł już wyrok. Badamy je pod kątem możliwych zadośćuczynień, a także pod kątem działań mających na celu sprawniejsze funkcjonowanie wymiaru sprawiedliwości — mówił Kmieciak. Przewodniczący komisji zaznaczył również, że uchwałą komisji zostały wszczęte na razie dwa postępowania wyjaśniające, które dotyczą wpisu do rejestru pedofilów.  Ze spraw, które obecnie analizujemy, w 20 analizujemy je pod kątem wpisania sprawców do rejestru pedofilów — dodał ponadto. Kmieciak przypomniał też, że sądy i prokuratury mają obowiązek kierowania do komisji informacji o przestępstwach, które uległy przedawnieniu. Kmieciak zaznaczył przy tym, że komisja nie zastępuje organów ścigania, ale zajmuje się monitoringiem spraw dotyczących molestowania seksualnego dzieci. Podkreślił, że komisja może za zgodą pokrzywdzonego dołączyć do postępowania na prawach oskarżyciela posiłkowego. Jak dodał organ korzysta z tego prawa. Odniósł się też do negatywnych opinii dot. działania komisji formułowanych w ostatnim czasie przez niektórych polityków i media.  Do tej pory żaden z polityków nie skierował tego typu sprawy do nas. Chcemy zwrócić uwagę na to, że działania części mediów i części polityków nie wiemy czemu służą poza utrudnieniem codziennej pracy członków państwowej komisji i dyskredytowaniem poszczególnych osób zasiadających w tym nowym organie — powiedział Kmieciak. Stanowczo podkreślamy, że nasze działania, bez względu na strój sprawcy, będą dążyć do ochrony osoby, która cierpi. (…) Działania te będą dążyć do tego, żeby sprawcy bez względu na strój poniosły odpowiedzialność — dodał Kmieciak. W ostatnim czasie posłowie KO trzykrotnie próbowali przeprowadzić kontrolę poselską w komisji ds. pedofilii. Posłowie tłumaczyli, że chcą m.in. dowiedzieć się, co komisja zrobiła, aby zbierać informacje od pokrzywdzonych” oraz dowiedzieć się, „ilu osobom z pokrzywdzonych przez księży ta komisja pomogła”. Mieli zamiar także zapytać o budżet komisji. Parlamentarzyści nie zostali ostatecznie wpuszczeni do siedziby komisji. Jak argumentował Kmieciak później, komisja nie należy do katalogu podmiotów, które podlegają interwencji poselskiej. Wyraził też chęć spotkania z jednym posłem z uwagi na zagrożenie epidemiczne. Komisja ds. pedofilii utworzona została na mocy ustawy, która weszła w życie we wrześniu 2019 r. Jej powstanie zapowiadał wcześniej premier Mateusz Morawiecki po emisji filmu braci Sekielskich „Tylko nie mów nikomu” o wykorzystywaniu seksualnym małoletnich przez księży katolickich w Polsce i ukrywaniu tych praktyk przez kościelnych hierarchów. Nowo powołani członkowie komisji złożyli ślubowanie w lipcu 2020 r. W skład komisji wchodzi siedmiu członków reprezentujących: Sejm, Senat, prezydenta, premiera i Rzecznika Praw Dziecka. W końcu listopada 2020 r. Państwowa Komisja ds. Pedofilii rozpoczęła przyjmowanie zgłoszeń o przypadkach przestępstwa pedofilii albo o ich ukrywaniu. Wniosek taki może złożyć każda osoba, która wie o takim przypadku. Wnioski można składać osobiście, e-mailem lub wysłać pocztą. Do zadań komisji należy też m.in. badanie spraw, które uległy przedawnieniu i wpisywanie pedofilów do Rejestru Sprawców Przestępstw na Tle Seksualnym. Komisja ma także możliwość monitorowania toczących się postępowań i występowanie przed sądem jako oskarżyciel posiłkowy.  kpc/PAP
Mocny głos z Niemiec! Konstytucjonalista z uznaniem o wyroku TK ws. aborcji: To słuszna decyzja, która zasługuje na aprobatę^Zespół wPolityce.pl^2021-02-25 16:44:26.629574+01:00^https://wpolityce.pl/polityka/540750-niemiecki-konstytucjonalista-z-uznaniem-o-wyroku-tk^Odrzucenie przez polski Trybunał Konstytucyjny dopuszczalności przerywania ciąży ze względu na przesłanki embriopatologiczne jest słuszną decyzją, która wynika z konstytucyjnych gwarancji godności każdego człowieka - pisze na łamach niemieckiego dziennika „Frankfurter Allgemeine Zeitung” niemiecki konstytucjonalista prof. Christian Hillgruber. To pierwsza taka opinia, która pojawiła się w niemieckich mediach, które do tej pory krytykowały polski Trybunał Konstytucyjny. CZYTAJ WIĘCEJ: Niemiecka gazeta atakuje polski Trybunał Konstytucyjny: Zakazał aborcji. To skandal i działanie na szkodę polskich kobiet Orzeczenie polskiego Trybunału Konstytucyjnego dobitnie przypomina nam o tym, że zgodnie z konstytucją, która przyznaje każdej i każdemu taką samą godność i takie samo prawo do życia, niepełnosprawność danego człowieka - nawet bardzo daleko idąca - nigdy nie może zostać prawnie uznana za powód do tego, by przed narodzeniem położyć kres jego życiu —podkreśla w opublikowanym na stronach gazety komentarzu Hillgruber. Wykładający prawo konstytucyjne i wyznaniowe na uniwersytecie w Bonn profesor przypomina argumentację decyzji polskiego TK. Zaznacza, że opierała się ona na stanowisku, że „życie ludzkie stanowi wartość w każdej fazie jego rozwoju”, co wynika z konstytucyjnych gwarancji przyrodzonej i niezbywalnej godności każdego człowieka, która jest z kolei źródłem jego wolności i praw. Oznacza to, że również nienarodzone dziecko, jako istota ludzka, ma prawo do niezbywalnej godności i wiążących się z nią praw, w tym prawa do życia - pisze niemiecki prawnik. Hillgruber wyjaśnia następnie, że zdaniem polskiego TK dopuszczenie przerywania ciąży ogranicza prawną ochronę życia nienarodzonego dziecka, a tego typu ograniczenie musi być „absolutnie konieczne” i odpowiednio uzasadnione. Polski Trybunał zaznacza, że badane przesłanki nie odnoszą się do sytuacji, w której zagrożone byłoby życie i zdrowie matki, a sama diagnoza choroby u płodu nie wystarcza do uzasadnienia przerwania ciąży - przypomina na łamach „FAZ” prawnik. Autor artykułu podkreśla, że polski Trybunał wyraźnie zaznaczył, że państwo powinno udzielić szczególnego wsparcia matkom dzieci z ciężkimi i nieodwracalnymi niepełnosprawnościami. Rzeczywiście nie jest wykluczone, że to obciążenie przerośnie rodziców, a zwłaszcza matkę. W tym wypadku pomóc musi społeczność państwowa, ale nie poprzez to, że umożliwi przerwanie ciąży, ale, jak słusznie zauważył Trybunał Konstytucyjny, poprzez świadczenia pomocowe, które pomniejszą obciążenia rodziców, związane z opieką i wychowywaniem upośledzonego dziecka, do poziomu, który są w stanie znieść —podkreśla prawnik. Niemiecki prawnik konkluduje, że decyzja polskiego TK, która wywołała ogromne oburzenie w Polsce i poza jej granicami, na pewno również ze względu na „bardzo problematyczną pod względem prawnym nową obsadę” Trybunału „zasługuje na aprobatę”. Hillgruber zaznacza, że „życie żadnego człowieka nie może być przekreślone tylko na podstawie jego kondycji życiowej, choćby była ona związana ze skrajnymi deficytami”. Prawnik dodaje, że obecna sytuacja prawna w Niemczech, która niesłusznie traktuje wskazania embriopatologiczne jako jedne ze wskazań medycznych do przeprowadzenia aborcji, wymaga pilnej korekty. Bo żaden człowiek nie jest, tylko z powodu swojego istnienia, jakimikolwiek deficytami byłoby obdarzone, nie do zaakceptowania dla innego człowieka. Dlatego obecna praktyka w Niemczech, zmierzająca do przykrywania przesłanki embriopatologicznej przesłanką medyczną, wymaga pilnej korekty. Chroniona przez godność ludzką, bez wyjątków, wartość własna każdego człowieka kategorycznie wyklucza, że człowiek mógłby być nie do przyjęcia dla innych ludzi tylko z powodu choroby —podkreśla. Opinia Hillgruber wyrażona na łamach niemieckiego dziennika jest o tyle cenna, że do tej pory ze strony niemieckich mediów można było usłyszeć same krytyczne słowa pod adresem Trybunału Konstytucyjnego w Polsce. Co więcej, do tej pory media te z uznaniem wyrażały się o protestach organizowanych przez Strajk Kobiet. Nie było żadnego merytorycznego odniesienia się do samego wyroku. Tekst Hillgruber to zmienia. Co na to opozycja w Polsce? Czy przyjmie do wiadomości oczywiste fakty? CZYTAJ WIĘCEJ: NASZ WYWIAD. Prof. Kłak: „Orzeczenia TK są ostateczne. Nie mogą być zatem kwestionowane przed żadnym organem” kk/PAP/”DW”
Senator Kochan: Marszałek Grodzki nie powinien zrzekać się immunitetu, a jego antyrządowa heca wespół z Niemcami i Francją to powód do... dumy^Zespół wPolityce.pl^2021-02-25 16:38:43.496129+01:00^https://wpolityce.pl/polityka/540730-kochanmarszalek-grodzki-nie-powinien-zrzekac-sie-immunitetu^„Pogłoski, paskudne pomówienia rozpowszechniane w radiach publicznych, nie mają prawa istnieć. Nie, nie powinien zrzekać się immunitetu” - skomentowała senator Magdalena Kochan wezwania, by marszałek Senatu Tomasz Grodzki z Platformy Obywatelskiej poddał się prawnej procedurze w związku z najnowszymi ustaleniami Prokuratury, dotyczącymi oskarżeń o branie łapówek od pacjentów i ich rodzin za leczenie, gdy kierował szpitalem w Zdunowie. Senator Kochan, reprezentująca tę samą partię, co Tomasz Grodzki, odniosła się też do jego inicjatywy - Forum Dialogu, zorganizowanego z okazji 30-lecia istnienia Trójkąta Weimarskiego. Marszałek Senatu postanowił wypełnić nową treścią tę propagandową wydmuszkę, w której permanentne lekceważenie Polski przez rzekomych partnerów z Niemiec i Francji było ostro krytykowane nawet przez jednego z sygnatariuszy tego „porozumienia”, szefa niemieckiej dyplomacji Hansa-Dietricha Genschera. Temat imprezy zainicjowanej przez marszałka Grodzkiego brzmiał: „Praworządność pod presją”. Uczestniczyli w nim m.in. przewodniczący Bundesratu (izby wyższej niemieckiego parlamentu), Reiner Haseloff oraz jego odpowiednik z Senatu Republiki Francuskiej Gérard Larcher. Stronę polską reprezentowali jedynie senatorowie Koalicji Obywatelskiej… - wedle medialnych doniesień, na liście gości nie znalazł się żaden przedstawiciel rządu, czy choćby senator z rządzącego Prawa i Sprawiedliwości. Nic dziwnego, wspólnym celem uczestników tego „forum” był atak na wyłonione w demokratycznych wyborach władze RP, które sprawuje samodzielnie już drugą kadencję rząd PiS/Zjednoczonej Prawicy. W tym osobliwym spektaklu głos zabrał m.in. Senator PO Bogdan Klich, zdymisjonowany za rządów PO-PSL premiera Donalda Tuska z funkcji ministra obrony za zaniedbania w tym resorcie. Pan Klich poczuł się upoważniony do przekazania prominentnym gościom z Niemiec i Francji w imieniu całego narodu, że… „Polacy się nie identyfikują” z działaniami rządu Mateusza Morawieckiego. Z kolei senator Aleksander Pociej, kiedyś obrońca byłej posłanki Beaty Sawickiej, oskarżonej o korupcję i usuniętej z PO, skarżył się na „erozję systemu państwa prawa” w Polsce i „brak głębszej reakcji”, czytaj: zagranicy. Senator Magdalena Kochan nie dostrzegła w tej antyrządowej hecy z narzekaniem na demokrację, powodu do wstydu: „Ja uważam, że nie ma niczego zdrożnego, a wręcz odwrotnie, dumna jestem z tego, że pan marszałek Grodzki jest inicjatorem spotkania parlamentarzystów z Trójkąta Weimarskiego. Bo to kraje starej unii powinny być wzorcem w uprawianiu demokracji”. Na dygresję prowadzącego rozmowę Piotra Cywińskiego, że to raczej Polska, z naszą pierwszą Konstytucją w Europie może być wzorcem dla Francji czy Niemiec, gdzie demokracja została narzucona siłą przez aliantów po drugiej wojnie światowej, senator zareagowała, że obecnie Republika Federalna to kraj demokratyczny i wpływowy w Europie, z którym trzeba się przyjaźnić, no, może tylko ta kwestia NordStream2…, co do której PO akurat „popiera rząd”. Przedmiotem rozmowy było też „ile chadeckości zostało jeszcze w Platformie Obywatelskiej” po opowiedzeniu się jej zarządu za liberalizacją usuwania ciąży, oraz zmniejszanie się szeregów partyjnych (podczas, gdy od 2015r. liczba członków PiS uległa podwojeniu, w PO stopniała o połowę), i ucieczka polityków PO-KO do  „Polski 2050” Szymona Hołowni… - co senator Kochan skwitowała, że nie widzi potrzeby dokonywania żadnych wewnętrznych zmian: „Platforma Obywatelska jest partią centrum, szeroko rozstawione ma te swoje skrzydła, zarówno z bardziej prawicowymi jak i bardziej lewicowymi pogladami. Będę robić wszystko, żeby taką została, bo taka jest potrzebna obywatelom tak rozchwianej ojczyzny, jaką jest dzisiaj Polska. Mam wielką nadzieję, wygramy wybory, jeśli do 2023 roku dotrwamy”. …jeśli. Krótko mówiąc, na Platformie bez zmian.
Cyrk ekoaktywistów przed Sejmem. Dziewczyna przykleiła się do drzwi, aby walczyć ze zmianami klimatu: "To jest czas na bunt"^Tego jeszcze nie grali^2021-02-25 16:30:34.755950+01:00^https://wpolityce.pl/polityka/540749-cyrk-ekoaktywistow-przed-sejmem-to-jest-czas-na-bunt^Aktywistka z Extinction Rebellion przykleiła w czwartek dłoń do szklanych obrotowych drzwi sejmowego gmachu przy ul. Pięknej w Warszawie. Z relacji wideo zamieszczonej w sieci wynika, że jest to „bunt”, ponieważ trwa katastrofa klimatyczna i zwykli obywatele muszą coś z tym zrobić. CZYTAJ TAKŻE: — Bilans demonstracji „ekologów” w Warszawie. Sporządzono 145 wniosków o ukaranie do sądu, wystawiono 19 mandatów — Ekolodzy zablokują NS2? Federalna agencja rozpatruje wniosek o realizację pozwolenia na budowę rurociągu na wodach niemieckich — NASZ WYWIAD. Ardanowski: Spełnienie lewicowych postulatów to koniec rolnictwa. Uderzenie idzie w zwierzęta i produkcję roślinną Extinction Rebellion to międzynarodowy ruch wykorzystujący akcje masowego obywatelskiego nieposłuszeństwa w celu wymuszenia na rządach działań zapobiegających antropogenicznym zmianom klimatu, utracie bioróżnorodności, masowemu wymieraniu gatunków oraz zagrożeniu wyginięciem ludzkości. Metodami bezprzemocowego nieposłuszeństwa obywatelskiego reagujemy na bezczynność władzy — przekonywała na nagraniu aktywistka, pokazując w kamerze swoją koleżankę przyklejoną do drzwi wejściowych i rozmawiającą z jednym z ochroniarzy. Dziewczyna nie chciała przyjąć zaoferowanej przez strażaków pomocy w odklejeniu się od drzwi. To jest czas na bunt, ponieważ politycy ignorują fakt, że trwa katastrofa klimatyczna. To jest największy kryzys, z jakim się teraz borykamy, dlatego podejmujemy działania bezpośrednie. To jest czas na bunt. Aktywistka przykleiła się do drzwi obrotowych Kancelarii Sejmu – relacjonowała aktywistka.
Ulica i zagranica. Lempart podburza europejskich polityków przeciwko Polsce! "Ja nie proszę o deklaracje, ja domagam się działań"^Zespół wPolityce.pl^2021-02-25 16:12:10.149417+01:00^https://wpolityce.pl/polityka/540746-lempart-podburza-ue-przeciw-polsce-domagam-sie-dzialan^„Drodzy politycy europejscy, ja państwa nie proszę o deklaracje, obawy, ja domagam się działań. (…) Musicie zrobić więcej i działać szybko (…) Działajcie! Idźcie z polskim rządem do sądów. Stosujcie sankcje. Zastosujcie wszystkie środki” — nawoływała podczas wysłuchania w PE liderka Strajku Kobiet Marta Lempart. CZYTAJ RÓWNIEŻ: Zwolennicy aborcji grillują Polskę w PE! Lewica nie może przeboleć wyroku TK. Sadoś: „Konsekwentnie walczymy o prawo do życia” CZYTAJ TAKŻE: Mocne wystąpienie Jakiego w PE! „Mówicie często o praworządności. Tak się składa, że nie macie prawa zajmować się kwestią aborcji” Dwie komisje Parlamentu Europejskiego zorganizowały w środę wysłuchanie nt. wyroku TK RP ws. zakazu aborcji eugenicznej. Wśród mówców była sama Marta Lempart, liderka Strajku Kobiet. Nie, nie przychodzę tu jako „przewodnicząca” ruchu kobiecego, choć moja afiliacja jest oczywista – jestem jedną ze Strajku Kobiet Polskich (…) Przychodzę tu jako obywatelka, która organizowała się i protestowała na ulicach w 2015 roku, kiedy polski rząd zaczął demontować praworządność w Polsce — rozpoczęła Lempart swoją tyradę, skupiając się wyłącznie na oskarżaniu rządu.  Wystąpienie liderki Strajku Kobiet było pełne dramatycznych, a wręcz histerycznych obrazów… Czysta demagogia! Walczyliśmy o Trybunał Konstytucyjny, walczyliśmy o Sąd Najwyższy, walczyliśmy o niezależność sądownictwa. Przez cały czas, przez ostatnie 5 lat, za każdym razem kiedy praworządność i niezależność sądownictwa były atakowane przez polski rząd — mówiła. W ciągu tych lat nie mieliśmy jasnej odpowiedzi, dlaczego praworządność jest tak ważna. Teraz już mamy. Otrzymaliśmy ją od Julii Przyłębskiej, która poinformowała nas o de facto zakazie aborcji w Polsce — powiedziała Lempart, ponownie próbując dezawuować polski TK. Feministka próbowała straszyć europosłów z zagranicy, opowiadając o rzekomym „ataku polskiego rządu na prawa kobiet”.  Jako Strajk Kobiet wychodzimy na ulice, walczymy o nasze prawa od czterech lat. (…) Jesteśmy bite, traktuje się nas gazem, ryzykujemy naszym życiem. Ale nadal tak robimy. My Polki to robimy, my Polacy to robimy — mówiła Lempart, wykrzywiając rzeczywistość do granic możliwości! Rząd polski, muszą o tym Państwo wiedzieć, nigdy nie miał tak niskiego poparcia w sondażach. Gdy Państwo na mnie patrzą, to widzą jedną z tysięcy osób, które do tego doprowadziły. Zrobiliśmy to pomimo państwowej przemocy, pomimo propagandy — przechwalała się, ujawniając prawdziwe, czysto polityczne intencje swojej działalności. Jednak ciężko przejść obojętnie nad słowami, które padły na koniec wystąpienia Lempart. Otóż liderka Strajku Kobiet wezwała UE do wszelkich działań, włącznie z sankcjami, do walki z rządem PiS! Drodzy politycy europejscy, ja państwa nie proszę o deklaracje, obawy, ja domagam się działań. Jestem obywatelką Europy i Państwa obowiązkiem jest walczyć o mnie, o Europejkę, o moje prawa. (…) Musicie zrobić więcej i działać szybko — wzywała Lempart. Działajcie! Idźcie z polskim rządem do sądów. Stosujcie sankcje. Zastosujcie wszystkie środki — nawoływała dalej.
Rzecznik rządu odpowiada ws wniosku I prezes SN do TK: To jest kompetencja tych organów i tam te sprawy powinny być rozstrzygane^Zespół wPolityce.pl^2021-02-25 16:05:59.373435+01:00^https://wpolityce.pl/polityka/540744-rzecznik-rzadu-odpowiada-ws-wniosku-i-prezes-sn-do-tk^Wniosek I prezes SN Małgorzaty Manowskiej do TK ws. przepisów regulujących dostęp do informacji publicznej, to kompetencja Sądu Najwyższego i Trybunału Konstytucyjnego; w tych organach konstytucyjnych powinno to być rozstrzygane - powiedział rzecznik rządu Piotr Müller, pytany o ocenę wniosku Manowskiej. CZYTAJ TAKŻE: -Kompromitacja „kasty” ws. sędzi Morawiec. Zaledwie kilka osób przyszło na pikietę pod SN: „Będziecie rozliczeni” -UJAWNIAMY. Kulisy umorzenia sprawy członków Obywateli RP. Sąd Najwyższy łaskawy dla zadymiarzy i przychylny Bodnarowi Pierwsza prezes Sądu Najwyższego Małgorzata Manowska skierowała do Trybunału Konstytucyjnego wniosek o stwierdzenie niekonstytucyjności niektórych przepisów regulujących dostęp do informacji publicznej. Ustawa o dostępie do informacji publicznej posługuje się pojęciami, którym nadano nader szeroki zakres - wskazano. Rzecznik rządu był pytany na konferencji prasowej w czwartek, jak ocenia to, „że w dobie transparentności, o której tyle mówi rząd PiS, powstaje takie pismo kierowane do Trybunału konstytucyjnego, które w konsekwencji może ograniczyć dostęp do informacji publicznej”. Rzecznik rządu stwierdził, trudno mu się odnosić do tego wniosku, bo złożyła go pierwsza prezes Sadu Najwyższego; sądu, który sam podejmuje takie decyzje. Jak stwierdził, „to pytanie powinno być bardziej kierowane do pani prezes i rzecznika prasowego Sądu Najwyższego”. Jeżeli taki wniosek jest złożony, to oczywiście Trybunał Konstytucyjny zgodnie z przepisami konstytucji musi go rozpatrzyć” — zaznaczył Müller Wyraził nadzieję, że to „będzie to w takim zakresie, w którym nie wywołała skutków”, o których wspomniała dziennikarka zadająca pytanie, czyli nie ograniczy dostępu do informacji publicznej a jedynie „uściśli pewne regulacje prawne”. To jest kompetencja z jednej strony pierwszej prezes Sądu Najwyższego a z drugiej Trybunału Konstytucyjnego. W związku z tym w tych organach konstytucyjnych te sprawy powinny być rozstrzygane  — dodał Müller. Wniosek pierwszej prezes Sądu Najwyższego wpłynął do Trybunału Konstytucyjnego w ubiegłą środę. W sześciu zarzutach I prezes Sądu Najwyższego kwestionuje m.in. przepisy ustawy o dostępie do informacji publicznej w zakresie, w jakim nie definiują konkretnie pojęć: „władze publiczne”, „inne podmioty wykonujące zadania publiczne”, „osoby pełniące funkcje publiczne” oraz „związek z pełnieniem funkcji publicznych”. Według I prezes SN przepisy te w nieuprawniony sposób poszerzają rozumienie podmiotów, które są zobowiązane do udostępnienia informacji publicznej. Prezes Manowska zakwestionowała też zgodność z konstytucją przepisów, które zobowiązują do udostępnienia informacji publicznej „o osobach pełniących funkcje publiczne, mających związek z pełnieniem tych funkcji” również w odniesieniu do informacji należących do sfery prywatności tych osób oraz do danych osobowych. Według I prezes SN normy mogą prowadzić do naruszenia zasady prywatności. We wniosku zwrócono też uwagę, że przepisy zobowiązujące do udostępnienia informacji publicznej nie regulują kwestii anonimizacji danych osobowych lub innych danych ze strefy prywatności. W ocenie Manowskiej przepisy te są niezgodne z konstytucją i europejską konwencją praw człowieka. We wniosku do TK wskazano też, że zaskarżone przepisy wymagają konkretyzacji, zapewniając w sposób ustawowy osobom pełniącym funkcje publiczne konstytucyjną ochronę prywatności. mm/PAP
TYLKO U NAS. Bartosz Kownacki: Platforma Obywatelska może mieć panią Jolantę Brzeską na politycznym sumieniu^Zespół wPolityce.pl^2021-02-25 15:57:27.466417+01:00^https://wpolityce.pl/polityka/540725-tylko-u-nas-kownacki-po-moze-miec-brzeska-na-sumieniu^„Kompleks z tego wynikający i mam nadzieję również poczucie winy, zmusza Platformę do zamknięcia oczu i udawania, że tego problemu nie było” – mówi w rozmowie z wPolityce.pl Bartosz Kownacki z PiS, pytany o sprzeciw Platformy Obywatelskiej wobec uchwały upamiętniającej Jolantę Brzeską. CZYTAJ RÓWNIEŻ: TYLKO U NAS. Platforma przeciwna uchwale w rocznicę śmierci Jolanty Brzeskiej. Córka zabitej działaczki: Kompletnie mnie to zaskoczyło Zdaniem Bartosza Kownackiego, to Platforma Obywatelska ma na sumieniu śmierć działaczki walczącej o prawa lokatorów.  Platforma Obywatelska może mieć panią Jolantę Brzeską na politycznym sumieniu. Policja i prokuratura pod rządami tej partii nie wykonywały odpowiednich działań. Nie wykonywał ich też Sejm, w którym większość miała rządząca wtedy koalicji. Dlatego możemy mówić o pełnej odpowiedzialności polityków, którzy wówczas sprawowali władzę. Kompleks z tego wynikający i mam nadzieję również poczucie winy, zmusza Platformę do zamknięcia oczu i udawania, że tego problemu nie było. Inaczej nie potrafię sobie tego wytłumaczyć. To zwykła nieprzyzwoitość. Ta sprawa zasługuje na zwrócenie uwagi, oddanie czci wszystkim, którzy przez lata musieli się mierzyć z problemem tej złodziejskiej reprywatyzacji – przekonuje poseł. Odpowiada również na słowa Bartłomieja Sienkiewicza, który na antenie TOK FM przekonywał, że  Brzeska została wyrzucona z mieszkania przez „czyścicieli kamienic z PiS”. Wiemy, kiedy zabito panią Brzeską. Za tę śmierć i cały proces, który miał miejsce, odpowiedzialność spoczywa na Platformie Obywatelskiej. Wtedy nie podjęto działań, nie przeciwdziałano sprawcom, nie podejmowano działań prawnych. PO powinna stanąć w prawdzie, przeprosić, wyciągnąć wnioski. Chyba, że za tym wszystkim kryje się drugie dno, o którym nawet nie chce myśleć i wszystko odbyło się za pełnym przyzwoleniem rządzących. Nie chcę w to wierzyć Poseł PiS jest członkiem Instytutu Jana Olszewskiego, którego część przedstawicieli założyło partię polityczną – Przyszłość 5.0. W rozmowie z wPolityce.pl, Kownacki zapewnia, że nie ma nic wspólnego z nowym ugrupowaniem i nie należy łączyć z nim Instytutu.  CZYTAJ RÓWNIEŻ: Powstała nowa prawicowa partia - Przyszłość 5.0. W tle pojawiają się nazwiska znanych polityków, w tym Dawida Jackiewicza Nie można stawiać znaku równości pomiędzy Instytutem im. Jana Olszewskiego a partią polityczną. Instytut łączy ludzi różnych środowisk, o różnych poglądach politycznych. To ludzie od Platformy do bardzo konserwatywnego skrzydła PiS. Ma za zadanie uczczenie pamięci premiera Olszewskiego i przekazanie dalej jego przesłania, że pomimo różnych poglądów politycznych, politycy powinni wzajemnie się szanować. Dzisiaj brakuje tego w polityce. Wojna plemienna jest tak obrzydliwa. Gdy siedzę na sejmowej komisji, to zastanawiam się czy moi przeciwnicy polityczni w ogóle chcą mnie słuchać – mówi poseł PiS.  Każdy ma prawo założyć partię polityczną. Nikt tego nie zabrania. Oby duch szacunku do innych, który przyświecał premierowi Olszewskiemu, był ważny również dla nich. Nie ma to jednak nic wspólnego z Instytutem – dodaje. Not. TK
Bajdak odebrał nominację na p.o. prezydenta Rzeszowa: Czuję ciężar zaufania, którym mnie obdarzono. Liczę na dobrą współpracę^Zespół wPolityce.pl^2021-02-25 15:40:56.071891+01:00^https://wpolityce.pl/polityka/540739-bajdak-odebral-nominacje-na-po-prezydenta-rzeszowa^Czuję ciężar zaufania, którym mnie obdarzono i zamierzam swoje obowiązki wykonywać jak najrzetelniej dla dobra tego pięknego miasta – powiedział p.o. prezydenta Rzeszowa Marek Bajdak, który w czwartek odebrał nominację na komisarza stolicy Podkarpacia. CZYTAJ TAKŻE: — Premier wyznaczył komisarza dla Rzeszowa. Funkcję prezydenta miasta będzie pełnił Marek Bajdak. Nominacja została przekazana wojewodzie — Jest wniosek o ustanowienie komisarza w Rzeszowie! Znamy kandydata. Ostateczna decyzja należy do premiera Morawieckiego Bajdak, który dotychczas był dyr. wydziału nieruchomości w Podkarpackim Urzędzie Wojewódzkim, został powołany na komisarza Rzeszowa przez premiera Mateusza Morawieckiego. Jego kandydaturę zgłosiła wojewoda podkarpacki Ewa Leniart. Po odebraniu z rąk wojewody nominacji Bajdak zadeklarował, że jest otwarty na współpracę ze wszystkimi środowiskami, zarówno radnymi Rzeszowa, jak i organizacjami mieszkańców. Zauważył, że mandat prezydenta wybranego w wyborach powszechnych jest znacznie mocniejszy niż jego nominacja przez premiera, dlatego, jak podkreślił Bajdak, nie zamierza podejmować żadnych zobowiązań, które mogłyby skutkować na przyszłość. Natomiast sprawy ważne, które się już toczą, być może będą potrzebowały interwencji i podejmowania konkretnych działań. I to zamierzam robić — zapowiedział p.o. prezydenta Rzeszowa. Bajdak dodał, że liczy na dobrą współpracę z pracownikami Urzędu Miasta Rzeszowa i radnymi. Wojewoda podkarpacki Ewa Leniart, która wręczyła nominację Bajdakowi, podkreśliła, że jest on osobą kompetentną, która nie zakłóci bieżącej pracy urzędu i jednocześnie doprowadzi do przyśpieszonych wyborów. Przypomniała, że termin na przeprowadzenie wyborów to 90 dni od momentu rezygnacji prezydenta Tadeusza Ferenca, czyli liczone od 10 lutego br. Dodała, że kalendarz wyborczy zostanie wkrótce przedstawiony. Dwa tygodnie temu wieloletni prezydent Rzeszowa Tadeusz Ferenc ogłosił rezygnację z zajmowanego od ponad 18 lat stanowiska. Zgodnie z przepisami, w przypadku wygaśnięcia mandatu prezydenta miasta przed upływem kadencji wybory przedterminowe zarządza premier. Do czasu objęcia obowiązków przez nowo wybranego prezydenta miasta, funkcję tę pełni osoba wyznaczona przez szefa rządu.  wkt/PAP
Kto z Sejmu jeździ najdroższymi samochodami? Okazuje się, że Lewica pozostaje "kawiorowa". SPRAWDŹ ciekawe zestawienie^Znalezione w sieci^2021-02-25 15:13:22.325933+01:00^https://wpolityce.pl/polityka/540735-kto-z-polskiego-sejmu-jezdzi-najdrozszymi-samochodami^Serwisy MamPrawoWiedziec.pl i Sejm Watch przygotowały na podstawie danych z oświadczeń majątkowych z z 2019 roku ciekawe zestawienie! Jakimi samochodami jeżdżą polscy parlamentarzyści? Wynik może wielu zaskoczyć. CZYTAJ WIĘCEJ: Który z liderów partii politycznych ma najwięcej na koncie? Opublikowano oświadczenia majątkowe. SPRAWDŹ W zestawieniu uwzględniono m.in. ilość, wartość i wiek samochodów osobowych w podziale na kluby parlamentarne.  Kto więc posiada najdroższe auta? Otóż Lewica (mediana wartości - 39 191 zł)! Za to najwięcej samochodów na osobę (1.52) przypada w Koalicji Polskiej. Klub ludowców „wygrywa” też pod względem średniej wieku pojazdów (8.7 lat), ex aequo z klubem KO. Rządząca formacja jest za nimi tyle, lecz ostatnie miejsce zajęła Konfederacja (Najmniej i najtańsze samochody).
Lewica testuje PO? Posłanki apelują o poparcie prac nad przepisami dot. aborcji. Zabijanie dzieci przykrywają troską o kobiety i lekarzy^Zespół wPolityce.pl^2021-02-25 15:06:31.842731+01:00^https://wpolityce.pl/polityka/540734-test-dla-po-lewica-apeluje-o-poparcie-ustawy-ratunkowej^Posłanki Lewicy zaapelowały w czwartek do wszystkich posłów o poparcie wniosku o rozpoczęcie prac nad projektem tzw. ustawy ratunkowej depenalizującej pomoc przy aborcji. To głosowanie będzie też egzaminem dla PO, czy jej stanowisko ws. aborcji nie było tylko „PR i wizerunkiem” - mówiły. CZYTAJ TAKŻE: — Kto może rozmawiać o aborcji? Posłanka Lewicy oburzona doborem gości w programie TV. Z pomocą pospieszył dziennikarz — Mocne wystąpienie Jakiego w PE! „Mówicie często o praworządności. Tak się składa, że nie macie prawa zajmować się kwestią aborcji” — Zwolennicy aborcji grillują Polskę w PE! Lewica nie może przeboleć wyroku TK. Sadoś: „Konsekwentnie walczymy o prawo do życia” Zgodnie z harmonogramem obrad Sejm, w czwartek wieczorem posłowie mają głosować m.in. nad wnioskiem o włączenie pod obrady pierwszego czytania projektu noweli Kodeksu karnego. Chodzi o projekt tzw. ustawy ratunkowej przygotowany przez Lewicę, który depenalizuje pomoc przy aborcji. Obecnie grozi za to do 3 lat pozbawienia wolności.
Jest decyzja prezesa Szarka. Dr Tomasz Greniuch stracił pracę w IPN. "Przyczyną rozwiązania umowy jest m.in. utrata zaufania"^Zespół wPolityce.pl^2021-02-25 14:32:07.242417+01:00^https://wpolityce.pl/polityka/540729-jest-decyzja-prezesa-tomasz-greniuch-stracil-prace-w-ipn^Prezes IPN Jarosław Szarek poinformował w czwartek, że rozwiązał umowę o pracę z dr. Tomaszem Greniuchem. Przyczyną - jak dodał - jest m.in. utrata zaufania, spowodowana „ujawnionymi obecnie działaniami pracownika sprzecznymi z misją IPN”. CZYTAJ TAKŻE: NASZ NEWS. Kandydatura Greniucha zaskoczeniem dla Kolegium IPN? Mamy dokument, który temu przeczy. „Pozytywnie zaopiniowany na naczelnika w Opolu” CZYTAJ WIĘCEJ: Kolegium IPN zabiera głos ws. odwołania Greniucha. Wyraża ubolewanie, że nie zostało poproszone o opinię ws. jego nominacji W dniu dzisiejszym (25 lutego 2021 r.) podjąłem decyzję o rozwiązaniu umowy o pracę z dr. Tomaszem Greniuchem. Przyczyną rozwiązania umowy o pracę jest m.in. utrata zaufania, spowodowana ujawnionymi obecnie działaniami pracownika sprzecznymi z misją IPN — czytamy w opublikowanym na stronie IPN oświadczeniu, pod którym podpisał się prezes Instytutu Jarosław Szarek.
Lichocka punktuje działania wielkich koncernów mediowych: Nie do końca czują się lojalne wobec państwa polskiego^Zespół wPolityce.pl^2021-02-25 14:14:11.730325+01:00^https://wpolityce.pl/polityka/540704-lichocka-punktuje-dzialania-wielkich-koncernow-mediowych^Składka od reklam nie obejmie małych i średnich firm medialnych, wydawnictw, telewizji i radia; te największe media nie do końca czują się lojalne wobec polskiego państwa - podkreśliła posłanka PiS, wiceszefowa komisji kultury i środków przekazu Joanna Lichocka. CZYTAJ TAKŻE: — Premier o wprowadzeniu podatku od reklam: Giganci cyfrowi i najbogatsze firmy de facto uniemożliwiają rozwój mniejszym przedsiębiorstwom — Suski odpowiada na insynuacje Grodzkiego ws. podatku od reklam: Projekt nie obumarł, możliwe jest dokonanie w nim niewielkich zmian — Lichocka: Kwestią do dyskusji przy projekcie dot. podatku od reklam jest próg przychodów dla reklamy TV i radiowej Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek ma trafić m.in. do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Lichocka, która zasiada także w radzie Mediów Narodowych, w czwartek w TV Republika, była pytana o projekt rządowej ustawy. Ten podatek reklamowy jest odpowiedzią na sytuację i w Europie, i w Polsce, jeżeli chodzi o największe koncerny medialne — zaznaczyła. Ta składka od reklam nie obejmie małych i średnich firm medialnych, wydawnictw, telewizji i radia, a w tej części cyfrowej dotyczy tylko największych portali, gigantycznych portali, firm internetowych międzynarodowych — podkreśliła posłanka. Uprzedzam regionalne media, lokalne jeszcze raz: nie martwcie się, to nie będzie dotyczyć waszych przedsiębiorstw wydawniczych — zapewniła Lichocka. W jej ocenie, „te największe media nie do końca czują się lojalne wobec polskiego państwa, niektóre kompletnie to ignorują, że działają na terenie naszego kraju, po prostu nie płacą podatków, a inne tworzą różne optymalizacje podatkowe, żeby nie płacić podatków w najmniejszym stopniu”.  wkt/PAP
Kto cieszy się największym zaufaniem? CBOS: Szymon Hołownia, Andrzej Duda i Mateusz Morawiecki w czołówce. Słaby wynik Trzaskowskiego^Zespół wPolityce.pl^2021-02-25 14:13:39.258315+01:00^https://wpolityce.pl/polityka/540712-holownia-duda-i-morawiecki-z-najwiekszym-zaufaniem^Lider Polski 2050 Szymon Hołownia w lutym po raz kolejny stanął na czele rankingu zaufania; ufa mu 51 proc. badanych przez CBOS. Drugie miejsce zajął prezydent Andrzej Duda z 47 proc. zaufania, a trzecie - premier Mateusz Morawiecki, któremu ufa 42 proc. Ankietowanych. CZYTAJ RÓWNIEŻ: Krajobraz partyjny - najnowszy SONDAŻ. PiS zachowuje wyraźne prowadzenie, Hołownia nadal wygrywa z Platformą Według sondażu CBOS, największą nieufność badani wyrazili wobec prezesa PiS, wicepremiera Jarosława Kaczyńskiego (58 proc.) oraz ministra sprawiedliwości, prokuratora generalnego Zbigniewa Ziobry (48 proc.). W lutym podobnie jak we wcześniejszych miesiącach na pierwszym miejscu rankingu zaufania wobec polskich polityków znalazł się lider ruchu Polska 2050 Szymon Hołownia, któremu ufa mu 51 proc. ankietowanych (wzrost o 1 pkt. proc.). Nieufność wobec niego wyraziło 23 proc. badanych. (wzrost o 2 pkt. proc.); obojętność zadeklarowało 16 proc. Drugie miejsce należy do prezydenta Andrzeja Dudy, którego zaufaniem obdarzyło 47 proc. badanych (spadek o 2 pkt. proc.). Nieufność wobec prezydenta wyraziło 41 proc. respondentów (wzrost o 3 pkt. procentowe), a obojętność - 8 proc. Trzecie miejsce należy do premiera Mateusza Morawieckiego, do którego zaufanie zadeklarowało 42 proc. badanych (spadek o 2 pkt. proc.), premierowi nie ufa 45 proc. (wzrost o 2 pkt. proc.); obojętność zadeklarowało - 9 proc. Respondentów. Na czwartym miejscu w rankingu uplasował się prezydent Warszawy Rafał Trzaskowski z 38 proc. zaufania (bez zmian); nie ufa mu 42 proc. badanych (wzrost o 3 pkt proc.); obojętność wobec niego deklaruje 14 proc. Pierwszą piątkę rankingu zaufania zamyka lider PSL Władysław Kosiniak-Kamysz, któremu ufność zadeklarowało 37 proc. badanych (wzrost o 2 pkt. proc.); nieufność wobec niego wyraziło 25 proc. (bez zmian), a obojętność - 22 proc. Na kolejnych miejscach lutowego rankingu zaufania znalazł się minister sprawiedliwości, prokurator generalny Zbigniew Ziobro ( 31 proc. deklaracji zaufania, 48 proc. deklaracji nieufności). Wicepremier i szef PiS Jarosław Kaczyński otrzymał 30 proc. deklaracji zaufania oraz 58 proc. deklaracji nieufności. Ministrowi zdrowia Adamowi Niedzielskiemu ufa 28 proc. badanych, 24 proc. deklaruje wobec niego nieufność. Lider Kukiz‘15 Paweł Kukiz otrzymał 28 proc. deklaracji zaufania i 35 proc. deklaracji nieufności. Na kolejnych miejscach znaleźli się: marszałek Sejmu Elżbieta Witek (27 proc. - zaufania, 28 proc. - nieufności); poseł Konfederacji Krzysztof Bosak (26 proc. - zaufania; 37 proc. - nieufności; wicepremier, minister rozwoju, pracy i technologii Jarosław Gowin (26 proc. - zaufania, 38 proc. - nieufności). Wicepremier, minister kultury, dziedzictwa narodowego i sportu Piotr Gliński otrzymał 24 proc. zaufania oraz 27 proc. nieufności. Marszałek Senatu Tomasz Grodzki cieszy się 23 proc. zaufaniem, oraz 34 proc. nieufnością. Wicepremier, minister aktywów państwowych Jacek Sasin otrzymał 22 proc zaufania wśród badanych oraz 46 proc. nieufności. Na kolejnych pozycjach w rankingu zaufania znaleźli się: szef PO Borys Budka (21 proc. - zaufania, 44 proc. - nieufności) oraz szef KPRM Michał Dworczyk (20 proc. - zaufania, 22 proc. - nieufności). Szefowi SLD Włodzimierzowi Czarzastemu ufa 20 proc. ankietowanych, a 29 proc. badanych mu nie ufa. Minister edukacji i nauki Przemysław Czarnek cieszy się 19 proc. zaufaniem, a nie ufa mu 33 proc. respondentów. Minister rodziny i polityki społecznej Marlena Maląg ma 16 proc. - zaufania i 12 proc. - nieufności. Badanie „Aktualne problemy i wydarzenia” przeprowadzono w dniach od 1 do 11 lutego 2021 roku na próbie liczącej 1179 osób,(w tym: 44,3 proc. metodą CAPI, 40,1 proc. – CATI i 15,6 proc. – CAWI). Każdy respondent wybierał samodzielnie jedną z metod: wywiad bezpośredni z udziałem ankietera (metoda CAPI), wywiad telefoniczny po skontaktowaniu się z ankieterem CBOS (CATI) – dane kontaktowe respondent otrzymywał w liście zapowiednim od CBOS lub samodzielne wypełnienie ankiety internetowej, do której dostęp był możliwy na podstawie loginu i hasła przekazanego respondentowi w liście zapowiednim od CBOS. CBOS podkreśla, że we wszystkich trzech przypadkach ankieta miała taki sam zestaw pytań oraz strukturę oraz że realizuje badania statutowe w ramach opisanej wyżej procedury od maja 2020 roku, w każdym przypadku podając proporcję wywiadów bezpośrednich, telefonicznych i internetowych. Poprzednie badanie zrealizowano w dniach od 4 do 14 stycznia 2021 roku na próbie liczącej 1150 osób (w tym: 44,1 proc. metodą CAPI, 42,8 proc. – CATI i 13,1 proc. – CAWI) mly/PAP
Warszawscy radni PiS żądają sesji nadzwyczajnej ws. opłat za śmieci: Niech ratusz zacznie pracować! Trzaskowski jest głuchy na apele^Zespół wPolityce.pl^2021-02-25 13:32:54.420880+01:00^https://wpolityce.pl/polityka/540709-warszawscy-radni-pis-zadaja-sesji-nadzwyczajnej-ws-smieci^Warszawscy radni Prawa i Sprawiedliwości żądają zwołania sesji nadzwyczajnej w związku z uchwałą śmieciową. Podkreślili, że już czas, aby ratusz i Trzaskowski zajęli się Warszawą i zaczęli pracować. CZYTAJ TEŻ: — Stołeczny ratusz przegrał i zapowiada kasację do NSA ws. uchwały śmieciowej: „Do tej pory takich wyroków w Polsce nie było” — Warszawa zwróci mieszkańcom miliard złotych? Miasto przegrało w sądzie. WSA uznał podwyżkę wywozu cen śmieci za nieważną Dotarliśmy do wyroku, który dotyczy tego, że Warszawa przegrała sprawę z jedną ze spółdzielni. Sąd wyraźnie mówi, że poprzednia uchwała śmieciowa, która wprowadzała ryczałt, była niezgodna z prawem, ustawą, z konstytucją – powiedział Wiktor Klimiuk. Jakim cudem miasto, które posiada największy wydział prawny w całej Polsce, zrobiło tak prosty i głupi błąd? Powinniśmy poznać odpowiedź – dodał radny. Druga sprawa to fakt, że cały czas płacimy za śmieci według stawek, które – jak się okazuje – są  nieważne. Skoro uchwała była nieważna, to cała podstawa była nieważna. Czy Warszawa zamierza oddać nielegalnie pobrane pieniądze? Jeśli tak, to w jaki sposób miasto będzie chciało pokryć ten ubytek? To wielomilionowa strata dla budżetu. Jak pan prezydent będzie chciał to naprawić? Warszawiacy zasługują na odpowiedź – podkreślił Klimiuk. Z kolei radny Dariusz Figura zwrócił uwagę, że odpowiedzialny za śmieci wiceprezydent Warszawy Michał Olszewski, zamiast zostać pozbawionym tego obszaru, otrzymuje kolejne obowiązki – będzie zajmował się także drogami. Nie rozumiemy tego. Pan prezydent Olszewski jest odpowiedzialny za wieloletnie zaniedbania, za ogromne podwyżki w Warszawie. To ostatni moment, żeby ratusz coś zrobił. Liczymy, że działania zostaną zaprezentowane, bo jak dowodzi ten wyrok, ludzie, spółdzielnie, wspólnoty szukają wszelkich rozwiązań i środków, by uniknąć podwyżek – zwrócił uwagę Figura. Radny Maciej Binkowski zauważył, że spółdzielnie, wspólnoty i administratorzy budynków chcą rozmawiać z Trzaskowskim, ale z jego strony nie ma żadnego zainteresowania.  Jako radni PiS wielokrotnie przestrzegaliśmy, że działanie na szybko, pchanie kolanem uchwał podwyżkowych, że tak to się skończy. Dziś mamy smutny finał tego, w jak amatorski sposób te projekty były przygotowywane – powiedział Binkowski.  Największe spółdzielnie, administratorzy, zarządcy apelują do Trzaskowskiego o rozmowy, o odłożenie w czasie podwyżek, bo są błędy, nie wiadomo, jak naliczać opłaty. Trzaskowski pozostaje głuchy. Apelujemy, żeby miasto usiadło do stołu, nie kierowało się tylko zyskiem – dodał radny. Cezary Jurkiewicz przypomniał, że radni PiS od 2018 roku proszą Trzaskowskiego o spotkanie, ale do tej pory się ono nie odbyło. Żądamy sesji nadzwyczajnej. Dajemy czas ratuszowi na jej zwołanie. Jeśli tego nie zrobi, my złożymy wniosek. Niech ratusz zacznie pracować! Jeśli dziś do końca dnia nie będzie informacji zwrotnej, jutro składamy wniosek – poinformował Jurkiewicz. wkt
Zwalczanie terroryzmu i procedury karne w czasie pandemii. Co na to opozycja? Tradycyjnie podnosi krzyk: "Kontrowersyjne"^Zespół wPolityce.pl^2021-02-25 12:39:31.695246+01:00^https://wpolityce.pl/polityka/540706-zmiany-w-procedurach-karnych-opozycja-podnosi-krzyk^Kluby KO, Lewicy i Koalicji Polskiej opowiedziały się w czwartek za odrzuceniem w pierwszym czytaniu projektu PiS odnoszącego się m.in. do procedur karnych w okresie pandemii. Ich przedstawiciele podkreślali, że zakres projektu wykracza poza główny cel, jakim miało być zwalczanie terroryzmu. Krytycznie o projekcie wypowiadali się także przedstawiciele koła poselskiego Polska 2050 oraz Konfederacji. Głosowanie nad zgłoszonymi w dyskusji wnioskami odbędzie się w popołudniowym bloku głosowań. Projekt, którego głównym celem jest dostosowanie zapisów Kodeksu karnego do dyrektywy Parlamentu Europejskiego i Rady z 15 marca 2017 r., wpłynął do Sejmu w styczniu tego roku. Zgodnie z projektowanymi zmianami karze do pięciu lat więzienia miałaby podlegać nie tylko osoba, która „w celu popełnienia przestępstwa o charakterze terrorystycznym uczestniczy w szkoleniu mogącym umożliwić popełnienie takiego przestępstwa”, ale także ta, która „samodzielnie zapoznaje się z treściami” mogącymi ułatwić zamach terrorystyczny. Projekt zawiera też jednak inne rozwiązania, m.in. zapisy dotyczące zawieszenia biegu terminów przedawnienia karalności czynów w związku ze stanem epidemii oraz udostępniania akt spraw, które to zapisy podczas czwartkowej dyskusji sejmowej krytykowali przedstawiciele wszystkich opozycyjnych klubów i kół. Gdyby ten projekt ustawy był ograniczony wyłącznie do przepisów Kodeksu karnego (…), nie składalibyśmy wniosku o odrzucenie projektu w pierwszym czytaniu — mówiła posłanka KO Barbara Dolniak. Jak jednak podkreśliła, większą część projektu zajmują zmiany w Kodeksie postępowania karnego, które są „tak złe, że ten projekt w ogóle nie powinien się pojawić”. Jak wskazywała, chodzi m.in. o zmianę zapisów umożliwiających udostępnienie akt postępowania przygotowawczego, które w jej opinii oznaczają, że opinia publiczna nie będzie mogła dowiedzieć się o „bulwersujących sprawach prowadzonych przez prokuraturę, a dotyczących np. przedstawicieli władzy państwowej”.  Dostęp do informacji nie jest przywilejem, bez niego nie ma po prostu demokracji — podkreśliła. Posłanka Lewicy Katarzyna Ueberhan przytoczyła z kolei trzynaście przepisów konstytucji, które według niej narusza projekt, dodając, że niektóre z gwarancji zostały naruszone kilkukrotnie.  Każda z projektowanych zmian obarczona jest błędem - legislacyjnym, logicznym czy też brakiem rzetelności — podkreślała.  Nie godzimy się, aby pod pretekstem implementacji prawa europejskiego (…) przemycano do polskiego ustawodawstwa rozwiązania, które są skrajnie kontrowersyjne — mówił natomiast poseł Koalicji Polskiej Krzysztof Paszyk. W projekcie zaproponowano, by do tzw. ustawy covidowej z 2 marca 2020 dodać zapis, zgodnie z którym „w okresie obowiązywania stanu zagrożenia epidemicznego albo stanu epidemii ogłoszonego z powodu Covid-19 oraz w terminie 6 miesięcy po dniu ich odwołania, nie biegnie przedawnienie karalności czynu oraz przedawnienie wykonania kary w sprawach o przestępstwa i przestępstwa skarbowe”. Przedawnienie nie jest prawem osoby, która popełniła czyn — podkreślał w czwartek w Sejmie wiceminister sprawiedliwości Michał Woś, dodając, że wynika to jednoznacznie z orzeczeń Trybunału Konstytucyjnego.  To ustawodawca ma prawo określić zakres przedawnienia i w tym przypadku oczywistym jest, że gwarancją dla obywateli jest to, że jeżeli doszło do przedawnienia, to prawo w tym przypadku nie działa wstecz. Natomiast zasadą co do przedawnienia jest możliwość retroaktywności akurat w tym zakresie — powiedział. W drugiej połowie stycznia do projektu złożono autopoprawkę, zgodnie z którą „w okresie obowiązywania stanu zagrożenia epidemicznego albo stanu epidemii ogłoszonego z powodu Covid-19 oraz w ciągu roku od odwołania ostatniego z nich, w sprawach (…) o przestępstwa zagrożone karą pozbawienia wolności, której górna granica nie przekracza 5 lat, na rozprawie apelacyjnej sąd orzeka w składzie jednego sędziego, jeżeli w pierwszej instancji sąd orzekał w takim samym składzie”. Propozycja poszerzenia możliwości rozpoznawania apelacji w sprawach karnych przez jednego sędziego wywołała zaniepokojenie m.in. Rzecznika Praw Obywatelskich Adama Bodnara. Autopoprawka zakłada też zmiany w poręczeniach, m.in. zakazuje zbiórki środków na uiszczenie grzywny orzeczonej za przestępstwo.  Sąd albo prokurator może uzależnić przyjęcie przedmiotu poręczenia majątkowego od wykazania przez osobę składającą poręczenie źródła pochodzenia tego przedmiotu — dodano. W projektowanych zmianach zaproponowano też szereg przepisów regulujących instytucję tzw. listu żelaznego, co według projektodawców skutkować będzie „podniesieniem jej funkcjonalności, jak i usunięciem pola do rozbieżnego stosowania tej instytucji”. Chodzi m.in. o zapewnienie wpływu prokuratora na stosowanie tej instytucji na etapie postępowania przygotowawczego oraz kwestie stosowania listów żelaznych w przypadkach orzeczonego wcześniej tymczasowego aresztowania. Innym z obszarów, do których odnosi się projekt, jest przemodelowanie i doprecyzowanie kształtu tzw. posiedzenia wstępnego w sprawach karnych, które odbywa się jeszcze przed formalnym rozpoczęciem rozprawy. kpc/PAP
TYLKO U NAS. Platforma przeciwna uchwale w rocznicę śmierci Jolanty Brzeskiej. Córka zabitej działaczki: Kompletnie mnie to zaskoczyło^Zespół wPolityce.pl^2021-02-25 12:35:43.010303+01:00^https://wpolityce.pl/polityka/540702-tylko-u-nas-magdalena-brzeska-zaskoczyla-mnie-decyzja-po^„Nie rozumiem, dlaczego Platforma tak się zachowała w tej sprawie. To strasznie dziwne” – powiedziała Magdalena Brzeska w rozmowie z portalem wPolityce.pl. CZYTAJ RÓWNIEŻ: Córka Jolanty Brzeskiej stawia Trzaskowskiego pod ścianą. Pytanie, którego człowiek PO nie chce usłyszeć? Córka Jolanty Brzeskiej komentowała zachowanie posłów Platformy Obywatelskiej, którzy zgłosili sprzeciw wobec przyjęcia przez aklamację uchwały z okazji 10. rocznicy śmierci działaczki lokatorskiej.  Strasznie mnie to zadziwiło i kompletnie tego nie rozumiem. Nie wiem dlaczego tak się zachowali. Kompletnie mnie to zaskoczyło. Jedni w tej sprawie oskarżają drugich, bo ładnie im to brzmi. Nie rozumiem jednak, dlaczego tak Platforma zachowała się w tej sprawie. To strasznie dziwne – powiedziała w rozmowie z wPolityce.pl. Jak co roku, przyjaciele i znajomi Jolanty Brzeskiej spotkają się, by upamiętnić jej postać.  Spotykamy się co roku. Nie jestem w komitecie organizacyjnym, przychodzę jednak za każdym razem. Z tego co wiem, przewidziane jest również przejście przed Ministerstwo Sprawiedliwości. Nie wiem, czy sama tam pójdę, bo ten resort robi dużo, by pomóc lokatorom. Przykładem jest chociażby działalność Komisji Weryfikacyjnej i ustawa. Dlatego nie sądzę, by należało ich piętnować – mówi Magdalena Brzeska.  CZYTAJ RÓWNIEŻ: Córka Jolanty Brzeskiej obnaża hipokryzję Hanny Gronkiewicz-Waltz: „Nikt z PO nie zaoferował mi żadnej pomocy” Pytana o odszkodowania, które miały zostać wypłacone ofiarom złodziejskiej reprywatyzacji w Warszawie, odpowiedziała: Otrzymaliśmy te pieniądze. Jest to jednak nominalna kwota, którą nam zabrano. Mi komornik zabrał pieniądze w 2012 roku, otrzymałam tyle samo. Nie chce, by ktoś pomyślał, że się skarżę, ale wartość nabywcza jest zupełnie inna. Nie otrzymaliśmy żadnego wyrównania, odsetek. Nie chodzi tu o moją pazerność. Dostaliśmy pieniądze jeden do jednego. Rozmawiała z paroma osobami, możemy pozwolić sobie np. na zrobienie remontu mieszkania, kupić kilka rzeczy, trochę odetchnąć. Nie jest to jednak ta sama kwota. Magdalena Brzeska mówiła też o sytuacji warszawskich lokatorów. Sama nie angażuje się już w tę sprawę.  Nie żyję już tymi tematami. Odsunęłam się do tych spraw, bo kosztuje mnie to zbyt wiele zdrowia – mówi w rozmowie z wPolityce.pl.  Not. TK
Czy możemy liczyć na USA? Aliu przekonuje: Podzielamy protesty Polski związane z Nord Stream 2. Nasze stanowisko się nie zmieniło^Zespół wPolityce.pl^2021-02-25 11:14:45.198927+01:00^https://wpolityce.pl/polityka/540689-bix-aliu-podzielamy-protesty-polski-zwiazane-z-nord-stream^Podzielamy protesty Polski związane z Nord Stream 2, nasze stanowisko się nie zmieniło - podkreślił w czwartek charge d’affaires, a.i. USA w Polsce Bix Aliu. Zaznaczył, że gazociąg „to zły interes dla Europy i wyraźny przykład agresywnych działań Rosji prowadzących do podziałów w regionie”. CZYTAJ RÓWNIEŻ: Minister Rau rozmawiał z sekretarzem stanu Antonym Blinkenem. Rozmawiano m.in. o Nord Stream 2 i mieniu bezspadkowym Podzielamy protesty Polski związane z #NS2. Nasze stanowisko się nie zmieniło. To zły interes dla Europy i wyraźny przykład agresywnych działań Rosji prowadzących do podziałów w regionie — napisał w czwartek na Twitterze charge d’affaires, a.i. USA w Polsce Bix Aliu. Zaznaczył, że USA kontynuują współpracę z sojusznikami, także z Polską, nad bezpieczeństwem energetycznym Europy.
PO od ściany do ściany. Jak nie szczepionki to likwidacja TVP Info i luka VAT-owska. Paradoksalnie może to być na rękę rządowi^Kamil Kwiatek^2021-02-25 11:12:55.564618+01:00^https://wpolityce.pl/polityka/540688-platforma-od-sciany-do-sciany^Po krótkim wzmożeniu opozycja odpuściła krytykę rządu za rzekomą nieudolność w przeprowadzaniu szczepień. Jej narracja o rządzie, który nie potrafił zapewnić dostaw szczepionek rozbiła się o twarde dane i powszechną w Europie krytykę pod adresem Komisji Europejskiej. Postanowiono więc zająć się likwidacją TVP Info i luką VAT-owską. Trudno było nadal krytykować rząd PiS za brak szczepionek, gdy nawet niemieccy politycy i publicyści głośno mówili o porażce europejskiej strategii zakupu preparatów, za którą odpowiadała ich rodaczka Ursula von der Leyen. Narracji tej nie pomogła również postawa Niemiec, które zapewniły sobie dodatkowe dostawy łamiąc unijną umowę. CZYTAJ WIĘCEJ:  - Niemiecki publicysta na łamach „The Times”: Von der Leyen się skompromitowała i spowodowała, że Europejczycy wyszli na głupców - Wicekanclerz Niemiec krytykuje sposób zakupu szczepionek przez KE. Opozycja dalej będzie mówić, że wszystko jest „winą PiS-u”? Opozycja znalazła więc inny temat - lukę VAT-owską. Niesamowite. W środku pandemii opozycja na czele z Platformą Obywatelską postanowiła wrócić do tematu ściągalności VAT-u. To tak jakby w upalny lipiec zacząć szykować się na zimowe ferie. Wszystko fajnie, pomarzyć można, ale kto myśli o nartach leżąc na plaży? Widocznie opozycja jest przekonana, że Polacy właśnie to robią. Ale zauważmy, że opozycja wróciła do tej sprawy po reportażu TVN. Czy gdyby nie materiał „Superwizjera”, opozycja podjęłaby ten temat? Szczerze wątpię. Pokazuje to, że w krytyce rządu opozycja lata od ściany do ściany, a tematy podsuwają jej media, a często Twitter, który jest jedynie jedną z baniek informacyjnych, która zresztą chyba już całkowicie pochłonęła polityków. Ale nie tylko tych z opozycji. Ale innym tematem, który nie przystaje do obecnych wyzwań przed jakimi stoi państwo polskie, jest postulat likwidacji TVP Info. I choć pewnie w elektoracie opozycyjnym, takie podejście do Telewizji Polskiej ma wielu zwolenników, to w dobie pandemii trudno zakładać, że jest to kwestia, o której Polacy rozmawiają przy stołach. To był dobry temat na kampanię wyborczą, ale zupełnie nie przystaje do tego, czym martwią się dzisiaj polskie rodziny. Czy zatem liderów PO trzeba uznać za politycznych amatorów oderwanych od rzeczywistości? Tak, jeżeli przyjmiemy, że zarówno powrót do tematy luki VAT-owskiej i likwidacji TVP Info jest tylko i wyłącznie elementem walki z rządem. Ale moim zadaniem jest tylko w niewielkim stopniu.  W mojej opinii Platforma podobnie jak przy okazji konferencji Budki i Trzaskowskiego, na której zaprezentowano ideę „Koalicji 276”, po prostu walczy o swoją pozycję lidera wśród partii opozycyjnych. A musi to robić, bo jej pozycja jest zagrożona m.in. przez coraz lepsze wyniki sondażowe Szymona Hołowni. Stąd próba narzucenia własnych, a już postulat likwidacji TVP Info jest niczym innym, jak wyścigiem oto, kto tu jest liderem w byciu „antyPiS-em”. Paradoksalnie jest to na rękę rządowi, bo tematy narzucane przez PO odwracają uwagę od pandemii. Prezes Kaczyński może w spokoju zająć się wewnętrznymi sprawami Zjednoczonej Prawicy.
Terlecki kontra posłowie PO. Ostre spięcie w Sejmie: Siadaj Nitras. Panie Budka, nie dziwię się, że opozycja narzeka, że nie ma lidera^Zespół wPolityce.pl^2021-02-25 11:06:50.569295+01:00^https://wpolityce.pl/polityka/540686-goraco-w-sejmie-terlecki-kontra-poslowie-po-siadaj-nitras^Emocje w Sejmie. Doszło do spięcia pomiędzy Ryszardem Terleckim a Borysem Budką. W całą sprawę zaangażował się również Sławomir Nitras. CZYTAJ RÓWNIEŻ: Budka chce wyborów. Lider PO znów puszcza oko do Gowina: Deklarował, że jest po stronie wartości. Co jeszcze robi w ZP? Borys Budka przemawiał z sejmowej mównicy. Gdy minęła minuta, wyznaczona przez prowadzącego obrady, przewodniczącemu Platformy Obywatelskiej wyłączono mikrofon. Co to jest?  – pytał zirytowany Budka. Jedna minuta. Proszę opuścić mównicę – odparł Terlecki. Wtedy do akcji wkroczył Sławomir Nitras. Poseł PO próbował interweniować ws. przerwania wystąpienia szefa jego partii.  Marszałek Terlecki zareagował w następujący sposób: Siadaj Nitras – powiedział wicemarszałek Sejmu. A co on tu robi? Jedną minutę ma – tłumaczył Terlecki Nitrasowi. Następni zwrócił się do przewodniczącego PO: Panie Budka, nie dziwię się, że opozycja narzeka, że nie ma lidera. Przewodniczący Platformy Obywatelskiej odniósł się do sytuacji na antenie TVN24. Przede wszystkim tu chodzi o elementarny brak kultury ze strony pana marszałka Terleckiego. Ja się nie obrażam. Ktoś taki jak pan Terlecki nie jest w stanie mnie obrazić. To nie jest kwestia takiego czy innego docinka, tylko to jest kwestia tego, że człowiek, który prezentuje absolutny brak kultury, zajmuje tak eksponowane stanowisko. Mam wrażenie, że on jest zadaniowany przez Kaczyńskiego właśnie po to, by wywoływać awantury w Sejmie  – powiedział Borys Budka
Aż tak PO boi się uchwały ws. Brzeskiej? Sienkiewicz zaskoczony pytaniem. Wspomniano o aferze i Gronkiewicz-Waltz^Zespół wPolityce.pl^2021-02-25 10:53:41.282724+01:00^https://wpolityce.pl/polityka/540682-po-boi-sie-uchwaly-ws-brzeskiej-sienkiewicz-broni-klubu^„Jak zawsze z dokumentami, rzecz jest w niuansach. Mamy prawo prosić o prace redakcyjne nad uchwałą i nie ma w tym niczego złego” — próbował przekonywać w TOK FM Bartłomiej Sienkiewicz, odnosząc się do sprawy uchwały upamiętniającej Jolantę Brzeską. Czyżby? Dziennikarka zaskoczyła posła PO pytaniem, wspominając o aferze reprywatyzacyjnej i Hannie-Gronkewicz-Waltz.  CZYTAJ RÓWNIEŻ: Zbrodnia bez kary? 10 lat od śmierci Jolanty Brzeskiej nie ma żadnych merytorycznych decyzji w śledztwie, nikt nie usłyszał zarzutów CZYTAJ TAKŻE: 1 marca minie 10 lat od tajemniczej śmierci Jolanty Brzeskiej. Sejm upamiętni działaczkę lokatorską? „Ważna i symboliczna rocznica” Poseł Magdalena Biejat napisała w środę wieczorem na Twitterze, że 1 marca przypada 10 rocznica zamordowania Jolanty Brzeskiej, działaczki lokatorskiej, która walczyła z reprywatyzacją. Lewica zaproponowała więc, żeby Sejm przyjął przez aklamację uchwałę oddającą cześć pamięci Brzeskiej i wszystkim ofiarom reprywatyzacji.  Właśnie się dowiedzieliśmy, że Platforma Obywatelska jako jedyna zgłosiła sprzeciw do naszego wniosku. Projekt złożyliśmy więc w zwykłym trybie, liczymy na jego sprawne procedowanie — napisała Biejat. Poprosiliśmy tylko o procedowanie uchwały w komisji - odpowiedział jej szef klubu KO Cezary Tomczyk, próbując się tłumaczyć. SPRAWDŹ SZCZEGÓŁY: PO przeciwko upamiętnieniu uchwałą Jolanty Brzeskiej? „Poprosiliśmy o dalsze procedowanie w Komisji”. Zandberg: Wszyscy wiemy, co to znaczy Na zarzuty próbował też odpowiadać w TOK FM Bartłomiej Sienkiewicz.  Wielokrotnie byłem świadkiem sytuacji, że Sejm rozwiązywał takie problemy w przeciągu godzin, a nie dni. Nie jestem zdania, że skierowanie uchwały do komisji oznacza jej wypadnięcie (z obrad) na wiele miesięcy. Tak być nie musi  — przekonywał poseł PiS. Stwierdził, że w projekcie jest „parę sformułowań, które wymagają doprecyzowania”. Były szef MSW w rządzie PO-PSL próbował „odbijać piłeczkę”. Los i tragiczna śmierci Jolanty Brzeskiej był sprawą ślepoty państwa. Ona została wyrzucona z mieszkania przez czyścicieli kamienic za rządów PiS  — mówił Sienkiewicz. Zaskoczeniem może być reakcja dziennikarki TOK FM. Prowadząca rozmowę Karolina Lewicka zapytała wprost:  A może PO chodzi o to, żeby uchwała ws. Brzeskiej nie skleiła się z aferą reprywatyzacyjną i Hanną Gronkiewicz-Waltz?. Co odpowiedział Sienkiewicz?  Oczywiście, że tak. To jest niesprawiedliwie i niezgodne ze stanem faktycznym. Jak zawsze z dokumentami, rzecz jest w niuansach. Mamy prawo prosić o prace redakcyjne nad uchwałą i nie ma w tym niczego złego  — mówił. CZYTAJ WIĘCEJ: UJAWNIAMY. Tak lokatorzy błagali o pomoc Gronkiewicz-Waltz! Wśród nich była Jolanta Brzeska, którą zamordowała mafia reprywatyzacyjna To dopiero tupet! Może niedługo posłowie PO będą przekonywać, że nie było żadnej afery, a śmierć Jolanty Brzeskiej była zwykłym przypadkiem? kpc/TOK FM/PAP
Suski odpowiada na insynuacje Grodzkiego ws. podatku od reklam: Projekt nie obumarł, możliwe jest dokonanie w nim niewielkich zmian^Zespół wPolityce.pl^2021-02-25 10:40:19.137268+01:00^https://wpolityce.pl/polityka/540678-suski-odpowiada-na-insynuacje-grodzkiego-o-podatku-od-reklam^Projekt nie obumarł, możliwe jest dokonanie w nim jakichś niewielkich zmian - powiedział w czwartek wiceszef klubu PiS, przewodniczący Rady Programowej Polskiego Radia Marek Suski, pytany o projekt zakładający wprowadzenie podatku od reklam. CZYTAJ WIĘCEJ: — Strajk mediów - obrona własnych dochodów czy walka o wolność słowa? Polacy podzieleni niemal pół na pół. Duże echo społeczne konfliktu — Wicepremier Sasin o podatku od reklam: Jako rząd mamy przeświadczenie, że takie regulacje są konieczne. Powinny być wprowadzone — Polityczna hucpa w Senacie! Izba wyższa przyjęła uchwałę, wspierającą media sprzeciwiające się wprowadzeniu podatku od reklam Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek ma trafić m.in. do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Do 16 lutego trwały prekonsultacje projektu. Plany wprowadzenia opłaty zaniepokoiły dużą część mediów, które protestowały we wspólnej akcji „Media bez wyboru”. Wiceszef klubu PiS pytany był w czwartek w Programie Trzecim Polskiego Radia o środowe słowa marszałka Senatu Tomasza Grodzkiego na temat projektu.  W tej chwili zdaje się, że ten projekt obumarł. Słyszę, że ma wrócić w jakiejś innej postaci — mówił Grodzki. Suski, pytany w czwartek dlaczego projekt „obumarł” i w jakiej postaci miałby wrócić, odparł: To trzeba się zapytać pana Grodzkiego, dlaczego obumarł. Trudno mi powiedzieć, co miał na myśli. Nie obumarł, natomiast - jeśli dokonane byłyby jakieś niewielkie zmiany - to jest to możliwe — dodał wiceszef klubu PiS. Jednocześnie zapewnił, że w propozycji nie ma zapisów zakładających obciążanie małych, regionalnych rozgłośni czy telewizji. To dotyczy tylko tych największych. Do tej pory Platforma (Obywatelska) straszyła wszystkich, nawet malutkie rozgłośnie czy niewielkie gazety zamieszczały protest, bojąc się, że to ich również obejmie. Myślę, że chyba 90 proc. mediów prywatnych to nie obejmuje, tylko tych największych — zaznaczył. Suski przekonywał również, że propozycja jest dobrym rozwiązaniem, bo „jednak wszyscy powinniśmy płacić podatki”. Wskazywał m.in., że mamy pandemię i potrzeby służby zdrowia są ogromne. Stąd też ten podatek solidarnościowy ci, którzy mają ogromne dochody, wpływy, mogliby jednak poczuć się również solidarni z całym społeczeństwem, a nie tylko z kieszeniami swoich zarządów — stwierdził przewodniczący Rady Programowej Polskiego Radia. wkt/PAP
Premier wyznaczył komisarza dla Rzeszowa. Funkcję prezydenta miasta będzie pełnił Marek Bajdak. Nominacja została przekazana wojewodzie^Zespół wPolityce.pl^2021-02-25 10:37:10.044659+01:00^https://wpolityce.pl/polityka/540683-premier-wyznaczyl-komisarza-dla-rzeszowa^Premier Mateusz Morawiecki wyznaczył do pełnienia funkcji prezydenta miasta Rzeszowa Marka Bajdaka; nominacja została przekazana wojewodzie Ewie Leniart i zostanie wręczona w czwartek w godzinach popołudniowych - poinformował PAP rzecznik rządu Piotr Müller. CZYTAJ TEŻ: — Jest wniosek o ustanowienie komisarza w Rzeszowie! Znamy kandydata. Ostateczna decyzja należy do premiera Morawieckiego — Kandydatura Warchoła w Rzeszowie bez poparcia koalicjantów? Lider SP: Zdaje się, że apele nie przekonały kolegów z PiS — PiS wystawi własnego kandydata na prezydenta Rzeszowa. Sobolewski: Będzie gwarantem dalszego szybkiego rozwoju miasta Dwa tygodnie temu wieloletni prezydent Rzeszowa Tadeusz Ferenc ogłosił rezygnację z zajmowanego od ponad 18 lat stanowiska. Zgodnie z przepisami, w przypadku wygaśnięcia mandatu prezydenta miasta przed upływem kadencji wybory przedterminowe zarządza premier. Do czasu objęcia obowiązków przez nowo wybranego prezydenta miasta, funkcję tę pełni osoba wyznaczona przez szefa rządu. Premier Mateusz Morawiecki wyznaczył do pełnienia funkcji prezydenta miasta Rzeszowa Marka Bajdaka — poinformował PAP rzecznik rządu. Jak dodał Marek Bajdak będzie pełnił swoją funkcję do czasu wybrania w wyborach przedterminowych nowego prezydenta Rzeszowa.  Nominacja została przekazana wojewodzie Ewie Leniart i zostanie wręczona w czwartek w godzinach popołudniowych — powiedział Müller. Z wnioskiem o powołanie Bajdaka na pełniącego obowiązki prezydenta Rzeszowa wojewoda podkarpacka Ewa Leniart wystąpiła w ubiegłym tygodniu. Marek Bajdak pełni obecnie funkcję dyrektora wydziału nieruchomości w Podkarpackim Urzędzie Wojewódzkim. Tadeusz Ferenc swą decyzję o rezygnacji uzasadniał stanem zdrowia, które pogorszyło się po zakażeniu COVID-19. Wieloletni prezydent Rzeszowa jako kandydata na swoje dotychczasowe stanowisko zaproponował polityka Solidarnej Polski, wiceministra sprawiedliwości Marcina Warchoła, z którym wystąpił na wspólnej konferencji prasowej. W zeszłym tygodniu lokalne struktury Prawa i Sprawiedliwości przyjęły jednogłośne stanowisko o konieczności wskazania własnego kandydata na prezydenta Rzeszowa. Ochotę na to ma także Porozumienie, drugi z koalicjantów PiS ze Zjednoczonej Prawicy.  Nasz kandydat zostanie wyłoniony w demokratycznych prawyborach. Mamy dwóch kandydatów - jest to radny miejski Rzeszowa Waldemar Kotula oraz Arkadiusz Opoń wiceprezes Polskiej Organizacji Turystycznej — mówił we wtorek szef podkarpackich struktur Porozumienia Stanisław Kruczek. W czwartek szef klubu PiS Ryszard Terlecki podkreślił, że nie jest możliwe, aby Prawo i Sprawiedliwość nie wystawiło kandydata w przedterminowych wyborach prezydenta w Rzeszowie. W radiu Wnet ocenił zarazem, że „nie jest naturalne i możliwe, żeby koalicjanci wystawiali własnych kandydatów, nie licząc się z PiS”. Liderzy partii opozycyjnych zgodnie deklarują wolę wyłonienia wspólnego kandydata na nowego prezydenta Rzeszowa, choć póki co w tym kontekście wymieniają kilka nazwisk. Z nieoficjalnych informacji PAP wynika, że Platforma Obywatelska zamówiła sondaż, który ma dać odpowiedź na pytanie, który z potencjalnych kandydatów opozycyjnych miałby największe szanse w walce o Rzeszów. W badaniu wymieniono kilka nazwisk, m.in. niedawnego bliskiego współpracownika Ferenca (szefa klubu radnych jego komitetu) Konrada Fijołka, wiceprezydenta Rzeszowa Marka Ustrobińskiego, posła KO Pawła Kowala oraz podkarpackiej europosłanki PO Elżbiety Łukacijewskiej. Wyniki sondażu mają być znane pod koniec tego tygodnia. PSL zaproponowało w poniedziałek kandydaturę lokalnego działacza Edwarda Słupka, prezesa spółdzielni mieszkaniowej „Zodiak” w Rzeszowie. Chęć kandydowania na prezydenta Rzeszowa zgłosili niedawno także: poseł Konfederacji Grzegorz Braun oraz były poseł Kukiz15 Maciej Masłowski. Lewica oraz lider Polski 2050 Szymon Hołownia opowiadają się za wystawieniem wspólnego kandydata opozycji. wkt/PAP
Powstała nowa prawicowa partia - Przyszłość 5.0. W tle pojawiają się nazwiska znanych polityków, w tym Dawida Jackiewicza^Zespół wPolityce.pl^2021-02-25 10:19:58.684527+01:00^https://wpolityce.pl/polityka/540679-powstala-nowa-prawicowa-partia-przyszlosc-50^Powstała nowa prawicowa partia. Nazywa się Przyszłość 5.0. W tle pojawiają się nazwiska byłych polityków Prawa i Sprawiedliwości oraz Ruchu Odbudowy Polski. CZYTAJ RÓWNIEŻ: Gasiuk-Pihowicz przeprasza Jackiewicza za podłe oskarżenia! „Kilkuletnia batalia sądowa o przeprosiny dobiegła wreszcie końca” Powstanie partii Przyszłość 5.0 to efekt działalności fundacji Instytut Jana Olszewskiego. Prezesem Instytutu jest Wojciech Sadren, były działacz ROP. W zarządzie są również Tomasz Markowski oraz były minister rządu PiS, Dawid Jackiewicz. Jak informuje „Rzeczpospolita”, w radzie fundacji znaleźli się również obecni parlamentarzyści – Zbigniew Girzyński i Bartosz Kownacki z PiS oraz Paweł Poncyljusz z Koalicji Obywatelskiej.  Fundacja powstała w 2019 roku. Rok później stowarzyszenie Przyszłość 5.0 i w końcu partia o tej samej nazwie. 13 stycznia została wpisana przez sąd do ewidencji partii politycznych. Przewodniczącym komitetu założycielskiego jest Krzysztof Kalinowski. Oficjalnie w partii nie ma znanych polityków. Działamy w stowarzyszeniu, a niektóre osoby spośród nas postanowiły iść krok dalej i zarejestrować partię – mówi „Rz” Tomasz Markowski, były działacz ROP. Gazeta publikuje również fragment oświadczenia wspomnianego środowiska.  Przyszłość 5.0 to nowa inicjatywa, której celem jest budowanie wspólnoty, równowagi i profesjonalizmu w życiu publicznym. (…) Nasi koledzy powołali do życia stowarzyszenie będące think-tankiem o tej samej nazwie. My postanowiliśmy pójść krok dalej i będziemy namawiać ich do praktycznej realizacji postulatów wypracowanych w stowarzyszeniu już na niwie czysto politycznej  – czytamy. O opinię nt. nowej partii zapytano Zbigniewa Girzyńskiego:  Jestem byłym członkiem ROP, a to premier Olszewski skłonił mnie do zaangażowania się w politykę. Działam w instytucie, lecz o aktywności partii nie mam wiedzy  – powiedział poseł obecnej kadencji. Od nowego tworu politycznego odcina się Paweł Poncyljusz z KO:  Nigdy nie rozmawiałem z nikim z instytutu o powstaniu jakiejś inicjatywy politycznej  – stwierdził. Mly/rp.pl
Müller przed unijnym wideoszczytem: UE miała czas, by doprowadzić do "wymuszenia" realizacji umów przez producentów szczepionek^Zespół wPolityce.pl^2021-02-25 09:35:25.443110+01:00^https://wpolityce.pl/polityka/540675-muller-ue-miala-czas-by-wplynac-na-producentow-szczepionek^Wszyscy przywódcy krajów UE będą oczekiwali informacji od szefowej Komisji Europejskiej raportu o tym, jakie działania były podejmowane wobec producentów szczepionek w związku z opóźnieniami w dostawach - podkreślił w czwartek rzecznik rządu Piotr Müller. CZYTAJ RÓWNIEŻ: Ujawniono treść projektu konkluzji szczytu UE! Przywódcy państw domagają się przyspieszenia dostaw szczepionek przeciw Covid-19 Rzecznik rządu pytany w Programie Pierwszym Polskiego Radia o rozpoczynający się w czwartek unijny wideoszczyt odparł, że UE w ostatnich czasach miała czas na to, żeby doprowadzić do „wymuszenia” realizacji umów przez producentów szczepionek.  W związku z tym oczekujemy pewnego raportu z tych działań dzisiaj i jutro — mówił. UE jest ogromnym graczem gospodarczym, ma narzędzia gospodarcze, aby tego typu działania zrealizować, ale wiele z tych rzeczy jest właśnie w rękach KE — dodał Müller. CZYTAJ RÓWNIEŻ: Premier weźmie udział w wideoszczycie UE. „Dostęp do wystarczającej liczby szczepionek pozostaje nierozwiązanym wyzwaniem” Pytany, od kogo premier będzie oczekiwał raportu, odparł, że od szefowej KE Ursuli von der Leyen.  Dzisiaj wszyscy przywódcy krajów europejskich będą oczekiwali, że przewodnicząca Komisji Europejskiej poinformuje o tym, jakie działania były podjęte w ostatnim czasie — podkreślił rzecznik rządu. Faktycznie nie oszukujmy się, że na tle możliwości gospodarczych UE przechodzi trudny okres — dodał. Müller ocenił, że UE nie ma wystarczająco dużych zasobów do realizacji działań podczas pandemii.  To w ogóle jest taka refleksja, która powinna nastąpić po epidemii, a właściwie już teraz, żeby odbudowywać takie zasoby jak farmaceutyczne, w zakresie budowy elektroniki, produkcji środków ochronnych bezpośrednio na terenie UE — dodał. Unijny wideoszczyt poświęcony m.in. procesowi szczepień i walce z pandemią rozpocznie się w czwartek o godz. 18.00 i potrwa do piątku. Wśród tematów rozmów ma znaleźć się kwestia tempa szczepień w UE, restrykcje wprowadzane przez państwa członkowskie, nowe mutacje koronawirusa, paszport szczepień. Ponadto unijni liderzy mają rozmawiać o mechanizmach zabezpieczeń przed zagrożeniami zdrowotnymi w przyszłości, kwestiach bezpieczeństwa i obrony. Do rozmów unijnych liderów zostanie doproszony także sekretarz generalny NATO Jens Stoltenberg. Z szefem NATO szefowie państw i rządów krajów UE mają rozmawiać m.in. o cyberatakach i zagrożeniach hybrydowych oraz stosunkach z południowym sąsiedztwem. Szef Rady Europejskiej Charles Michel poinformował w liście do przywódców, że priorytetowym tematem wideoszczytu, który rozpocznie się w czwartek, będzie przyspieszenie szczepień i zwiększenie produkcji szczepionek przeciwko Covid-19. Odnosząc się do restrykcji nakładanych przez państwa członkowskie z powodu koronawirusa, stwierdził, że nadal mogą być potrzebne ograniczenia dotyczące nieistotnych podróży. Zastrzegł jednak, że przepływ towarów i usług na jednolitym rynku pozostaje kluczowy. Z kolei we wtorek premier Morawiecki wraz z szefami rządów: Hiszpanii - Pedro Sanchezem, Danii - Mette Frederiksenem, Belgii - Alexandrem De Croo i prezydentem Litwy - Gitanasem Nausedą wystosowali list, w którym zaapelowali o zwiększenie dostaw szczepionek i przyspieszenie prac nad zwiększeniem mocy produkcyjnych w UE. Decyzje w sprawie obostrzeń podejmujemy w cyklu dwutygodniowym, ale po tygodniu będzie miała miejsce analiza danych w województwie warmińsko-mazurskim pod kątem powrotu dzieci klas 1-3 do szkół - poinformował w czwartek rzecznik rządu Piotr Müller. CZYTAJ RÓWNIEŻ: Prof. Horban: Wprowadzanie obostrzeń i ich przestrzeganie to nie zabawa w ciuciubabkę. Stawką jest ludzkie życie W środę minister zdrowia Adam Niedzielski poinformował, że obowiązujące do 26 lutego zasady zostają przedłużone o dwa tygodnie z wyjątkiem województwa warmińsko-mazurskiego. W regionie Warmii i Mazur nastąpi na okres dwóch tygodni powrót dzieci z klas 1-3 do nauki zdalnej i zamknięte zostaną galerie, muzea, kina, hotele, korty, baseny i inne miejsca użyteczności publicznej. Rzecznik rządu podkreślił w czwartek w Programie Pierwszym Polskiego Radia, że wszystkie decyzje dotyczące zmian w obostrzeniach podejmowane są w cyklu dwutygodniowym na podstawie aktualnych danych. Tu jest pewien wyjątek. Co do województwa warmińsko-mazurskiego po tygodniu chcielibyśmy zrobić taką rewizję, analizę danych pod kątem ewentualnego powrotu w klasach 1-3, ale na ten moment jest to zamknięcie, które będzie obowiązywało dwa tygodnie — poinformował Müller. Rzecznik rządu był również pytany o przedstawiony w środę, a obowiązujący od soboty nakaz zakrywania nosa i ust maseczkami, a nie m.in. szalikami i chustami. Na pytanie, czy zakrywanie nosa i ust np. chustami będzie skutkowało mandatem, odpowiedział, że będzie to wynikać bezpośrednio z rozporządzenia. Zasłonięcie w taki sposób ust czy nosa nie będzie wypełniało obowiązków wynikających z rozporządzenia, czyli będzie groziła odpowiedzialność pod kątem potencjalnego mandatu, będzie groziła aczkolwiek spodziewam się, że w pierwszych dniach będzie to głównie forma pouczenia — dodał. Pytany o stan zdrowia szefa KPRM, pełnomocnika rządu ds. programu szczepień Michała Dworczyka, odparł, że jest on w stanie, który pozwala na wykonywanie obowiązków zawodowych.  Kiedy formalnie będzie mógł wrócić do pracy, to trudno powiedzieć, o tym będą decydować lekarze — podkreślił Müller. Dopytywany o zagrożenie niewypełnienia harmonogramu szczepień w wyniku braków szczepionki, odparł, że plan „realizacji 3 mln szczepień co najmniej do końca marca nie jest zagrożony”. W kontekście regionalizacji obostrzeń Müller zauważył, że w przypadku, gdy średnia dzienna liczba zachorowań będzie na wysokim poziomie w całym kraju, wówczas obostrzenia również będą powszechnie wprowadzane w całej Polsce. mly/PAP
Będzie nowa umowa koalicyjna? Terlecki: Trzeba znać miejsce w szeregu.  Wciąż mamy możliwości, aby wystawić listy bez koalicjantów^Zespół wPolityce.pl^2021-02-25 09:27:44.618724+01:00^https://wpolityce.pl/polityka/540674-terlecki-nie-wyklucza-negocjacji-nowej-umowy-koalicyjnej^„Nadal mamy możliwości, by wystawić listy bez koalicjantów” - powiedział na antenie Radia Wnet wicemarszałek Sejmu Ryszard Terlecki. Polityk Prawa i Sprawiedliwości, odnosząc się do sporu w Zjednoczonej Prawicy, podkreślił, że pomimo różnic koalicjantom uda się wypracować kompromis, a środowe posiedzenie Sejmu pokazało, że „Zjednoczona Prawica dalej ma stabilną większość”. CZYTAJ WIĘCEJ: — Budka chce wyborów. Lider PO znów puszcza oko do Gowina: Deklarował, że jest po stronie wartości. Co jeszcze robi w ZP? — Janusz Kowalski: „Coś złego dzieje się ze Zjednoczoną Prawicą. Zagłosujemy przeciwko Funduszowi Odbudowy” — Grodzki z Olejnik rozmarzyli się o rozpadzie Zjednoczonej Prawicy: Większość jest krucha. Idei, który by ich spajała nie ma Ryszard Terlecki nie wykluczył możliwości negocjacji nowej umowy koalicyjnej. Myślę, że te różnice które się czasem pojawiają, powinny być jakoś strukturalnie rozwiązane w umowie koalicyjnej — ocenił Ryszard Terlecki dodając, że różnice w ugrupowaniach, wchodzących w skład Zjednoczonej Prawicy są czymś naturalnym, jednak w sprawach kluczowych konieczna jest jednomyślność. W koalicji nie może być tak, że w każdej sprawie koalicjanci będą akcentować swoje odmienne zdanie — podkreślił polityk. Zdaniem wicemarszałka Sejmu, Porozumienie i Solidarna Polska nie będą w stanie działać skutecznie poza koalicją. Koalicjanci poczuli się na tyle mocni, że uznali być może że są w stanie funkcjonować samodzielnie. Nie jestem co do tego ich poczucia przekonany — mówił Terlecki. Jeżeli nasza partia koalicyjna uważa, że z kim innym miałaby lepszy wynik czy lepiej by się im powodziło to niech spróbuje. Zobaczymy, czy Konfederacja przyjmie Solidarną Polskę — dodał poseł. Polityk zwrócił też uwagę, że w umowie koalicyjnej nie ma gwarancji startu mniejszych ugrupowań ze wspólnych list. Wciąż to sobie wyobrażam i mam nadzieję że tak będzie, ale trzeba naszym kolegom z koalicji powiedzieć, że trzeba znać miejsce w szeregu, mieć świadomość kto ma jakie możliwości i na co może sobie pozwolić. My wciąż mamy możliwości, aby wystawić listy bez koalicjantów — powiedział Ryszard Terlecki. wkt/Radio Wnet
Budka chce wyborów. Lider PO znów puszcza oko do Gowina: Deklarował, że jest po stronie wartości. Co jeszcze robi w ZP?^Zespół wPolityce.pl^2021-02-25 08:16:45.155796+01:00^https://wpolityce.pl/polityka/540668-budka-chce-wyborow-lider-po-znow-puszcza-oko-do-gowina^„Pracujemy nad tym, o nazwiskach nie będę mówił. To jest pytanie dla tych, którzy mają niepowtarzalną szansę właśnie znaleźć się po dobrej stronie mocy” - tak o możliwych transferach ze Zjednoczonej Prawicy do Koalicjii Obywatelskiej mówił przewodniczący PO Borys Budka, który był gościem „Rozmowy Piaseckiego” (TVN24). Polityka to nie wyścig. Polityka to trudne czasami rozmowy. To jest kwestia tego czy uda nam się, w co wierzę, skończyć rządy tzw. Zjednoczonej Prawicy. To jest ciężka rozmowa, ale to jest rozmowa o przyszłości — stwierdził. Marzenia zostawiam innym. Ja ciężko pracuję nad tym, by przyspieszyć wybory parlamentarne. Czasami robi się to w świetle kamer, co nie wychodzi, a czasami w ciszy i wolałbym tę formę zachować  — zaznaczył lider PO. Borys Budka odniósł się również do krytycznych uwag ze strony Grzegorza Schetyny. Grzegorz Schetyna powinien pamiętać lata 2005-2007, co wydarzało się w 2007 roku. Był on w to mocno zaangażowany, więc coś, co wydawało się niemożliwe na początku, finalnie znalazło swoje rozwiązanie. Nie mnie polemizować z byłym przewodniczącym, natomiast ja przede wszystkim robię wszystko, by udało się zbudować taką większość, by wygrać wybory parlamentarne. Jeżeli wcześniej będzie możliwość przyspieszenia wyborów i stworzenia np. rządu technicznego, to taka możliwość jest również prawdopodobna — mówił przewodniczący Platformy. I tym razem nie zabrakło odniesień do szefa Porozumienia. Jarosław Gowin wielokrotnie deklarował, że jest po stronie wartości. Dlatego można zadać publiczne pytanie. Co jeszcze robi w obozie Zjednoczonej Prawicy, gdzie te wartości zostały absolutnie podeptane  — powiedział Budka. Lider Platformy Obywatelskiej powinien wiedzieć, że używanie tej samej zagrywki staje się czytelne i nie przynosi oczekiwanych efektów. Branie pod włos urzędującego wicepremiera jest raczej kiepskim pomysłem na wywrócenie politycznego stolika. gah/TVN24
Premier weźmie udział w wideoszczycie UE. "Dostęp do wystarczającej liczby szczepionek pozostaje nierozwiązanym wyzwaniem"^Zespół wPolityce.pl^2021-02-25 07:33:10.522685+01:00^https://wpolityce.pl/polityka/540664-premier-morawiecki-wezmie-udzial-w-wideoszczycie-ue^Premier Mateusz Morawiecki weźmie udział w wideoszczycie UE, który rozpocznie się w czwartek po południu. Ma on być poświęcony m.in. procesowi szczepień przeciw Covid-19. We wtorek szef polskiego rządu wraz z kilkoma premierami wystosował apel do szefa RE Charlesa Michela o zwiększenie dostaw szczepionki. CZYTAJ RÓWNIEŻ:  — Ujawniono treść projektu konkluzji szczytu UE! Przywódcy państw domagają się przyspieszenia dostaw szczepionek przeciw Covid-19 — Premierzy Polski, Hiszpanii, Danii i Belgii oraz prezydent Litwy napisali list do szefa RE. „Apelują o zwiększenie dostaw szczepionek” Przewodniczący Rady Europejskiej Charles Michel poinformował w liście do przywódców, że priorytetowym tematem wideoszczytu, który rozpocznie się w czwartek, będzie przyspieszenie szczepień i zwiększenie produkcji szczepionek przeciwko Covid-19. Odnosząc się do restrykcji nakładanych przez państwa członkowskie z powodu koronawirusa, stwierdził, że nadal mogą być potrzebne ograniczenia dotyczące nieistotnych podróży. Zastrzegł jednak, że przepływ towarów i usług na jednolitym rynku pozostaje kluczowy. Z kolei we wtorek premier Morawiecki wraz z szefami rządów: Hiszpanii - Pedro Sanchezem, Danii - Mette Frederiksenem, Belgii - Alexandrem De Croo i prezydentem Litwy - Gitanasem Nausedą wystosowali list, w którym zaapelowali o zwiększenie dostaw szczepionek i przyspieszenie prac nad zwiększeniem mocy produkcyjnych w UE. Nadzwyczajny szczyt UE w tym tygodniu odbywa się we właściwym czasie. Terminowy dostęp Europy do wystarczającej liczby szczepionek pozostaje nierozwiązanym wyzwaniem. Pomimo bezprecedensowo szybkiego rozwoju nowych szczepionek o wysokiej jakości, trudności produkcyjne nie ustają i prowadzą do poważnych opóźnień. W połączeniu z pojawieniem się nowych mutacji COVID może to zagrozić naszej drodze do pełnej odbudowy i normalnego życia — czytamy w liście. Nasze dzisiejsze kluczowe przesłanie jest takie, że musimy pilnie zintegrować nasz łańcuch wartości i pokierować nim strategicznie, aby zwiększyć zdolności produkcyjne szczepionek w Europie. Musimy zapewnić odpowiednie wsparcie producentom z Europy na wypadek nieoczekiwanych problemów podczas procesu produkcji. Istniejące zakłady produkcyjne będą wymagały dostosowania — zaznaczyli autorzy listu. Premierzy i prezydent Litwy podkreślili, że państwa UE powinny „współpracować ze wszystkimi potencjalnymi producentami szczepionek w Europie”. Według źródła PAP podczas wideoszczytu unijni liderzy będą rozmawiać nie tylko o tempie szczepień w UE, ale także o restrykcjach wprowadzanych przez państwa członkowskie, nowych mutacjach koronawirusa oraz tzw. paszportach szczepień. Z kolei szef Rady Europejskiej poinformował, że wśród tematów rozmów znajdą się także mechanizmy zabezpieczeń przed zagrożeniami zdrowotnymi w przyszłości oraz kwestie bezpieczeństwa i obrony. Do rozmów unijnych liderów zostanie doproszony także sekretarz generalny NATO Jens Stoltenberg. Z szefem NATO szefowie państw i rządów krajów UE mają rozmawiać m.in. o cyberatakach i zagrożeniach hybrydowych oraz stosunkach z południowym sąsiedztwem. Wideoszczyt UE rozpocznie się w czwartek o godz. 18.00 i potrwa do piątku. gah/PAP
Gra pandemią. "Jeżeli rząd zdoła sprawnie zaszczepić najbardziej zagrożone grupy wiekowe i zawodowe, pozbawi opozycję amunicji"^Konrad Kołodziejski^2021-02-25 06:41:07.328123+01:00^https://wpolityce.pl/polityka/540531-gra-pandemia-pozbawic-opozycje-amunicji^Pandemia to dla opozycji szansa na polityczne przesilenie. Jednak przeszkodą mogą się okazać szczepienia. Jeżeli wszystko pójdzie dobrze, to rząd poprawi swoje notowania. Dlatego są rozpowszechniane kłamstwa o słabym tempie szczepień i o tym, że Polska wlecze się w ogonie Unii Europejskiej. Wkrótce minie rok od chwili, gdy do Polski dotarła pandemia koronawirusa. Choć przez ten czas międzynarodowym wysiłkiem opracowano szczepionki, a rząd wdrożył narodowy program szczepień, to do normalności jeszcze długa droga. Ze względu na ogromną skalę tego przedsięwzięcia zaszczepienie 60 proc. populacji (minimum zapewniającego zbiorową odporność) potrwa wiele miesięcy. Nie jest też jasne, na ile stosowane dziś szczepionki będą chronić przed możliwymi nowymi mutacjami koronawirusa. Odpowiedzi na te pytania są na razie nieznane. A to właśnie od nich zależy, kiedy będziemy mogli wrócić do dawnego życia.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Gorąco u Olejnik! Ozdoba do dziennikarki: Pani jest politykiem Platformy Obywatelskiej czy Hołowni? Proszę się zdecydować!^Zespół wPolityce.pl^2021-02-24 23:26:52.007579+01:00^https://wpolityce.pl/polityka/540654-ozdoba-do-olejnik-pani-jest-politykiem-po-czy-holowni^Jacek Ozdoba był dzisiejszego wieczoru gościem w programie Moniki Olejnik „Kropka nad i” w TVN24, w którym starł się z Joanną Muchą, a także z samą… prowadzącą. Rozmowa dotyczył sytuacji w Zjednoczonej Prawicy i walki z luką VAT-owską. Była posłanka PO przekonywała, że tym, co dzisiaj spaja Zjednoczoną Prawicę są „interesy, które robią na Polsce”, a także „konsekwencje, jakie będą musieli ponieść, kiedy przegrają”. Największe emocje towarzyszyły jednak dyskusji o walce z mafiami paliwowymi. W pewnym momencie Ozdoba zaczął wymieniać osoby z Platformy, wobec których toczyły się lub toczą sprawy, m.in. o charakterze korupcyjnym. Doszło do sytuacji, w której Ozdoba przerzucał się z Olejnik nazwiskami polityków. Zna pani redaktor Gawłowskiego? A zna pani Sławomir Neumanna? A zna pani sytuację ludzi, którzy byli wyrzucani na bruk, bo Hanna Gronkiewicz-Waltz nie reagowała ws. reprywatyzacji i udawała, że reprywatyzacji nie ma, że ktoś ją wymyślił? —pytał Ozdoba. A zna pan sytuację Mariana Banasia? —odbiła piłeczkę Olejnik. Pani jest politykiem Platformy Obywatelskiej czy Hołowni? Proszę się zdecydować! —odpowiedział polityk.
Chyra w gorzkich słowach o Trzaskowskim i Platformie: "Przegrał wybory, bo do końca był kandydatem partyjnym"^Notujemy ...^2021-02-24 22:25:02.839757+01:00^https://wpolityce.pl/polityka/540650-chyra-w-gorzkich-slowach-o-trzaskowskim-i-platformie^„Nie jestem też pewien, czy Platforma ma dość siły i argumentów, by odbić Polskę z rąk PiS” - przyznał na łamach „Newsweeka” aktor Andrzej Chyra, który nie ukrywał również swojego rozczarowania Rafałem Trzaskowskim. Pytany, czy nie jest rozczarowany tym, że ruch Rafała Trzaskowskiego, który miał powstać po wyborach prezydenckich nie wypalił, powiedział: Tak. Dlatego że ja nigdy wcześniej aż tak bardzo się w żadną kampanię nie angażowałem. Kiedy więc przegrał wybory prezydenckie, zeszło ze mnie powietrze. Ruch też nie powstał, a Trzaskowski nawet tego wyraźnie nie skomentował. Przegrał wybory, bo do końca był kandydatem partyjnym —dodał. Ale Chyra jest rozczarowany nie tylko Trzaskowskim, ale także Platformą Obywatelską.  Nie jestem też pewien, czy Platforma ma dość siły i argumentów, by odbić Polskę z rąk PiS. I nie wiem, czy w ogóle ktoś dzisiaj ją ma —powiedział, dodając, że jest mocno krytyczny wobec PO, bo od początku jest jej wyborcą. kk/”Newsweek”
Bitwa o prawdę w sprawie VAT zdradza strategię opozycji. "Czy jednak aby nie za wcześnie? To miłe zajęcie, ale też zwodnicze"^Jacek Karnowski^2021-02-24 22:13:33.354664+01:00^https://wpolityce.pl/polityka/540644-bitwa-o-prawde-w-sprawie-vat-zdradza-strategie-opozycji^Atak opozycji na dokonania rządu w sferze walki z mafiami VAT-owskimi to ważny moment. Pokazuje, że stratedzy III RP uznali, iż czas przejść do ataku na fundamenty rządów Zjednoczonej Prawicy, że teraz trzeba zaatakować sztandary. Bo przecież uszczelnienie systemu podatkowego, likwidacja nielegalnego importu paliwa czy wielkie programy społeczne to kluczowe osiągnięcia rządów Beaty Szydło i Mateusza Morawieckiego. To ważne powody do dumy, i mocne uzasadnienie, że wybór dokonany przez Polaków w 2015 roku i potwierdzony w 2019-ym był słuszny.  Wydano bitwę, i dobrze, że rząd i premier Morawiecki ją przyjęli, że podjęli walkę. Mają mocne argumenty. Ile by nie żonglowano liczbami, prawdy nie da się zamazać. Pieniądze na programy społeczne nie wzięły się znikąd, a tiry z lewym paliwem już nie wjeżdżają na masową skalę do kraju, jak to miało miejsce przed 2015-ym rokiem.  CZYTAJ: Mocne! Premier Morawiecki o rządach PO: Oznaczały dla mafii VAT-owskich rozwinięty baner z napisem „zapraszamy do Polski” Ciekawy jest fakt, że opozycja i jej media zdecydowały się na taki kierunek uderzenia. Świadczy to o rosnącej pewności siebie III RP, o przekonaniu, że wynik wyborów w 2023 roku jest w zasadzie rozstrzygnięty, i trzeba zacząć grać o jeszcze wyższą stawką: o zepchnięcie Prawa i Sprawiedliwości do bardzo małego getta. Celem jest taki rezultat wyborów, który pozwoli na tyle przeorać Polskę, by już nigdy nie była możliwa faktyczna zmiana władzy. Dlatego trzeba zdemolować fundamenty obozu dobrej zmiany.  Czy jednak aby nie za wcześnie? Liczenie większości - zwykłej, przełamującej veto, konstytucyjnej - to miłe zajęcie, ale też niezwykle zwodnicze. Dziś stawką, o którą walczy rząd, nie jest dominacja w sondażach, ale pokonanie pandemii, i później odbudowa gospodarki. Dopiero gdy wrócimy do takiej czy innej normalności, będziemy wiedzieli, w którym miejscu politycznie jesteśmy. Dziś krajobraz zakryty jest mgłą.  Opozycja zbiera dziś premię za korzystny dla niej zbieg okoliczności: pandemia, społeczne frustracje, przesuwanie się młodego pokolenia na lewo. Ma dużo szczęście, ale jednocześnie ma sporego pecha. Bo przecież do wyborów jeszcze 33 miesiące. Dużo czasu. I raczej trudno sądzić, by III RP udało się dowieźć do tego momentu aż tak wysoki moment wzmożenia.
Janusz Kowalski: „Coś złego dzieje się ze Zjednoczoną Prawicą. Zagłosujemy przeciwko Funduszowi Odbudowy"^Telewizja wPolsce.pl^2021-02-24 21:33:42.004704+01:00^https://wpolityce.pl/polityka/540610-janusz-kowalski-zaglosujemy-przeciwko-funduszowi-odbudowy^Janusz Kowalski, poseł „Solidarnej Polski” stwierdził dziś w Sejmie, że jego ugrupowanie zagłosuje przeciwko Funduszowi Odbudowy. Przekonywał też, że jest on wstępem do federalizacji Unii Europejskiej. Z kolei w rozmowie z telewizją wPolsce.pl porównał politykę klimatyczną rządu do programu wyborczego Rafała Trzaskowskiego. W rozmowie z dziennikarzami w Sejmie były już wiceszef Ministerstwa Aktywów Państwowych ocenił, że „Fundusz Odbudowy to jest bardzo niebezpiecznych mechanizm, który w istocie prowadzi do uwspólnotowienia długu”. Akurat za ten Fundusz Odbudowy odpowiadałem w Ministerstwie Aktywów Państwowych, więc chcę powiedzieć państwu jedną, zasadniczą kwestię: nie ma do tej pory policzonego kosztu tego funduszu – mówił Kowalski. Polityk został zapytany, czy Solidarna Polska nie wycofa się z zadeklarowanego wcześniej sprzeciwu wobec Funduszu Odbudowy. Zbigniew Ziobro jest tym politykiem, który nie kalkuluje, który jest konsekwentny, który broni suwerenności Polski, suwerenności energetycznej i nie zmienia zdania w tych zasadniczych kwestiach, o których dzisiaj rozmawiamy, nawet o milimetr. W związku z tym absolutnie zagłosujemy przeciwko Funduszowi Odbudowy, który jest wstępem do federalizacji Unii Europejskiej, uwspólnotowienia długu – odpowiedział poseł SP. Jak dodał, „trzeba sobie jasno powiedzieć, że istnieje poważne zagrożenie, że za 10-15 lat będziemy jako Polska płacić długi, które mogą zbankrutować, które nie będą spłacały zobowiązań”. Z kolei w telewizji wPolsce.pl Kowalski porównał politykę klimatyczną rządu do tej proponowanej przez Rafała Trzaskowskiego w jego kampanii prezydenckiej z ubiegłego roku. Radykalny program szokowej transformacji klimatycznej, czyli przerzucenia na Polaków jej kosztów, to jest program Rafała Trzaskowskiego z roku 2020. Ja się nie mogę zgodzić z tym, żeby połykać własny język, by dla posady rządowej mówić, że „zmieniliśmy zdanie i musimy realizować to czego chce Bruksela i Berlin”. Wiarygodność,o której mówił prezydent Andrzej Duda i premier Beata Szydło jest kośćcem naszych rządów. Różnica między Zjednoczoną Prawicą, a opozycją jest taka, że gdy byłem wiceprezesem zarządu PGNiG, to stworzyłem zespół prawników, który wygrał od Gazpromu 6 miliardów złotych. Dzieje się coś złego w Zjednoczonej Prawicy, bo niestety, ci prawnicy zostali zwolnieni tuż po tym, jak na rachunek PGNiG wpłynęły pieniądze od Gazpromu  – mówił Janusz Kowalski w rozmowie z telewizją wPolsce.pl.         W środę w rozmowie z dziennikarzami rzecznik rządu Piotr Müller został zapytany o poparcie dla Funduszu Odbudowy ze strony Solidarnej Polski. Podkreślił, że decyzję w tej sprawie podejmuje Sejm. Jestem przekonany, że w Sejmie większość parlamentarna zdecyduje o tym, żeby tę ustawę przyjąć. Ustawę, która jest korzystna, po to, aby wykorzystać środki unijne wynegocjowane w trudnych negocjacjach unijnych i bardzo korzystne dla Polski – powiedział Müller. W ramach unijnego Funduszu Odbudowy Polska będzie miała do dyspozycji ponad 57 mld euro. Podstawą do sięgnięcia po te środki będzie Krajowy Plan Odbudowy (KPO), który musi przygotować każde państwo członkowskie. PAP, wPolsce.pl
PO przeciwko upamiętnieniu uchwałą Jolanty Brzeskiej? "Poprosiliśmy o dalsze procedowanie w Komisji". Zandberg: Wszyscy wiemy, co to znaczy^Zespół wPolityce.pl^2021-02-24 21:24:55.577779+01:00^https://wpolityce.pl/polityka/540642-po-przeciwna-upamietnieniu-brzeskiej-niepojete^Kilka dni temu Lewica zaproponowała, aby Sejm uchwała upamiętnił działaczkę lokatorską Jolantę Brzeską w 10. rocznicę jej śmierci. Posłanka Magdalena Biejat poinformowała na Twitterze, że przeciwko przyjęciu uchwały jako jedyna była Platforma Obywatelska. Na jej wpis odpowiedział szef klubu Koalicji Obywatelskiej Cezary Tomczyk, który zaprzeczył jej słowom. CZYTAJ WIĘCEJ:  - 1 marca minie 10 lat od tajemniczej śmierci Jolanty Brzeskiej. Sejm upamiętni działaczkę lokatorską? „Ważna i symboliczna rocznica” - UJAWNIAMY. Tak lokatorzy błagali o pomoc Gronkiewicz-Waltz! Wśród nich była Jolanta Brzeska, którą zamordowała mafia reprywatyzacyjna. Znów powie, że „nie wiedziała”? W zw. z 10 rocznicą zamordowania Jolanty Brzeskiej złożyliśmy wniosek o przyjęcie przez aklamację uchwały upamiętniającej Brzeską i wszystkie ofiary reprywatyzacji. @Platforma_org jako jedyna zgłosiła sprzeciw. Niepojęte —napisała posłanka Lewicy.
Po burzliwych obradach sejmowa komisja poparła prezydencki projekt zmian w ustawie o SN. Rekomenduje odrzucenie projektu senackiego^Zespół wPolityce.pl^2021-02-24 21:02:36.749892+01:00^https://wpolityce.pl/polityka/540639-komisja-poparla-prezydencki-projekt-zmian-w-ustawie-o-sn^Sejmowa komisja sprawiedliwości i praw człowieka opowiedziała się w środę wieczorem za prezydenckim projektem nowelizacji ustawy o Sądzie Najwyższym. Jednocześnie komisja zarekomendowała odrzucenie projektu senackiego. Po ponad pięciu godzinach komisja zakończyła posiedzenie. CZYTAJ WIĘCEJ: Gorący spór o nowelizację ustawy o SN. Prezes Manowska odpowiada opozycji: „Chcącemu nie dzieje się krzywda” W środę po południu komisja rozpatrzyła dwa projekty - prezydencki i senacki - dotyczące zmian w ustawie o SN. Pierwsze czytanie tych projektów odbyło się w środę przed południem. Komisja jako pierwszy omówiła prezydencki projekt. Posłowie przyjęli do niego kilka poprawek autorstwa posła PiS Kazimierza Smolińskiego. Jedna ze zgłoszonych przez Smolińskiego poprawek zakłada, że sędziemu SN stale zamieszkałemu poza Warszawą przysługuje bezpłatne zakwaterowanie w Warszawie oraz zwrot kosztów przejazdu z tytułu rozłąki z rodziną. Zasady zapewnienia tego zakwaterowania, a także wysokość i warunki wypłacania zwrotu poniesionych kosztów przejazdu oraz dodatku za rozłąkę określi prezydent w drodze rozporządzenia „mając na uwadze konieczność zapewnienia sędziom Sądu Najwyższego warunków pracy odpowiadających godności urzędu oraz specyfice i zakresowi ich obowiązków”. Posłanka Kamila Gasiuk-Pihowicz (KO) pytała Smolińskiego, czy uważa za zasadne, aby to prezydent przygotowywał rozporządzenie w tej sprawie.  To jest władza wykonawcza, czynny polityk. Mamy zapisaną w konstytucji autonomię Sądu Najwyższego. W mojej ocenie ten cały system, który pan proponuje, może być elementem nacisku na sędziów. Są z tym związane jakieś korzyści majątkowe, ja tutaj widzę możliwość naruszenia autonomii SN —podkreśliła. Prezydencka minister Małgorzata Paprocka wskazywała, że poprawka nie zmienia świadczeń dotychczas przysługujących sędziom. Zwróciła również uwagę, że w ustawie o SN jest obecnie kilka delegacji do wydawania rozporządzeń dla prezydenta, co - jej zdaniem - oznacza, że argumentacja konstytucyjna przemawiałaby w stronę wydawania rozporządzeń właśnie przez prezydenta. Konieczność wprowadzenia poprawki Smolińskiego zauważyła również I prezes SN Małgorzata Manowska.  Obecne rozwiązanie jest dotknięte bardzo daleko idącymi wadami prawnymi, które funkcjonuje już od kilkudziesięciu lat —zauważyła. Do prezydenckiego projektu przyjęto również poprawki redakcyjne proponowane przez Biuro Legislacyjne Sejmu. Komisja odrzuciła z kolei poprawki zgłoszone przez posłów opozycji: Michała Szczerbę (KO) oraz Paulinę Hennig-Kloskę (Polska 2050). W głosowaniu nad całością projektu prezydenckiego, za jego zarekomendowaniem opowiedziało się 15 posłów, 11 było przeciw, wstrzymała się jedna osoba. Jednym z głównych założeń projektu prezydenta jest przedłużenie o dwa lata terminu na wnoszenie przez Prokuratora Generalnego i Rzecznika Praw Obywatelskich skarg nadzwyczajnych od prawomocnych orzeczeń zapadłych po wejściu w życie konstytucji z 1997 r. Obecnie termin ten mija bowiem 3 kwietnia br. Prezydencka propozycja wprowadza też m.in. dodatkowe regulacje dotyczące procedury wyboru prezesów poszczególnych izb Sądu Najwyższego. Z kolei senacka propozycja dotyczy wyłącznie wydłużenia terminu na wnoszenie skarg nadzwyczajnych i jest zbieżna z zapisem proponowanym w projekcie prezydenckim. Komisja na koniec swojego posiedzenia opowiedziała się za odrzuceniem senackiego projektu. Wniosek w tej sprawie złożył poseł PiS Krzysztof Lipiec. Jak uzasadniał, pozytywnie zaopiniowany przez komisję projekt prezydencki „konsumuje” regulacje zawarte w projekcie senackim.  Dlatego też uważam, że ten projekt jest w tej chwili bezprzedmiotowy, bezzasadny i nie powinien być procedowany —ocenił. Wcześniej - na początku posiedzenia - o szybkie i oddzielne procedowanie projektu senackiego prosiła senator Lidia Staroń. Jak wskazywała chodzi o to, aby zdążyć przed początkiem kwietnia, zaś do propozycji prezydenckiej niewykluczone są senackie poprawki, które potem będzie musiał jeszcze rozpatrzyć Sejm - co wydłuży drogę legislacyjną. Ostatecznie za rekomendacją odrzucenia senackiego projektu zagłosowało 16 posłów, dwóch było przeciw, a ośmiu się wstrzymało. kk/PAP
Grodzki z Olejnik rozmarzyli się o rozpadzie Zjednoczonej Prawicy: Większość jest krucha. Idei, który  by ich spajała nie ma^Zespół wPolityce.pl^2021-02-24 20:46:59.215544+01:00^https://wpolityce.pl/polityka/540638-grodzki-z-olejnik-rozmarzyli-sie-o-rozpadzie-zp^Większość Zjednoczonej Prawicy jest krucha; widać, jak mniejsze partie stawiają kolejne warunki PiS i w zasadzie łączą ich tylko interesy, stanowiska, kolesiostwo, a idei, która by ich spajała i łączyła już dawno nie ma - ocenił w środę marszałek Senatu Tomasz Grodzki. Marszałek Senatu by pytany w TVN24 o to, jak ocenia stabilność koalicji rządzącej i - w tym kontekście - o środową wypowiedź marszałek Sejmu Elżbiety Witek, która pytana, czy jest pewna większości sejmowej odpowiedziała, że „pewnym można być tylko dwóch rzeczy: śmierci i podatków”. Grodzki powiedział, że „podziela zdanie pani Witek”.  Pamiętajmy, że większość Zjednoczonej Prawicy jest krucha, a te walki buldogów spod dywanu, już dawno spod dywanu wyszły i jak widać, jak mniejsze partie Zjednoczonej Prawicy stawiają kolejne warunki PiS i jak w zasadzie łączą ich tylko interesy, stanowiska, nepotyzm, kolesiostwo, a idei, która by ich spajała i łączyła już dawno nie ma —dodał. Przekonywał, że w tej sytuacji należy się zastanowić, czy stabilność tej koalicji „nie zaczyna przypominać roku 2007” i sytuacji ówczesnej koalicji PiS, LPR i Samoobrony. Marszałek Senatu był pytany w tym kontekście o unijny Fundusz Odbudowy, w ramach którego Polska będzie miała do dyspozycji ponad 57 mld euro. Podstawą do sięgnięcia po te środki będzie Krajowy Plan Odbudowy (KPO), który musi przygotować każde państwo członkowskie. Grodzkiego spytano, jak zagłosuje opozycja w sytuacji gdy Solidarna Polska deklaruje, że tego planu nie poprze oraz, czy partie opozycyjne powinny postawić swoje warunki co do zapisów w KPO. Z pewnością, na tym polegają rozmowy polityczne —odpowiedział Grodzki.  My nie będziemy robić na złość ludziom, bo kraj potrzebuje tych środków —zaznaczył. Odnosząc się do sytuacji z Zjednoczonej Prawicy stwierdził, że „tam się dzieją dziwne rzeczy”.  Partia Porozumienie Jarosława Gowina mówi, że wycofuje poparcie dla ministra i dwóch wiceministrów i nic się z tym nie dzieje, z kolei jest odwoływany wiceminister z ramienia Solidarnej Polski. Napięcia, które tam są, moim zdaniem spajane są tylko interesem, które niektórzy nazywają mafijnym związkiem —powiedział. Podkreślił, że Polsce środki z Funduszu Odbudowy są bardzo potrzebne. Dopytywany czy trwają jakieś rozmowy opozycji ws. pakietu rozwiązań do tego planu, Grodzki zaznaczył, że „to jest zadanie liderów opozycji w Sejmie”. Poinformował, że według jego wiedzy „takie rozmowy się toczą, takie konsultacje się odbywają”. Zaznaczył, że on w tych rozmowach nie uczestniczy. W tej materii pałeczka jest po stronie Sejmu i wierzę, że wszyscy liderzy opozycji pokażą, że jeśli działają zgodnie, to potrafią skutecznie osiągać swoje cele i kwestia szczegółów planu odbudowy jest znakomitym przykładem, że można do czegoś takiego doprowadzić —podsumował Grodzki.  kk/PAP
Stołeczny ratusz przegrał i zapowiada kasację do NSA ws. uchwały śmieciowej: "Do tej pory takich wyroków w Polsce nie było"^Zespół wPolityce.pl^2021-02-24 20:33:50.610613+01:00^https://wpolityce.pl/polityka/540634-stoleczny-ratusz-zapowiada-kasacje-ws-uchwaly-smieciowej^Zapowiadamy kasację do Naczelnego Sądu Administracyjnego ws. wyroku Wojewódzkiego Sądu Administracyjnego w Warszawie, który częściowo unieważnił obowiązującą od marca zeszłego roku stołeczną uchwałę śmieciową – poinformowała w środę rzeczniczka stołecznego ratusza Karolina Gałecka. CZYTAJ RÓWNIEŻ: Warszawa zwróci mieszkańcom miliard złotych? Miasto przegrało w sądzie. WSA uznał podwyżkę wywozu cen śmieci za nieważną Chodzi o ustalenie różnych opłat w zależności od rodzaju zabudowy, w którym znajduje się gospodarstwo domowe, co zdaniem sądu naruszyło przepisy. Orzeczenie WSA zapadło 27 stycznia tego roku. Sąd rozpoznawał wówczas skargę Robotniczej Spółdzielni Mieszkaniowej „Praga” w przedmiocie sposobu ustalania opłat za gospodarowanie odpadami. W uzasadnieniu skargi spółdzielnia wskazała, że w wyniku nowych przepisów miesięczna stawka opłaty od jednego gospodarstwa domowego wzrasta średnio o 253 proc., w tym dla jednoosobowych gospodarstw aż o 550 proc. Rzeczniczka stołecznego ratusza Karolina Gałecka, komentując w rozmowie z PAP wyrok WSA, zwróciła uwagę, że sąd nie podzielił uzasadnienia Spółdzielni Mieszkaniowej „Praga”.  Uchylenie przepisów zostało oparte o zakwestionowanie kompetencji Rady (Warszawy-PAP) do różnicowania stawki między zabudową jednorodzinną i wielorodzinną — zaznaczyła, podkreślając przy tym, że taka podstawa jest w ustawie dotyczącej gospodarowania odpadami.  W związku z tym wyrok WSA zakwestionował możliwość różnicowania przez Radę stawek opłat za śmieci wynikającą literalnie ze znowelizowanej w 2019 r. ustawy — dodała. Z naszej strony zapowiadamy kasację tego wyroku do NSA — poinformowała rzeczniczka stołecznego ratusza. Jak dodała, w chwili obecnej miasto analizuje to uzasadnienie. Gałecka zwróciła również uwagę, że wyrok WSA to pierwszy tego typu wyrok w Polsce, który podał w wątpliwość przepis wynikający z ustawy.  Do tej pory takich wyroków w Polsce nie było — powiedziała rzeczniczka. Przypomniała także, że na podstawie tej ustawy pracowała nie tylko Warszawa, ale również inne miasta w Polsce. Rada Warszawy uchwaliła nowe stawki 12 grudnia 2019 r. Przepisy weszły w życie 1 marca 2020 r. Zgodnie z nimi stała miesięczna kwota za odbiór nieczystości segregowanych z domu jednorodzinnego wynosi 94 zł, a z mieszkania w bloku czy kamienicy - 65 zł. W razie niesegregowania śmieci opłaty są dwukrotnie większe, czyli wynoszą odpowiednio 188 oraz 130 zł. Orzekając w tej sprawie, Wojewódzki Sąd Administracyjny ocenił, że do istotnych wad uchwały należy m.in. naruszenie przepisów wyznaczających kompetencję organów samorządu do podejmowania uchwał oraz naruszenie podstawy prawnej podjętej uchwały. Sąd nie podzielił zarzutu, zgodnie z którym miasto nie podało rzetelnych danych przemawiających za podwyżką. WSA uznał też, że zgodnie z ustawą o utrzymaniu czystości i porządku w gminach Rada Warszawy miała prawo ustalić stawkę należną od gospodarstwa domowego - jedną z czterech dopuszczalnych metod obliczania opłat za gospodarowanie odpadami.  Rada działała w oparciu o delegację ustawową, która dopuszcza zastosowanie takiej metody i tym samym nie czyni jej działań niezgodnym z prawem — uznano. WSA wskazał jednak, że rady gmin mogą różnicować stawki opłat tylko w takim zakresie, w jakim pozwala im na to właściwy przepis.  Ustawodawca zdecydował, że w przypadku metody od gospodarstwa domowego powinna być uchwalona jedna stawka opłaty za gospodarowanie odpadami (…) Tymczasem Rada w zaskarżonej uchwale ustaliła dwie stawki, przyjmując jako dodatkowe kryterium rodzaj zabudowy, w którym znajdują się gospodarstwa domowe. Inna stawka przewidziana została dla gospodarstwa domowego zabudowy jednorodzinnej oraz inna dla wielorodzinnej. Rada uchwaliła zatem dwie stawki opłaty od gospodarstwa domowego — wskazał sąd. Od 1 kwietnia tego roku w Warszawie ma wejść w życie kolejny sposób naliczenia opłat uzależniający wysokość opłaty za gospodarowanie odpadami komunalnymi od zużycia wody. Na uchwałę w tej sprawie skargę do sądu administracyjnego złożyła Prokuratura Okręgowa w Warszawie; skarga nie została jeszcze rozpoznana.  kpc/PAP
Mocne! Premier Morawiecki o rządach PO: Oznaczały dla mafii VAT-owskich rozwinięty baner z napisem "zapraszamy do Polski"^Zespół wPolityce.pl^2021-02-24 19:58:57.465413+01:00^https://wpolityce.pl/polityka/540631-mocne-slowa-premiera-morawieckiego-o-rzadach-po-wideo^„W ciągu jednego tylko roku 2017 wzrasta ściągalność podatku VAT o 30 mld zł. A ile wzrasta podatek VAT w czasach Platformy Obywatelskiej przez osiem lat? Szanowni państwo, też 30 mld zł. Nie przejęzyczyłem się. Tu osiem lat, a tutaj jeden rok” - powiedział w środę w Sejmie premier Mateusz Morawiecki. CZYTAJ WIĘCEJ: - Premier Morawiecki: Część mediów należących do zagranicy i część opozycji postanowiły posłużyć się tzw. kłamstwem VAT-owskim - Awantura w Sejmie podczas wystąpienia Budki: Terlecki: „Siadaj Nitras”; „Nie dziwię się, że opozycja narzeka, że nie ma lidera” Szef rządu przypomniał jednocześnie, że w roku 2015, ostatnim roku rządzenia Platformy Obywatelskiej wpływy z VAT wyniosły 123 mld zł, podczas gdy w roku 2020 wzrosły one do 184 mld zł. W ciągu jednego tylko roku 2017 wzrasta ściągalność podatku VAT o 30 mld zł. A ile wzrasta podatek VAT w czasach Platformy Obywatelskiej przez osiem lat? Szanowni państwo, też 30 mld zł. Nie przejęzyczyłem się. Tu osiem lat, a tutaj jeden rok —podkreślił Morawiecki. Zdaniem premiera, rządy Platformy Obywatelskiej oznaczały dla mafii VAT-owskich rozwinięty baner z napisem „zapraszamy mafie VAT-owskie do Polski”. Ile cystern z paliwem +na lewo+ wjeżdżało w czasach Platformy Obywatelskiej? Wjeżdżało 500 do 600 cystern. (…) W czasach naszych rządów 150 - 200 cystern. Należy się zapytać gdzie jechało te 500 - 600 cystern. To dzienna strata z samego tylko tego tytułu około 20 mln zł —powiedział premier. Szef rządu powiedział, że poprzez pogonienie mafii VAT-owskich więcej pieniędzy trafiło do polskich rodzin.
NASZ NEWS. Sędzia Piebiak zebrał wymagane podpisy poparcia pod swoją kandydaturą na członka KRS. Historyczny wynik b. wiceministra sprawiedliwości^Zespół wPolityce.pl^2021-02-24 19:45:53.756103+01:00^https://wpolityce.pl/polityka/540617-sedzia-piebiak-zebral-podpisy-pod-swoja-kandydatura-do-krs^Portal wPolityce.pl ustalił, że sędzia Łukasz Piebiak bez trudu zebrał wymaganą przez prawo liczbę podpisów pod swoją kandydaturą na członka Krajowej Rady Sądownictwa. Okazało się, że sędzia przedłożył w Kancelarii Sejmu o wiele więcej podpisów niż wymaga tego prawo. To rekord w historii tej procedury.  CZYTAJ TAKŻE:Łukasz Piebiak kandyduje do KRS: „Byłem współautorem i koordynatorem pierwszej od 30 lat fundamentalnej reformy sądownictwa” Sędzia Piebiak musiał złożyć w Kancelarii Sejmu 2000 podpisów poparcia od obywateli lub minimum 25 podpisów sędziów. Okazało się, ze byłemu wiceministrowi sprawiedliwości zaufało aż 11208 obywateli oraz 78 sędziów. Takim wynikiem nikt jeszcze nie mógł się poszczycić.
Awantura w Sejmie podczas wystąpienia Budki: Terlecki: "Siadaj Nitras"; "Nie dziwię się, że opozycja narzeka, że nie ma lidera"^Zespół wPolityce.pl^2021-02-24 19:33:24.015470+01:00^https://wpolityce.pl/polityka/540627-awantura-w-sejmie-podczas-wystapienia-budki^Dzisiejsze wystąpienie premiera Mateusza Morawieckiego w Sejmie spotkało się z nerwową reakcją opozycji. Posłowie zarzucili szefowi rządu kłamstwa na temat luki VAT-owskiej. Prowadzący obrady wicemarszałek Ryszard Terlecki musiał uspokajać Borysa Budkę i Sławomir Nitrasa. CZYTAJ WIĘCEJ: Premier Morawiecki: Część mediów należących do zagranicy i część opozycji postanowiły posłużyć się tzw. kłamstwem VAT-owskim Bezpośrednio po przemówieniu premiera z serią wniosków formalnych zgłosiło się kilku posłów opozycji, odnosili się zarazem do tego, co usłyszeli od szefa rządu. Borys Budka wnioskował o zwołanie posiedzenia Konwentu Seniorów ws. dopisania do porządku obrad Sejmu punktu „debata nad rzeczywistym stanem finansów państwa”. Jest pan mistrzem kłamstwa, premierem, który dwukrotnie prawomocnie musiała przepraszać za swoje kłamstwa, ale pan dziś dokonał rzeczy niemal niemożliwej: skłamał pan więcej razy niż jest dziur w pana oświadczeniu majątkowym. Konkretne przykłady: nie poparliście rozwiązań, które uszczelniały polski system podatkowy, nie popraliście jednolitego pliku kontrolnego, nie poparliście żadnych dobrych zmian. Chroniliście SKOKI, chroniliście swoich kolesi i dlatego z budżetu państwa ponad 4,5 mld zł trzeba było im wypłacić —powiedział Budka, zwracając się do premiera i posłów PiS. Dzisiaj pan próbuje przykryć swoją nieudolność, pan próbuje przykryć to, że nie potraficie sformułować planu odbudowy, że 250 mld zł, potrzebnych polskiej gospodarce, służbie zdrowia, może przepłynąć wam przez ręce —dodał Budka. W tym momencie prowadzący obrady wicemarszałek Sejmu Ryszard Terlecki wyłączył Budce mikrofon, bo - jak powiedział - minął jego czas na zadanie pytania; poseł PO jeszcze przez chwilę mówi dalej.  Co to jest? —pytał Budka.  Jedna minuta, proszę opuścić mównicę —odparł wicemarszałek. W tym samym czasie próbowali interweniować w sprawie przerwanego wystąpienia posłowie KO Sławomir Nitras i Cezary Tomczyk.  Siadaj Nitras —powiedział Terlecki.  A co on tu robi, była jedna minuta na to. Panie Budka, nie dziwię się, że opozycja narzeka, że nie ma lidera —powiedział Terlecki.
Nawet w "GW" widzą skręt opozycji w lewo? "Centrum to najlepsze polityczne lekarstwo na wszelki prawicowy ekstremizm"^Co tam w Wyborczej?^2021-02-24 19:18:04.587530+01:00^https://wpolityce.pl/polityka/540571-gw-widzi-skret-opozycji-w-lewo-chca-politycznego-centrum^„W Polsce taka szeroka koalicja społeczna powinna budować, w szczególności, solidne centrum polskiej sceny politycznej. Atrakcyjne dla wyborców polityczne centrum to najlepsze polityczne lekarstwo na wszelki prawicowy ekstremizm” - czytamy w „Gazecie Wyborczej”. Czyżby na Czerskiej zauważyli skręt opozycji w lewo?. CZYTAJ RÓWNIEŻ: Chcą likwidacji IPN! „GW” uderza w prezesa Szarka: „W mafijnej strukturze, jaką jest obecna władza, tacy bezwolni żołnierze to skarb” W dziale „Opinie” „Gazety Wyborczej” ukazał się tekst, którego autor - Bartłomiej Nowotarski - zachęca opozycję do większej aktywności w celu wzmocnienia politycznego centrum. Wprawdzie nigdzie wprost nie nawiązuje do ostrego skrętu w lewo głównej partii opozycyjnej - Platformy Obywatelskiej - w ostatnich latach, ale trudno nie odebrać tej uwagi jako odpowiedzi na tę sytuację. Co PiS jeszcze musi zdewastować w polskiej demokracji, kogo jeszcze pozbawić praw – zabrać się za prawo do rozwodów czy zmusić Polki do rodzenia po gwałcie, aby politycy demokratyczni różnej maści skłonni byli poważnie pomyśleć o wspólnym wyborczym froncie? Froncie, w którym dodatkowo powinno być wzmocnione centrum sceny politycznej — czytamy. Dalej mamy rytualną troskę o demokrację, ale również zwrócenie uwagi na oczywisty fakt, że partie opozycyjne, choć często mówią o zjednoczeniu, to jednak kierują się swoimi partykularnymi interesami. Ciągle mamy ten sam rytuał: najpierw ktoś (głównie PO) zaprasza do wspólnoty, potem reszta skwaszonych polityków w imię partyjnego egoizmu to krytykuje i tak dookoła Wojtek — zauważa Nowotarski. Walka o demokrację – właśnie teraz, w XXI wieku – to nie czas na partyjne „zielone ludziki”, lecz na pospolite ruszenie — apeluje do opozycji. W artykule nie mogło zabraknąć krytyki „mediów prorządowych” i porównań do Rosji Władimira Putina. Jednocześnie media prorządowe robią wszystko, aby wyborców utrzymywać w demokratycznym błogostanie. Od lat politycy tzw. Zjednoczonej Prawicy przekonują, że budują nam lepszą demokrację. To powszechna socjotechnika innych także współczesnych autokratów i uzurpatorów głoszących przyszłość dla demokracji „nieliberalnych” (Orbán na Węgrzech), „suwerennych” (Putin), „wielonarodowych” (Morales w Boliwii) czy „prawdziwych” (Erdogan w Turcji) – a w praktyce zawsze fałszywych — czytamy. Autor kreśli też własną wizję rządów Prawa i Sprawiedliwości, która rzekomo miałaby się spełnić. Gdy przedsiębiorcy będą przegrywać wszystkie spory z państwem; w mediach czy nauce pojawi się cenzura lub autocenzura; haracz z niezależnych mediów będzie zasilał media Rydzyka, gdy krytycy rządu będą ścigani przez prokuratorów, a ludzie władzy będą przez nich chronieni; gdy młode rodziny, kobiety utracą całkowicie poczucie bezpieczeństwa, wreszcie we wszystkie sfery życia będą ingerować kościelni hierarchowie czy zwykli księża? — opowiada o swoich wyobrażeniach. Na koniec Nowotarski wraca do głównego punktu tekstu - apelu o zjednoczenie politycznego centrum, które miałoby odsunąć PiS od władzy. W Polsce taka szeroka koalicja społeczna powinna budować, w szczególności, solidne centrum polskiej sceny politycznej. Atrakcyjne dla wyborców polityczne centrum to najlepsze polityczne lekarstwo na wszelki prawicowy ekstremizm — pisze. Centrum może być jednolite lub podzielone, ale mówić i działać musi razem. Warunek najistotniejszy: centrum demokratów musi być dla wyborców atrakcyjne i musi prowadzić innowacyjną kampanię — podkreśla autor. xyz/”Gazeta Wyborcza”
Telefoniczna rozmowa prezydentów Polski i Ukrainy. Poruszono m.in. tematy dot. szczepień i sankcji na Nord Stream 2^Zespół wPolityce.pl^2021-02-24 19:11:47.787891+01:00^https://wpolityce.pl/polityka/540626-telefoniczna-rozmowa-prezydentow-polski-i-ukrainy^Prezydent Andrzej Duda rozmawiał z prezydentem Ukrainy Wołodymyrem Zełenskim; prezydenci omówili m.in. program szczepień przeciw Covid-19, bezpieczeństwo energetyczne i kwestie sankcji na Nord Stream2 - poinformował prezydencki minister Krzysztof Szczerski. Prezydent RP Andrzej Duda rozmawiał z Prezydentem Ukrainy Wołodymyrem Zełenskim. Tematy: program szczepień przeciw COVID 19, bezpieczeństwo energetyczne i kwestia sankcji na Nord Stream 2, sytuacja na wschodzie Ukrainie, współpraca gospodarcza i infrastrukturalna oraz kalendarz wzajemnych wizyt w 2021 roku —poinformował na Twitterze w środę wieczorem prezydencki minister.
Gorący spór o nowelizację ustawy o SN. Prezes Manowska odpowiada opozycji: "Chcącemu nie dzieje się krzywda"^Zespół wPolityce.pl^2021-02-24 18:55:40.911348+01:00^https://wpolityce.pl/polityka/540623-goracy-spor-o-nowelizacje-ustawy-o-sn-manowska-odpowiada^Sejmowa komisja sprawiedliwości i praw człowieka rozpatruje w środę po południu projekty - prezydencki i senacki - nowelizacji ustawy o Sądzie Najwyższym. Większości nie uzyskał wniosek, aby oba projekty rozpatrywać wspólnie - mają być rozpatrywane oddzielnie. CZYTAJ WIĘCEJ: Sejm przeprowadził pierwsze czytanie dwóch projektów noweli o SN. Poseł PiS: Propozycja prezydenta jest bardziej kompleksowa Podczas posiedzenia o oddzielne rozpatrywanie obu projektów prosiła m.in. senator Lidia Staroń, która reprezentuje Senat, jako autorka jednego z tych dwóch projektów. Senacki projekt zawiera jeden przepis zmierzający do wydłużenia o dwa lata terminu na składanie skarg nadzwyczajnych w odniesieniu do dawnych spraw, w których orzeczenia zapadły po 1997 r. Obecnie termin na składanie takich skarg mija 3 kwietnia br. Jak argumentowała Staroń projekt musi być szybko wprowadzony, aby zdążyć przed początkiem kwietnia, zaś do propozycji prezydenckiej niewykluczone są senackie poprawki, które potem będzie musiał jeszcze rozpatrzyć Sejm - co wydłuży drogę legislacyjną.  Nie zdążymy, jeśli to będzie jeden projekt —podkreślała. Ostatecznie w głosowaniu za wspólnym rozpatrzeniem projektów i sporządzeniem z nich wspólnego sprawozdania głosowało 11 członków komisji, 13 było przeciw, zaś dwóch wstrzymało się od głosu. Komisja przystąpiła następnie do rozpatrywania projektu prezydenckiego. Jednym z głównych założeń projektu prezydenta - podobnie jak projektu senackiego - jest przedłużenie o dwa lata terminu na wnoszenie przez Prokuratora Generalnego i Rzecznika Praw Obywatelskich skarg nadzwyczajnych od prawomocnych orzeczeń zapadłych po 1997 r. Prezydencka propozycja wprowadza jednak m.in. także dodatkowe regulacje dotyczące wyboru prezesów poszczególnych izb Sądu Najwyższego. Jeśli wybór nie zostałby dokonany za pierwszym razem, na kolejnym posiedzeniu byłaby wymagana obecność co najmniej połowy członków zgromadzenia izby, a na jeszcze kolejnym - jednej trzeciej członków. Jednocześnie - jeśli kandydaci na prezesa SN nie zostaliby wybrani zgodnie z zasadami ustawowymi - miałaby się pojawić możliwość tymczasowego powierzenia wykonywania obowiązków prezesa izby SN sędziemu wskazanemu przez prezydenta. Te ostatnie przewidywane zmiany krytykuje na posiedzeniu komisji opozycja.  To jest rozwiązanie, które z całą mocą pokazuje, jak dalece będzie sięgała ingerencja prezydenta w funkcjonowanie SN —oceniła Kamila Gasiuk-Pihowicz (KO). Wątpliwości do takiego rozwiązania zgłosiło także sejmowe Biuro Legislacyjne. Według eksperta tego Biura istnieją wątpliwości konstytucyjne dotyczące powierzenia przez prezydenta wykonywania obowiązków prezesa izby SN. Jak mówił może to prowadzić „do wykreowania nowego organu” - osoby pełniącej obowiązki prezesa izby SN. Propozycja prezydenta ma na celu uzupełnienie i wprowadzenie mechanizmu zabezpieczającego, gdyby wybór kandydatów na prezesa izby nie mógł zostać przeprowadzony. (…) Czy tu jest wątpliwość konstytucyjna? W ocenie Kancelarii Prezydenta taka wątpliwość nie występuje, bo tu jest bardzo ograniczona rola. To jest bardzo wąsko określona instytucja związana z wyborem kandydatów na prezesa izby —mówiła w odpowiedzi minister w Kancelarii Prezydenta Małgorzata Paprocka.  Propozycję tę postrzegam wyłącznie jako daleko idące zabezpieczenie, aby w ogóle mogło dojść do wyboru prezesa izby - powiedziała w środę I prezes SN Małgorzata Manowska podczas obrad sejmowej komisji sprawiedliwości o propozycji uzupełnień w trybie wyboru prezesów tego sądu. Rzeczywiście rozwiązanie proponowane jest rozwiązaniem niespotykanym, ale też w niespotykanych czasach żyjemy. Otóż majowe wybory I prezesa SN pokazały, jak można wprowadzić obstrukcję na zgromadzeniu. Cyrk właściwie, który odbył się z wyborem komisji skrutacyjnej, widziały wszystkie zaproszone telewizje i wobec tego przepis ten postrzegam wyłącznie jako daleko idące zabezpieczenie, aby w ogóle mogło dojść do wyboru prezesa izby —odniosła się do tego projektu prezes Manowska. Jak dodała - nie sądzi, aby „sędziowie odmówili wzięcia udziału w zgromadzeniu”, ale proponowany przepis uważa za „bardzo daleko idące zabezpieczenie”.  Chcącemu nie dzieje się krzywda, nic nie stoi na przeszkodzie, żeby w pierwszym terminie państwo sędziowie przyszli i oddali głos —zaznaczyła. Posłanka Polski 2050 Paulina Hennig-Kloska pytała Manowską, czy nie ma żadnych wątpliwości konstytucyjnych co do zaproponowanych przez prezydenta przepisów.  Ja osobiście nie mam —odpowiedziała Manowska. I prezes SN podkreśliła też, że wobec prezesa izby nie używa się sformułowania o niezawisłości, ponieważ - jak wskazywała - wykonywane przez niego czynności mają charakter administracyjny.  Rozwiązania przewidziane dla pana prezydenta nie wkraczają w niezawisłość żadnego sędziego, bo one nie dotyczą orzekania —wskazała.
Reset Zjednoczonej Prawicy. Nie jest to sprawa łatwa do przyjęcia dla Solidarnej Polski ani Porozumienia^Stanisław Janecki^2021-02-24 18:05:01.584512+01:00^https://wpolityce.pl/polityka/540330-reset-zjednoczonej-prawicy^Już na wiosnę 2021 r. mają zostać wygaszone wszelkie wojny wewnętrzne prowadzące do wykrwawiania się obozu rządzącego. We współczesnej motoryzacji obowiązuje zasada, że aby oszczędnie zahamować albo zwolnić, jedzie się „na biegu”, bez naciskania pedału sprzęgła. Podczas hamowania silnikiem (technologicznie mniej więcej po 1997 r., gdy przy hamowaniu silnikiem odcinany jest dopływ paliwa) nie zużywa się bowiem nawet kropli benzyny. W przeciwieństwie do jazdy na luzie. Efekt jest ten sam, a oszczędność i efektywność ewidentna. Ale to nie jest wstęp do tekstu o motoryzacji, lecz o sytuacji w Zjednoczonej Prawicy (ZP). Wiosną 2020 r., w związku z wyborami prezydenckimi planowanymi na 10 maja, ZP zaczęła hamować, ale nie silnikiem, tylko na luzie, bezsensownie zużywając paliwo. Wtedy Porozumienie… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
TYLKO U NAS. Beata Kempa o ataku na kościół w Warszawie: "Strajk Kobiet uruchomił proces chrystianofobii”^Telewizja wPolsce.pl^2021-02-24 17:49:14.085458+01:00^https://wpolityce.pl/polityka/540600-kempa-o-ataku-na-kosciol-w-warszawie-chrystianofobia^Europoseł PiS Beata Kempa odniosła się dziś na antenie telewizji wPolsce.pl do ataku zwolenników „Strajku Kobiet” na świątynię w Warszawie oraz do występu Marty Lempart w Parlamencie Europejskim. Podkreśliła, że ataki mają podłoże w chrystianofobii, a debata PE  jest działaniem, które nie ma nic wspólnego z traktatami.  CZYTAJ TAKŻE:Zniszczenie drzwi kościoła w Warszawie nie było zwykłym aktem wandalizmu! Sprawcy to wyznawcy Lempart i uczestnicy Strajku Kobiet Strajk Kobiet uruchomił proces chrystianofobii. Czytałam raport jednego z ośrodków toruńskich, który pokazał jak bardzo wzrasta liczba ataków na chrześcijan w Polsce. Dochodzi do ataków na zabytkowe kościoły, ale nie tylko. Atakuje się księży, strzela z wiatrówki do ministrantów. Wchodzi się też w sferę sacrum. To wszystko było kiedyś nie do pomyślenia. Te wszystkie skrajne ruchy, mając przyzwolenie mediów, przyczyniają się do nagonki na chrześcijan. To kwestia pewnego procesu, który został uruchomiony w Polsce, która zawsze, zwłaszcza na tle laicyzującej się Europy, była uważana za ostoję chrześcijaństwa i tolerancji – mówiła Beata Kempa w rozmowie z portalem wPolityce.pl. Prosiłam kiedyś o zorganizowanie w Parlamencie debaty na temat chrystianofobii w całej Europie. W 2018 roku, we Francji doszło do ponad tysiąca ataków na chrześcijan. Z tym niebezpiecznym zjawiskiem mamy do czynienia nie tylko w Afryce, czy na Bliskim Wschodzie, ale właśnie w tej, podobno cywilizowanej, Europie. Musimy robić wszystko, by zakończyć tę nienawiść. Tylko krok nas nieszczęścia – podkreślała europoseł PiS. Beata Kempa byłą też pytana, czy proces narastającej agresji nie zapoczątkowała, już kilka lat temu, opozycja totalna.  Widzimy, że opozycja jest w totalnej rozpaczy. Nie jest w stanie wygenerować programu, nie umie w sposób demokratyczny wygrać wyborów. Kiedy pojawia się okazja na użycie „zbrojnego ramienia”, to opozycja z niego korzysta. Problem polega na tym, a zauważają to nawet politycy opozycji, że ten proces wymyka się już spod kontroli. Może w głowie pani Marty Lempart rodzi się pomysł, by niedemokratycznie obalić rząd. W ten sposób idzie na skróty. To także agresywna promocja cywilizacji śmierci.  – mówiła Beata Kempa.         Posłanka do Parlamentu Europejskiego zwróciła też uwagę na fakt, że w PE doszło dziś do debaty z udziałem Marty Lempart. Odniosła się także do kolejnej ingerencji polityków europejskich w sprawę prawa aborcyjnego, które obowiązuje w Polsce oraz samego wyroku TK.  To działania pozatraktatowe. Taka dyskusja odbyła się na sesji plenarnej PE. Pani komisarz ds. równouprawnienia Helena Dalli, zanim przystąpiła do zajadłego ataku na Polskę, przyznała, ze wyroki TK nie powinny być przedmiotem debaty w PE. Jednak tak się dzieje. To wszystko jest bardzo pieczołowicie przygotowane. Zwróćmy uwagę na dobór gości. Chodzi o atak na nasze wartości, których bronimy i bronić będziemy, czyli kwestię cywilizacji życia. Druga sprawa, to atak na Polskę. Nie ma już chyba komisji, byśmy nie dyskutowali na temat rzekomo łamanej przez Polskę praworządności. Zaczynają być także podważane wyroki Trybunału Konstytucyjnego, a to oznacza, że być może, wkrótce będą podważane zapisy polskiej konstytucji lub innych dokumentów, które nie są objęte traktatami i powinny być wolne od ataków innych państw – zauważyła Beata Kempa. Takie debaty, to ewidentne wsparcie „Strajku Kobiet”. Zaprasza się panią Lempart, a nie zaprasza się przedstawicieli Trybunału Konstytucyjnego. Dlaczego nie zaproszono sędziego TK? Pani Lempart jest przedstawicielką bardzo skrajnego ruchu i odpowiada za to, że na te protesty przychodzą dzieci, które słuchają bardzo niecenzuralnych słów. To wszystko nie ma przymiotu debaty publicznej. Komisje PE wsparły skrajne ruchy aborcyjne. Na szczęście jest wielu europosłów, którzy zwracają się do nas i pytają co można zrobić dla większej promocji życia. To jest bardzo potrzebne. W Europie nie wszyscy myślą tak jak Marta Lempart – zapewniła europoseł PiS.  WB
Absurdalne zarzuty totalnej opozycji wobec premiera! Wystąpienie Morawieckiego nazywają "bezczelnym kłamstwem"^Zespół wPolityce.pl^2021-02-24 17:19:12.352693+01:00^https://wpolityce.pl/polityka/540607-absurdalne-zarzuty-totalnej-opozycji-wobec-premiera^Trzy kluby opozycyjne: KO, Koalicja Polska-PSL oraz Lewica wspólnie wnioskują o informację premiera Mateusza Morawieckiego nt. stanu finansów państwa, w tym luki VAT-owskiej. To reakcja na środowe wystąpienie szefa rządu w Sejmie, które - zdaniem opozycji - było „bezczelnym kłamstwem”. CZYTAJ TAKŻE: Premier Morawiecki: Część mediów należących do zagranicy i część opozycji postanowiły posłużyć się tzw. kłamstwem VAT-owskim Premier Morawiecki w ostrych słowach skrytykował w środę Platformę Obywatelską, za to, że - według niego - w czasie jej rządów z PSL tolerowano lukę VAT-owską.  Mario Puzo odnotował, że niestety bandyci w białych kołnierzykach potrafią więcej ukraść, więcej złego zrobić czasami, niż tysiąc facetów z pistoletami. I tak było w czasach Platformy Obywatelskiej. Bandyci w białych kołnierzykach, z teczką, kradli na potęgę podatek VAT  — mówił szef rządu. Na te słowa zareagowali po południu przedstawiciele trzech opozycyjnych klubów: Koalicji Obywatelskiej, Koalicji Polskiej-PSL i Lewicy.  Jesteśmy dzisiaj tutaj, żeby złożyć wspólny wniosek o informację Prezesa Rady Ministrów w sprawie luki VAT-owskiej. Tak naprawdę dzisiaj jasno jesteśmy przekonani, że premier po prostu został złapany na kłamstwie  — oświadczył szef klubu KO Cezary Tomczyk. Polityk nawiązał tym samym do sobotniego materiału „Superwizjera” TVN24, zatytułowanego „Kłamstwo VAT-owskie”. Podano tam m.in., że według danych Ministerstwa Finansów w latach 2018-2019 Skarb Państwa na oszustwach VAT-owskich stracił prawie 17 mld zł, a odzyskał jedynie 150 mln zł. Wolne media obnażyły kłamstwo pana premiera Morawieckiego - to wszystko, o czym mówił przez ostatnie lata, jako minister finansów, jako Prezes Rady Ministrów, okazało się po prostu nieprawdą  — ocenił szef klubu KO.  Zarzucił też politykom PiS, że to ludzie z nimi związani siedzą dziś w więzieniu za przestępstwa związane z wyłudzaniem VAT.  Prawda musi ujrzeć światło dzienne, pan premier Morawiecki po prostu bezczelnie kłamał, podobnie jak robił to w kampanii wyborczej, jak robił to w ciąg ostatnich lat  — podkreślił Tomczyk. Szef klubu Lewicy Krzysztof Gawkowski chciałby się dowiedzieć jak w ogóle wyglądają finanse publiczne w Polsce.  Takiej debaty nie było przy budżecie, nie było przy informacjach premiera i nie było też okazji, żeby o tym porozmawiać  — zauważył polityk. Według niego luka, o której w środę mówił w Sejmie szef rządu, to „luka Morawieckiego, ale w pamięci”.  Nie ma żadnych dodatkowych pieniędzy, nie ma opowieści, która została zrujnowana o tym, że rząd Jarosława Kaczyńskiego, wspierany przez Beatę Szydło i Mateusza Morawieckiego doprowadził do tego, że mamy większe pieniądze w budżecie państwa chociażby na 500 plus. Nie ma tego  — oświadczył Gawkowski. Jak ocenił, pieniądze te zostały „ukradzione”. Wicemarszałek Sejmu Piotr Zgorzelski (PSL) zapowiedział, że trzy siły opozycyjne: Polskie Stronnictwo Ludowe, Koalicja Obywatelska i Lewica nie poprą ratyfikacji unijnego funduszu, dopóki rząd nie zagwarantuje dystrybucji jego środków przy współpracy z samorządowcami.  Aby kryteria nie były polityczne, nie było to dysponowane poprzez środki, które później będą mogły być uznane przez Unię Europejską za niewłaściwie przekazane, należy to zrobić przy udziale polskich samorządów — powiedział Zgorzelski. Premier Morawiecki podkreślił też w środę w Sejmie, iż „bardzo wyraźnie widać było to, że część mediów, kierowanych z zagranicy, należących do zagranicy, wraz z częścią opozycji postanowiło zagrać bardzo ciekawie”.  Postanowili raz jeszcze posłużyć się opozycyjnym kłamstwem VAT-owskim. Postanowili pokazać, że to w czasach Platformy Obywatelskiej cokolwiek dobrego się tutaj działo a my nie naprawiliśmy finansów publicznych państwa  — powiedział szef rządu.  mm/PAP
Mocne wystąpienie Jakiego w PE! "Mówicie często o praworządności. Tak się składa, że nie macie prawa zajmować się kwestią aborcji"^Zespół wPolityce.pl^2021-02-24 16:52:52.698751+01:00^https://wpolityce.pl/polityka/540597-mocne-wystapienie-jakiego-w-pe-bezczelnie-lamiecie-prawo^Europosłowie nie mają prawa zajmować się kwestią aborcji ani kwestiami zdrowia - mówił europoseł Patryk Jaki (PiS) podczas dyskusji w komisjach PE o wyroku polskiego TK, który stwierdził niekonstytucyjność aborcji eugenicznej. Sylwia Spurek z Zielonych domagała się wszczęcia procedury naruszeniowej wobec Polski. CZYTAJ TAKŻE:  - Zwolennicy aborcji grillują Polskę w PE! Lewica nie może przeboleć wyroku TK. Sadoś: „Konsekwentnie walczymy o prawo do życia” - TYLKO U NAS. W PE debata o wyroku TK. Czarnecki: Takie wysłuchania mają stworzyć presję polityczno-medialno-propagandową na Polskę Mówicie państwo często o praworządności. Pamiętajcie, że praworządność to działanie w granicach prawa i przestrzeganie prawa. Tak się składa, że nie macie prawa zajmować się kwestią aborcji ani kwestiami zdrowia. Dobrze wiecie, że te dwie kwestie należą do państw członkowskich. W związku z tym bezczelnie łamiecie prawo —oznajmił w środę Jaki przemawiając na wysłuchaniu zorganizowanym przez komisje Wolności Obywatelskich, Sprawiedliwości i Spraw Wewnętrznych (LIBE) oraz Praw Kobiet i Równouprawnienia (FEMM) Parlamentu Europejskiego. Mówicie, że gender i aborcja jest zapisana w traktatach. Gdzie konkretnie? Który konkretnie punkt? Bardzo dobrze wiecie, że jest to nieprawda. Interpretujecie to z innego punktu o wartości zdrowia kobiety. A gdzie jest wartość życia osoby niepełnosprawnej, osoby która się jeszcze nie narodziła? (…) Dla dużej części Polaków wartość życia ma takie samo znaczenie w przypadku osoby niepełnosprawnej jak i kobiety czy mężczyzny pełnosprawnego —podkreślił polski eurodeputowany. Przypomniał, że w Polsce nadal istnieją dwie przesłanki do aborcji, a o ewentualnym zastosowaniu trzeciej w dużej mierze decydują lekarze. Mówicie, że takie orzeczenie stawia pod znakiem zapytania niezależność TK w Polsce. To może od razu załączcie listę orzeczeń, które są zgodne z prawem i takich które są niezgodne z prawem i to będzie prawdziwa niezawisłość w Unii Europejskiej —ironizował Jaki.
Ściągalność alimentów najwyższa od pięciu lat! Wiceszef MS: To zasługa reformy przygotowanej przez Patryka Jakiego^Zaćwierkane na Twitterze^2021-02-24 16:48:57.457191+01:00^https://wpolityce.pl/polityka/540595-sciagalnosc-alimentow-najwyzsza-od-pieciu-lat^„Skuteczność ściągalności świadczeń alimentacyjnych wzrosła w 2020 r. do ponad 20 proc. To najwyższy wynik w ostatnich pięciu latach” - czytamy w komunikacie Ministerstwa Sprawiedliwości. Do sprawy na Twitterze odniósł się wiceszef resortu Sebastian Kaleta. Ministerstwo Sprawiedliwości wskazuje, że skuteczność egzekucji wzrosła w 2020 roku o 7,8 proc. w porównaniu z 2018 rokiem, czyli okresem sprzed reformy komorniczej. W 2020 r. wyniosła 23,5 proc. a w 2018 r. – 15,75 proc. Bardzo dobry wynik zanotowano w sprawach alimentacyjnych. W 2019 r. ściągalność wynosiła 16,41 proc., a w 2020 r. już 20,1 proc. To rekordowy wynik w ostatnich pięciu latach. Pomimo pandemii i ograniczeń związanych z egzekucją w 2020 dzięki reformie przygotowanej w Ministerstwie Sprawiedliwości przez min. Patryka Jakiego zanotowano rekordowe wyniki w ściągalności alimentów i łącznej kwocie ściągniętych wierzytelności — skomentował na Twitterze wiceminister sprawiedliwości Sebastian Kaleta.
Krajobraz partyjny - najnowszy SONDAŻ. PiS zachowuje wyraźne prowadzenie, Hołownia nadal wygrywa z Platformą^Nasz Sondaż^2021-02-24 16:36:18.855421+01:00^https://wpolityce.pl/polityka/540594-krajobraz-partyjny-najnowszy-sondaz-mala-stabilizacja^Najnowsze badanie pracowni Social Changes na zlecenie portalu wPolityce.pl pokazuje na stabilizację sytuacji politycznej. Prawo i Sprawiedliwość zachowuje prowadzenie, choć z mniejszą przewagą nad Koalicją Obywatelską niż tydzień temu.  W naszym badaniu chęć głosowania na Zjednoczoną Prawicę zadeklarowało 33 proc. badanych, czyli tyle samo ile w poprzedniej fali naszych badań.  Na drugim miejscu Koalicja Obywatelska z poparciem 26 proc. - co oznacza wzrost o 2 punkty.  Z kolei Lewica straciła 2 punkty i obecnie cieszy się poparciem 13 proc. badanych.  1 punkt zyskała Konfederacja, na którą wskazało 10 proc. wyborców.  4 proc. badanych poparło Kukiz‘15 - wzrost o 1 punkt.  Poparcie dla Polskiego Stronnictwa Ludowego bez zmian - 3 proc.       W scenariuszu zakładającym udział w wyborach Polski 2015, PiS zachowuje prowadzenie, choć z mniejszą przewagą. W porównaniu z zeszłym tygodniem zyskała Platforma - 2 punkty procentowe. Zwraca uwagę dość dobry wynik Kukiz‘15. PSL wciąż pod progiem.       CZYTAJ TAKŻE: Strajk mediów - obrona własnych dochodów czy walka o wolność słowa? Polacy podzieleni niemal pół na pół. Duże echo społeczne konfliktu Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1076 osób w dniach od 19 do 22 lutego 2021 roku. Prej
W PE debata o wyroku TK. Czarnecki: Takie wysłuchania mają stworzyć presję polityczno-medialno-propagandową na Polskę^Zespół wPolityce.pl^2021-02-24 16:23:27.473394+01:00^https://wpolityce.pl/polityka/540588-tylko-u-nas-czarnecki-probuje-sie-wywrzec-presje-na-polske^„Takie wysłuchania organizuje się po to, żeby stworzyć presję polityczno-medialno-propagandową na kraje członkowskie, w tym przypadku Polskę, aby pod naciskiem zmienić prawo dot. ochrony życia” - mówi w rozmowie z portalem wPolityce.pl europoseł PiS Ryszard Czarnecki pytany o dzisiejsze wysłuchanie w PE zorganizowane wspólnie przez komisje LIBE i FEMM w związku z wyrokiem polskiego TK zakazującego aborcji eugenicznej. CZYTAJ WIĘCEJ: Zwolennicy aborcji grillują Polskę w PE! Lewica nie może przeboleć wyroku TK. Sadoś odpowiada: „Konsekwentnie walczymy o prawo do życia” Po co organizować takie wysłuchania, skoro Unia Europejska nie ma kompetencji w zakresie prawa aborcyjnego, co jasno podkreśliła podczas dzisiejszej debaty Helena Dalli, komisarz UE ds. równości? Zdaniem europosła Prawa i Sprawiedliwości chodzi o stworzenie presji na Polskę. To oczywiste, że Unia Europejska nie posiada żadnych kompetencji traktatowych w tych sprawach. One cały czas przynależą do państw członkowskich, co więcej, nic nie zanosi się na to, by zostało to zmienione —zaznacza Czarnecki. Skąd więc taka aktywność komisji FEMM i LIBE, skoro debata na ten temat odbyła się na początku lutego? CZYTAJ WIĘCEJ: PE debatował o wyroku TK ws. aborcji! Atak Spurek: „To nie orzeczenie, ale polityczny zamach na fundamentalne prawo kobiet” Takie wysłuchania organizuje się po to, żeby stworzyć presję polityczno-medialno-propagandową na kraje członkowskie, w tym przypadku Polskę, aby pod naciskiem zmienić prawo dot. ochrony życia. Unia Europejska nie ma w tej kwestii kompetencji, mogą zrobić to tylko Polacy, więc właśnie przez takie wysłuchania próbuje się na nich wywrzeć presję, aby to prawo zmienić —wyjaśnia polityk. Czarnecki zauważa również, że organizatorom może chodzić o przedstawienie polskiego Trybunału Konstytucyjnego w złym świetle. W ostatnich latach było o nim głośno, więc siłą rozpędu próbuje się go przedstawić w negatywnym kontekście, ale w sensie formalno prawnym takie wysłuchanie nie ma żadnego znaczenia —podkreśla Czarnecki. CZYTAJ TAKŻE: NASZ WYWIAD. Debata o wyroku TK ws. aborcji w PE. Wiśniewska: Chodzi o podsycanie dogasających protestów ulicznych w Polsce KK
Sejm przyjął uchwałę w związku z 30. rocznicą powstania Grupy V4. "Wyrażamy najwyższy szacunek dla dokonań naszych państw"^Zespół wPolityce.pl^2021-02-24 16:10:16.972393+01:00^https://wpolityce.pl/polityka/540589-sejm-przyjal-uchwale-w-zwiazku-z-30-rocznica-powstania-v4^Dzięki Grupie Wyszehradzkiej zyskaliśmy ochronę regionalnych interesów i międzynarodowe uznanie; deklarujemy kontynuację działań na rzecz integracji i rozwoju naszej wspólnoty - głosi przyjęta w środę przez aklamację uchwała Sejmu w związku z 30. rocznicą powstania V4. Projekt uchwały przedstawiło Prezydium Sejmu. Posłowie, zgodnie z propozycją marszałek Sejmu Elżbiety Witek, przyjęli uchwałę przez aklamację. W uchwale Sejm „wyraża uznanie i głęboką wdzięczność za fundamentalny akt polityczny, jakim było zainaugurowanie współpracy Grupy Wyszehradzkiej 15 lutego 1991 r.” Przypomniano w niej, że przed 30 laty prezydenci Polski i Czechosłowacji Lech Wałęsa i Vaclaw Havel oraz premier Węgier József Antall odbyli historyczne spotkanie w Wyszehradzie, które dało początek regionalnej współpracy państw Europy Środkowej na rzecz bezpieczeństwa, rozwoju oraz integracji europejskiej i euroatlantyckiej. Nasze wspólne wysiłki zaowocowały przystąpieniem do Paktu Północnoatlantyckiego Polski, Czech i Węgier w 1999 r. oraz Słowacji w 2004 r. W tym samym 2004 r. sukcesem zakończyły się zabiegi naszych państw o akcesję do Unii Europejskiej. Realizacja tych strategicznych celów potwierdziła efektywność podejmowanych wspólnie działań, nasuwając refleksję, że państwa Grupy Wyszehradzkiej powinny działać w ramach UE i NATO jako wspólnota regionalna bliskich sobie sąsiadów i przyjaciół  — głosi uchwała Sejmu. Wkrótce mogliśmy dowieść, że nasze członkostwo w tych strukturach wiąże się z ich aktywnym współkształtowaniem. Nasz udział w dyskusji nad problemami bezpieczeństwa doprowadził do decyzji o utworzeniu wschodniej flanki NATO, a aktywność na forum UE – m.in. w kwestiach przyszłości UE, jej rozszerzenia, polityki sąsiedztwa, polityki migracyjnej czy też w dyskusjach nad kształtem polityki spójności w ramach wieloletnich ram finansowych – pozwoliła chronić interesy Europy Środkowej  — czytamy w uchwale. Podkreślono w niej, że szczególne znaczenie dla pogłębiania współpracy regionalnej ma wymiar parlamentarny Grupy Wyszehradzkiej.  Niepodważalny status osiągnęły spotkania przewodniczących parlamentów państw V4, w których nierzadko uczestniczą partnerzy z innych państw UE. Ważne miejsce zajmuje współpraca w ramach komisji branżowych oraz parlamentarnego zespołu szybkiego reagowania w sprawach kontrolowania zasady pomocniczości  — głosi uchwała. Z perspektywy trzech dekad doceniamy siłę naszej wspólnoty, dzięki której zyskaliśmy ochronę regionalnych interesów i międzynarodowe uznanie. Nasza współpraca stanowi połączenie wysiłków historycznie i mentalnie bliskich narodów, w przeszłości podobnie ciężko doświadczonych i mających zbliżone wizje i programy własnego rozwoju  — czytamy w uchwale. W 30. rocznicę inauguracji współpracy wyszehradzkiej wyrażamy najwyższy szacunek dla dokonań naszych państw, społeczeństw i parlamentów oraz deklarujemy kontynuację działań na rzecz integracji i rozwoju naszej wspólnoty  — podkreślono w uchwale. Grupa Wyszehradzka jest jednym z owoców upadku komunizmu i transformacji ustrojowej w państwach Europy Środkowo-Wschodniej. Za umowną datę jej powstania przyjmuje się 15 lutego 1991 roku, kiedy ówcześni prezydenci Polski Lech Wałęsa i Czechosłowacji Vaclav Havel oraz premier Węgier Jozsef Antall podpisali deklarację określającą cele i warunki wzajemnej współpracy. Miało to miejsce w węgierskim Wyszehradzie, gdzie w XIV wieku spotykali się królowie Polski, Czech i Węgier na negocjacje gospodarcze i polityczne. Cele Grupy zmieniały się w kolejnych latach i określały współpracę początkowo trzech, a po rozpadzie Czechosłowacji w 1993 roku czterech krajów. Wraz z ich osiągnięciem współpraca ta słabła i po jakimś czasie była wznawiana, tak jak po przyjęciu w 1999 roku Polski, Czech i Węgier do NATO oraz po wstąpieniu Polski, Czech, Węgier i Słowacji do UE w 2004 roku. mm/PAP
Informacja rządu ws. raportu KE o praworządności przyjęta do wiadomości. Szymański: "Sprawozdanie oceniamy negatywnie"^Zespół wPolityce.pl^2021-02-24 15:49:50.516240+01:00^https://wpolityce.pl/polityka/540584-szymanski-negatywnie-oceniamy-raport-ke-ws-praworzadnosci^Sejmowa Komisja do Spraw Unii Europejskiej przyjęła do wiadomości informację rządu nt. sprawozdania KE dot. praworządności. Raport KE wpisuje się w praktyką podwójnych standardów w UE - ocenił minister ds. europejskich Konrad Szymański. Politycy opozycji wskazywali z kolei, że są tam „fakty nie do zakwestionowania”. Zaprezentowany we wrześniu raport Komisji Europejskiej zawiera opis dotyczący praworządności w każdym z państw członkowskich Unii Europejskiej. Do ogólnego sprawozdania dołączono aneksy odnoszące się do wszystkich państw członkowskich. Ten dotyczący Polski liczy 25 stron. KE przypomina w nim, że reformy wymiaru sprawiedliwości, które są wprowadzane od 2015 roku, budziły jej poważne obawy. Wspomniano tu reformy, które miały wpływ na Trybunał Konstytucyjny, Sąd Najwyższy, sądy powszechne, Krajową Radę Sądownictwa i prokuraturę, które „zwiększyły wpływ władzy wykonawczej i ustawodawczej na wymiar sprawiedliwości, a tym samym osłabiły niezawisłość sędziów”.
Zwolennicy aborcji grillują Polskę w PE! Lewica nie może przeboleć wyroku TK. Sadoś: "Konsekwentnie walczymy o prawo do życia"^Zespół wPolityce.pl^2021-02-24 15:25:20.823262+01:00^https://wpolityce.pl/polityka/540578-zwolennicy-aborcji-grilluja-polske-debata-w-pe^Unia Europejska nie ma kompetencji w zakresie prawa aborcyjnego - powiedziała w środę podczas dyskusji w europarlamencie Helena Dalli, komisarz UE ds. równości. Debata została zorganizowana w związku z wyrokiem polskiego TK zakazującego aborcji eugenicznej. Unia Europejska nie ma kompetencji jeśli chodzi o prawo do aborcji w państwach członkowskich. Ustawodawstwo dotyczące aborcji jest w gestii państw członkowskich. Ale kiedy korzystają one ze swoich kompetencji, to państwa członkowskie muszą szanować prawa podstawowe, które ich wiążą w kontekście ich konstytucji i prawa międzynarodowego —przekonywała komisarz Dalli. Wejście wyroku w życie doprowadziło do prawie zupełnego zakazu aborcji. Aborcja nie będzie możliwa z powodu ciężkiego i nieodwracalnego upośledzenia płodu. W praktyce oznacza to, że podstawa prawna z której wcześniej korzystano w przypadku 98 proc. aborcji w Polsce została zniesiona —dodała. Wysłuchanie w PE zorganizowały wspólnie komisje: Wolności Obywatelskich, Sprawiedliwości i Spraw Wewnętrznych (LIBE) oraz Praw Kobiet i Równouprawnienia (FEMM). Polska konsekwentnie walczy o prawo do życia i nie oczekuje politycznych ingerencji ze strony unijnych instytucji w tej kwestii - oświadczył Stały Przedstawiciel RP przy UE Andrzej Sadoś podczas debaty w komisjach PE pt. „Ataki na prawa do aborcji i łamanie praworządności w Polsce”. Ambasador Polski przy UE przypomniał, że zgodnie z art. 168 ust. 7 Traktatu o funkcjonowaniu Unii Europejskiej polityka zdrowotna pozostaje w gestii państw członkowskich, a także wyłączną odpowiedzialnością państw członkowskich jest regulowanie kwestii przerywania ciąży. Chciałbym również podkreślić, że Polska złożyła w 2003 roku deklarację rządową dotyczącą moralności publicznej do Traktatu Akcesyjnego. Z powyższej deklaracji wynika, że polski rząd rozumie, iż nic w postanowieniach Traktatu o Unii Europejskiej, Traktacie ustanawiającym Wspólnoty Europejskie oraz postanowieniach zmieniających lub uzupełniających te traktaty nie stanowi przeszkody dla Polski w uregulowaniu kwestii o znaczeniu moralnym, a także kwestii związanych z ochroną życia ludzkiego —zaznaczył. Dodał, że zasady zawarte w tej deklaracji niezmiennie determinują stanowisko Polski m.in. w sprawach dotyczących aborcji.  Polska konsekwentnie walczy o prawo do życia i nie oczekuje politycznych ingerencji ze strony unijnych instytucji w tej sprawie —zaznaczył. Sadoś powiedział też, że Trybunał Konstytucyjny w Polsce w swoim orzeczeniu ponownie stwierdził, że od chwili poczęcia każdy człowiek ma prawo do życia i każde życie ludzkie ma tę samą wartość.  Trybunał podtrzymał swoje wcześniejsze stanowisko z 1997 r., zgodnie z którym życie ludzkie jest wartością na każdym etapie jego rozwoju i powinno być chronione przez ustawodawcę jako wartość, której źródłem są przepisy konstytucyjne —powiedział. Dodał, że orzeczenie TK nie łamie polskich międzynarodowych zobowiązań jeśli chodzi o prawa człowieka. kk/PAP
Premier Morawiecki: Część mediów należących do zagranicy i część opozycji postanowiły posłużyć się tzw. kłamstwem VAT-owskim^Zespół wPolityce.pl^2021-02-24 15:09:59.481927+01:00^https://wpolityce.pl/polityka/540574-premier-media-i-opozycja-posluzyly-sie-klamstwem-vat-owskim^„Wyraźnie było widać to, że część mediów należących do zagranicy, wraz z częścią opozycji postanowiło zagrać bardzo ciekawie. Postanowiły posłużyć się tzw. opozycyjnym kłamstwem vatowskim” – mówił premier Mateusz Morawiecki w Sejmie. CZYTAJ RÓWNIEŻ: Premier Morawiecki odpowiada TVN24: Stop fake news. Autorzy „Superwizjera” rozmijają się z faktami, tworzą fałszywy obraz rzeczywistości Premier polskiego rządu mówił o ataku na rząd za rzekomo nieskuteczną walkę z mafiami vatowskimi.  Media i część opozycji postanowiły zaatakować nie tylko rząd Prawa i Sprawiedliwości i Zjednoczonej Prawicy, ale przede wszystkim pewien etos. Etos, który (…) powinien być bliski waszemu sercu. To jest etos naprawy państwa, naprawy instytucji, to etos państwowca. Po ostatnich atakach, które przekroczyły granice bezczelności (…) łatwo jest rozpoznać tych, którzy cały czas starają się utrzymać jeszcze jakąś przyzwoitość, którzy starają się walczyć o sprawność i sprawczość państwa, od tych, którzy zbliżają się do obozu anarchii, chaosu. Tak należy nazwać obóz, który walczy ze sprawnością instytucji fiskalnych, instytucji finansowych państwa polskiego – powiedział.  Z ogromną przykrością muszę stwierdzić, że rzeczywiście bardzo wyraźnie było widać to, że część mediów należących do zagranicy, wraz z częścią opozycji postanowiło zagrać bardzo ciekawie. Postanowiły posłużyć się tzw. opozycyjnym kłamstwem vatowskim. Postanowiły pokazać, że to w czasach PO cokolwiek dobrego tutaj się działo, a my nie naprawiliśmy finansów publicznych państwa – dodał Morawiecki. Przypomniał, jak sytuacja wyglądała za rządów Platformy Obywatelskiej.  Muszę zmierzyć się z luką w pamięci po stronie opozycji. Chyba nie pamiętacie podstawowych liczb. Nie pamiętacie ile wynosił VAT w 2015 roku. (…) To było 123 miliardy złotych. Ile wynosił ściągnięty VAT w roku 2020? Roku największego kryzysu? Otóż 184 miliardy – przekonywał premier. Odniósł się też do słów Donalda Tuska i działań mafii vatowskiej.  Donald Tusk, gdy wyjeżdżał do UE mówił, że musi zbudować sobie wiedzę ws. euroekonomii, bankowości, bo nie chce być człowiekiem, który nie ma wiedzy w tym zakresie. (…) Niestety wobec mafii vatowskiej dramatycznie się pomylił. Mafie vatowskie doskonale wiedziały, że wasze rządy to wielki rozwinięty baner: Zapraszamy mafie VAT do Polski. Niestety i one to zrobiły. Od pierwszego roku dosłownie i w przenośni złodziejstwo przekraczało wszelkie granice – powiedział. Przypomniał, jakie pozytywne skutki miała zmiana władzy i podejścia do podatku VAT. Według Komisji Europejskiej, z punktu widzenia podstawowych parametrów stabilności finansów publicznych, Polska jest jedynym krajem, który we wszystkich możliwych parametrach, ma pozytywne oceny — mówił Morawiecki. Premier zwrócił uwagę na wizję państwa jako nocnego stróża, którą promowała Platforma.  Drzemka nocnego stróża kosztowała nas dziennie 50 do 100 milionów złotych. To są dane waszej drogiej Komisji Europejskiej – dodał. Podwyżką podatków VAT zasilaliście mafie vatowskie, a my poprzez pogonienie mafii vatowskich zasililiśmy polskie rodziny w te środki. (…) Tak było w czasach PO - bandyci w białych kołnierzykach z teczką kradli na potęgę podatek VAT – mówił premier.  Szef rządu zwrócił uwagę, że rząd PiS zreorganizował struktury organizacyjne instytucji oraz wprowadził mechanizmy, które pozwoliły zwiększyć ściągalność VAT-u. Wymienił m.in. wprowadzenie pakietu paliwowego; Jednolitego Pliku Kontrolnego; podzielonej płatności (split payment); SENT 1, 2, 3; zaczęto weryfikować przypływy na rachunkach klientów, przebudowano Krajową Administrację Skarbową. Premier podziękował również b. premier Beacie Szydło, byłym szefom resortu finansów oraz pracownikom służb państwowych, którzy wprowadzili te rozwiązania.  Ten obóz polityczny PiS, Zjednoczonej Prawicy, który stara się zastosować najbardziej właściwe instrumenty do polityki fiskalnej, odnosi taki sukces dlatego, że rok do roku usprawniamy metody analizy, przeszkolenie, procesy w ramach Ministerstwa Finansów i to stoi u źródła tego sukcesu, że w roku największego kryzysu będziemy mieli niższy deficyt budżetowy niż w czasach PO, kiedy takiego kryzys nie było — powiedział Morawiecki.  Dodał, że za czasów PO budżet państwa był jak durszlak, „przeciekały setki miliony i miliardy złotych”. Powołał się na dane KE, wg których Polska jest wśród tych krajów, które „od zakończenia rządów PO do dziś najszybciej likwidują lukę w VAT”.  mly
Sejm odrzucił poprawkę Senatu ws. waloryzacji rent i emerytur. "To dodatkowy miliard. Nie mamy takich środków w budżecie"^Zespół wPolityce.pl^2021-02-24 15:06:19.291623+01:00^https://wpolityce.pl/polityka/540569-sejm-odrzucil-poprawke-senatu-ws-waloryzacji-emerytur^Sejm odrzucił w środę poprawkę Senatu do nowelizacji w sprawie waloryzacji rent i emerytur. Zgodnie ze wskaźnikiem waloryzacji ogłoszonym przez GUS od 1 marca najniższa emerytura i renta wzrośnie o 50,88 zł, natomiast poprawka Senatu zakładała gwarantowaną kwotę podwyżki na poziomie 70 zł. CZYTAJ RÓWNIEŻ: -Sejm przeprowadził pierwsze czytanie dwóch projektów noweli o SN. Poseł PiS: Propozycja prezydenta jest bardziej kompleksowa -TYLKO U NAS. Czy kryzys w Porozumieniu zagrozi ZP? Mularczyk: Myślę, że ci ludzie kierują się jednak zdrowym rozsądkiem Zgodnie ze wskaźnikiem waloryzacji ogłoszonym przez GUS od 1 marca najniższa emerytura i renta wzrośnie o 50,88 zł, więc wyniesie 1250,88 zł. Z kolei renta z tytułu częściowej niezdolności do pracy od marca wyniesie 938,16 zł (obecnie 900 zł), renta rodzinna – 1250,88 zł, a świadczenie przedemerytalne – 1262,34 zł. Senat zaproponował poprawkę do nowelizacji ustawy o emeryturach i rentach z FUS, która zakłada, że waloryzacja najniższych świadczeń byłaby wyższa. Zdaniem senatorów świadczenia powinny wzrosnąć o co najmniej 70 zł, natomiast renta z tytułu częściowej niezdolności do pracy i renta inwalidzka III grupy o nie mniej niż 52,50 zł, a emerytury częściowe – o 35 zł. W środę Sejm poprawkę Senatu odrzucił. Wiceminister rodziny i polityki społecznej Stanisław Szwed na posiedzeniu komisji sejmowej przypomniał, że pod koniec ubiegłego roku rząd prognozował, że wskaźnik waloryzacji wyniesie 103,84 proc., z gwarantowaną kwotą podwyżki w wysokości 50 zł. W lutym jednak wskaźnik ogłoszony przez GUS okazał się wyższy i wyniósł 104,24 proc. – oznaczało to wyższą waloryzację niż początkowo zakładano. Planowaliśmy w budżecie państwa waloryzację na poziomie 9,6 mld zł, a po tej zmianie wskaźnika waloryzacji środki, które przeznaczamy na waloryzację to jest kwota 10,6 mld zł. Poprawka, którą zaproponował Senat (…), spowodowałaby dodatkowy koszt na poziomie jeszcze dodatkowego 1 mld zł. Czyli od tego planowanego mielibyśmy 2 mld zł dodatkowych środków. Nie mamy takich środków w budżecie państwa, dlatego tej poprawki nie możemy przyjąć — mówił wiceminister Szwed. Emerytury i renty podlegają corocznie waloryzacji od 1 marca. Polega ona na pomnożeniu kwoty świadczenia i podstawy jego wymiaru przez wskaźnik waloryzacji. Jest to średnioroczny wskaźnik cen towarów i usług konsumpcyjnych w poprzednim roku kalendarzowym, zwiększony o co najmniej 20 proc. realnego wzrostu przeciętnego wynagrodzenia w poprzednim roku. aw/PAP
Dyplomatyka i łowy na Wiejskiej. Czy będą kolejne transfery do ruchu Szymona Hołowni?^Aleksandra Jakubowska^2021-02-24 15:05:54.470176+01:00^https://wpolityce.pl/polityka/540570-czy-beda-kolejne-transfery-do-ruchu-holowni^Nie w Soplicowie „ruch wielki”, co opisał Adam Mickiewicz w IV części Pana Tadeusza pt. „Dyplomatyka i łowy” ale w Sejmie i wieszcz, pisząc :  Knieje! do was ostatni przyjeżdżał na łowy ostatni król, co nosił kołpak Witoldowy” nie przewidział, niestety, że na łowy, prawie równe tym opisanym, uda się Szymon Hołownia, kontynuując niejako tradycję ostatniego z Jagiellonów. Trudno przewidzieć, czy szef Polska 2050 doczeka się poematu jakiegoś współczesnego wieszcza, ale na pewno przejdzie do historii polskiego parlamentaryzmu jako ten, który dokonał nowatorskiego ruchu w polskim parlamencie – stworzył koło poselskie ruchu, który nie startował w wyborach i nie wprowadził na Wiejską ani jednego posła czy senatora. Niestety, łowy zakończono ustrzeleniem zaledwie trzech łani i jednego jelenia i na razie Szymon Hołownia, jak oświadczył, nie planuje dalszych polowań, choć naganka nie wyhamowała i jak twierdzi Sławomir Nitras , buszuje po sejmowych korytarzach, próbując zagonić zwierzynę w stronę czyhających myśliwych.  Po decyzji zarządu PO i poparciu liberalizacji prawa aborcyjnego, co z determinacją (nie mylić z terminacją) oznajmiła Małgorzata - Kidawa Błońska z matecznika Platformy Obywatelskiej wychynęło 21 parlamentarzystów, protestujących przeciwko arbitralnym decyzjom zarządu swojej partii, a niektórzy z nich, tak jak na przykład poseł Ireneusz Raś, wypomnieli władzy partyjnej deklarację ideową PO z  grudnia 2001 roku: zgoda na tzw. aborcję na życzenie, czego domagają się środowiska radykalnej lewicy(…) godzi w fundament wartości, na których opiera się nasza cywilizacja, a także narusza założenia Deklaracji Ideowej PO z 21 grudnia 2001 roku, w której Ojcowie Założyciele naszej partii jednoznacznie opowiedzieli się za kompromisem aborcyjnym. Określani mianem konserwatystów z PO parlamentarzyści nie mają jednak zamiaru jak na razie opuszczać szeregów swojej partii, co żarliwie deklarują żądnym sensacji mediom, domagając się zwołania Rady Krajowej i Konwencji. Zresztą, gdzież by się mieli udać? Wprawdzie Szymon Hołownia zarzeka się, że łowy zakończył, to jednak puszcza oko do potencjalnej zwierzyny, deklarując, że jak ktoś będzie chciał dołączyć, „nie będziemy zamykać drzwi, natomiast przymknęliśmy je, bo mamy inne rzeczy na głowie”. Być może te „inne rzeczy na głowie” to obawa, że łowy na sejmowych polityków, zapewne poprzedzone jakimś nęceniem – były poseł Marek Jakubiak twierdzi, że obietnicą „jedynek” na listach wyborczych w przyszłych wyborach – zniechęcą działających w terenie na rzecz ruchu 2050 wolontariuszy, którzy mogą przypomnieć sobie, jak to było w Wiośnie Biedronia, kiedy teren ciężko harował, a na listach znaleźli się znajomi króliczka.  Choć łowy pewnie bliskie są sercu ludowców, to już kłusownictwo jest gorąco potępiane i Władysław Kosiniak-Kamysz odcina się od praktyk Polski 2050, mówiąc, że jeżeli „konserwatyści” zdecydują się budować jakieś „racjonalne centrum, tworzyć jakiś własny projekt , własny klub, własne koło konserwatywne, to na pewno z nimi współpracować będziemy”.  Jak mówi pewna moja znajoma, nie ma przypadków, są tylko znaki i być może sondaż Estymatora dla tygodnika Do Rzeczy, w którym, o dziwo, znalazła się konstrukcja wspomniana przez Kosiniaka- Kamysza, czyli „klub konserwatystów” jest właśnie takim znakiem. Ów klub, mający potencjalnie składać się z konserwatystów z PO, sprzeciwiających się stanowisku partii w sprawie aborcji, posłów Porozumienia Jarosława Gowina, posłów Kukiz’15 i posłów PSL w sondażu zyskał ponad 12 procent poparcia.  Władysław Kosiniak-Kamysz już wykazał zdolności negocjacyjne w czasie kryzysu związanego z wyborami tzw. kopertowymi. Wtedy nie wyszło, ale tym razem może okazać się, że bardziej realny jest projekt „klub konserwatystów” niż Koalicja 276 Budki i Trzaskowskiego.
TYLKO U NAS. Czy kryzys w Porozumieniu zagrozi ZP? Mularczyk: Myślę, że ci ludzie kierują się jednak zdrowym rozsądkiem^Zespół wPolityce.pl^2021-02-24 14:10:23.664372+01:00^https://wpolityce.pl/polityka/540554-czy-kryzys-w-porozumieniu-zagrozi-zp-mularczyk-odpowiada^„Mam nadzieję, że nie. Myślę, że wszyscy parlamentarzyści Porozumienia, którzy weszli z list Prawa i Sprawiedliwości mają pełną świadomość, że ich członkostwo w Sejmie jest wynikiem startu z list PiS-u i dzisiaj tworząc koalicję mają realny udział i możliwość w rządzeniu” - mówi portalowi wPolityce.pl poseł Arkadiusz Mularczyk (PiS). CZYTAJ RÓWNIEŻ: -Kryzys w Porozumieniu wpłynie na trwałość koalicji Zjednoczonej Prawicy? Sellin: Nie. Mamy stabilne zaplecze parlamentarne -Bielan o kulisach prezydium rządu: „Naszą partię reprezentował wicepremier Gowin”; „Nie poszedłem wypłakać się w rękaw Kaczyńskiemu” Pytany, czy kryzys, z jakim mamy do czynienia w Porozumieniu zagrozi w jakikolwiek sposób koalicji Zjednoczonej Prawicy, Arkadiusz Mularczyk odpowiedział: Mam nadzieję, że nie. Myślę, że wszyscy parlamentarzyści Porozumienia, którzy weszli z list Prawa i Sprawiedliwości mają pełną świadomość, że ich członkostwo w Sejmie jest wynikiem startu z list PiS-u i dzisiaj tworząc koalicję mają realny udział i możliwość w rządzeniu. Jakiekolwiek inne sytuacje, jakie mogą powstać w wyniku konfliktów czy nieporozumień mogą doprowadzić do utraty większości, więc myślę, że ci ludzie kierują się jednak zdrowym rozsądkiem i emocje nie przesłaniają im racjonalnej oceny sytuacji, że jakiekolwiek zmiany w tym zakresie mogą być zmianami, które spowodują utratę większości w Sejmie, co mogłoby skutkować nowymi wyborami. Sądzę, że te osoby mają racjonalną i trzeźwą ocenę sytuacji — dodał. Odnosząc się do współpracy poszczególnych ugrupowań koalicyjnych w ramach Zjednoczonej Prawicy Arkadiusz Mularczyk zauważył: Na pewno są pewne punkty wspólne. Jest ich dużo więcej. Ale też są różnego rodzaju punkty sporne, co jest naturalne. Podkreślał, że „w każdej formacji takie sytuacje się zdarzają, tym bardziej między koalicjantami”. Mam nadzieję, że zostaną one rozwiązane czy pokonane w dyskusji wewnętrznej, bo przecież wartością nadrzędną jest sprawne i skuteczne rządzenie. Wybory mamy za cztery lata, więc na cztery lata ten mandat powinien być zrealizowany — skonstatował. aw
Chcą likwidacji IPN! "GW" uderza w prezesa Szarka: "W mafijnej strukturze, jaką jest obecna władza, tacy bezwolni żołnierze to skarb"^Co tam w Wyborczej?^2021-02-24 14:00:51.955382+01:00^https://wpolityce.pl/polityka/540547-chca-likwidacji-ipn-gw-uderza-w-szarka-bezwolny-zolnierz^„To kolejna instytucja zniszczona przez PiS, nadająca się wyłącznie do likwidacji” - czytamy w dzisiejszej „Gazecie Wyborczej” o Instytucie Pamięci Narodowej. Gazeta Michnika bezpośrednio atakuje też prezesa IPN Jarosława Szarka. CZYTAJ RÓWNIEŻ: — Nihil novi. W „GW” znów straszą faszyzmem w Polsce. Imielski: Hajlujące ramię władzy. Nie muszą się chować po lasach — Polityczna hucpa! KO domaga się odwołania prezesa IPN-u. Posypały się absurdalne zarzuty. „Mamy do czynienia z aferą Szarka” — Siedziba IPN w Warszawie oblana czerwoną farbą. Wandal zniszczył orła w logo Instytutu. Mężczyzna został zatrzymany przez policję — Dr Tomasz Greniuch złożył rezygnację na ręce prezesa IPN. Szarek: Przyjąłem ją. Dalsze pełnienie przez niego funkcji jest niemożliwe „GW” nie wystarczy rezygnacja dr. Tomasza Greniucha. Kontrowersje wokół przeszłości byłego szefa wrocławskiego IPN-u to dla gazety Michnika okazja do zaatakowania nie tylko samej instytucji, ale również jej prezesa Jarosława Szarka. Wywalili miłośnika faszystów Tomasza Greniucha, a czy wywalą miłośnika Greniucha – prezesa IPN Jarosława Szarka? Oczywiście, że nie wywalą. Nikt go się nie pozbędzie, bo w mafijnej strukturze, jaką jest obecna władza, tacy bezwolni żołnierze to skarb — czytamy. „Wyborcza” porównuje szefa IPN do gangstera z „Ojca Chrzestnego”, który wiernie wykonuje rozkazy swoich mocodawców. Kazała partia Greniucha Szarkowi bronić, to zaciekle bronił. Kiedy świat się oburzył i organizacja zorientowała się, że to zaszkodzi jej interesom, kazała Szarkowi Greniucha odstrzelić. I natychmiast wykonał polecenie — pisze dziennikarz z Czerskiej. Nie jest więc Szarek żadnym niezależnym prezesem IPN-u. Jest tylko i wyłącznie człowiekiem od wykonywania poleceń swych mocodawców, którzy rzucili go na odcinek historii — dodaje. Środowisko „Gazety Wyborczej” od lat walczy z Instytutem Pamięci Narodowej, wiec nie inaczej jest i tym razem. „GW” pomija dorobek instytutu, jego rolę w edukacji czy ściganiu zbrodniarzy i chce jego likwidacji. Pod rządami „dobrej zmiany” IPN stał się bowiem instytucją kojarzoną wyłącznie z propagandą podporządkowaną wersji historii lansowanej przez rządzących, w której nie ma miejsca na jakąkolwiek merytoryczną debatę, bo nie zaprasza się do niej ludzi spoza własnego grona — czytamy. To kolejna instytucja zniszczona przez PiS, nadająca się wyłącznie do likwidacji — dodaje autor tekstu. „GW” wykorzysta każdy pretekst, aby zaatakować Instytut Pamięci Narodowej. Gazeta Michniak staje w jednym rzędzie z totalną opozycją, a do tego niewybrednie atakuje prezesa Jarosława Szarka. xyz/”Gazeta Wyborcza”
A to dobre! Budka i Sikorski w roli ekspertów od relacji z USA: Fatalne błędy PiS spowodowały, że musimy zbudować je na nowo^Zespół wPolityce.pl^2021-02-24 13:15:32.238248+01:00^https://wpolityce.pl/polityka/540536-serio-budka-i-sikorski-w-roli-ekspertow-od-relacji-z-usa^Lider PO Borys Budka i europoseł Radosław Sikorski upomnieli się w środę o to, by rząd zaprezentował Krajowy Planu Odbudowy po pandemii COVID-19, który jest warunkiem, by Polska mogła otrzymać środki z unijnego funduszu odbudowy. To niezbędny tlen dla polskiej gospodarki - przekonywali. Politycy PO krytykowali rządzących również m.in. za kształt relacji z USA. Budka (a wcześniej także marszałek Sejmu Elżbieta Witek) poinformował, że Sejm wysłucha w czwartek, na wniosek klubu Koalicji Obywatelskiej, informacji na temat Krajowego Planu Odbudowy. CZYTAJ TAKŻE: Sejm zajmie się zmianami w ustawie o SN i poprawkami do ustawy ws. 14. emerytury. Witek: „Te dwa dni są bardzo pracowite” Lider Platformy zwrócił uwagę na środowej konferencji prasowej, że Polska ma otrzymać z unijnego funduszu odbudowy blisko 250 mld złotych. To niezbędny tlen, nie tylko dla polskiej gospodarki, ale również polskiej służby zdrowia, pracowników i samorządów  — przekonywał szef Platformy. Przypomniał, że klub KO złożył w Sejmie projekt uchwały, która miałaby zobowiązać premiera Mateusza Morawieckiego do zaprezentowanie Krajowego Planu Odbudowy.  Niestety ten projekt nie znalazł się w porządku obrad dzisiejszego posiedzenia. Na szczęście jutro, na wniosek Koalicji Obywatelskiej, będzie specjalna informacja bieżąca, na której będziemy domagać się, by rząd przedstawił rozwiązania, które później zostaną wysłane do Brukseli  — zaznaczył Budka.
"Polską rządzą deweloperzy”, czyli dlaczego mieszkania są takie drogie^Edyta Hołdyńska^2021-02-24 13:10:21.239483+01:00^https://wpolityce.pl/polityka/540540-dlaczego-mieszkania-sa-drogie-polska-rzadza-deweloperzy^Jan Śpiewak, aktywista miejski, twierdzi, że rządy deweloperów należy zakończyć. Brakuje 1-3 mln mieszkań, a państwo ich nie buduje. Młodzi nie mają pieniędzy na horrendalnie drogie mieszkania z rynku. Co prawda warunki uzyskania kredytu hipotecznego w bankach poprawiły się, bo niektóre z nich wymagają już nie minimum 20 proc. wkładu własnego, ale nawet 10 proc., ale zdolność kredytową mieć trzeba. I spłacać kredyt nawet ponad 10 tys. zł za metr kwadratowy przez kilkadziesiąt lat. Taka ofertę mają dziś w największych miastach młodzi. Jeśli brać kredyt, to teraz jest najtaniej. Mamy najniższe od lat stopy procentowe w bankach. Problem w tym, że nie ma obecnie żadnego wsparcia dla młodych od rządu. Póki istniał program PiS Rodzina na swoim, czy PO MdM, była szansa na uzyskanie dofinansowania do wkładu własnego na poziomie nawet 10 proc. Z tym, że program pompował rynek i podbijał ceny napychając kieszenie deweloperom. Rozszerzono więc ofertę wspierając także zakup na rynku wtórnym. Problem wysokich cen pozostał. Program wygaszono.  Mieszkanie Plus miało być odpowiedzią na braki w polityce mieszkaniowej państwa. Okazało się jednak, że wdrożenie programu nie jest takie proste. Mówiło się, że Mieszkanie Plus to program na miarę zachodnich rynków nieruchomości. O jego powodzeniu miały zadecydować jednak szczegóły.  Prawo i Sprawiedliwość zdecydowało się pobudzić rynek wynajmu, była opcja dojścia do własności. Były też pomysły dopłat do inwestycji w mieszkanie, czy remont. Nie zrealizowane. A przecież, by nadal wygrywać, PiS musi przekonać do siebie młodych. Realną ofertą. Do odrobienia pozostaje lekcja z polityką mieszkaniową. Zwrócenie się nie tylko do rodzin, ale także do tej grupy najmłodszych, która jeszcze rodziny nie założyła. Do tego trzeba spojrzeć na potrzeby mieszkaniowe, które są ogromne, a ceny horrendalnie wysokie. Zwłaszcza dla tych, którzy są dopiero na dorobku.  Rząd zapowiadał także mieszkania spółdzielcze, potem nowe rozwiązania rynkowe. Zwolnienia od podatku przy zakupie mieszkania. To miała być rynkowa część nowego programu, o który zapytaliśmy Ministerstwo Rozwoju. Zmiany mają czekać także budownictwie społeczne, czynszowe oraz komunalne. Czekamy na szczegóły.
Lewicowa młodzież, na czele której stoi lider młodzieży socjalistycznej z PRL, to obrazek i śmieszny, i straszny^Jakub Maciejewski^2021-02-24 12:33:19.959570+01:00^https://wpolityce.pl/polityka/540518-lewicowa-mlodziezy-nie-zrobicie-tego-lepiej^Jedni wyśmiewają ich za roszczeniowość, oderwanie od rzeczywistości i chęć pouczania reszty świata, inni łapią się za głowę - z taką młodzieżą przyjdą trudne czasy. A nad wszystkim unosi się cyniczny uśmieszek Włodzimierza Czarzastego - nowego lidera polskiej młodzieży. Co irytowało w wypowiedziach młodych lewicowców? Rozbuchany egocentryzm - mówienie o sobie jak o męczennikach kapitalizmu, ofiarach Kościoła katolickiego, ofiarach właścicieli mieszkań. Jakby nie chcieli zmagać się z życiowymi trudnościami, jakby wszystko było za trudne - praca, dojazd do pracy i klasówki w szkole (!). Przez godzinę dało się słyszeć diagnozę o świecie, który nie dorósł do tego szczerego złota, które właśnie wkroczyło w dorosłość. Oczywiście, że wskazano też faktyczne problemy - drogie mieszkania, dzika deweloperka, trudna pozycja na rynku pracy. Nie wskazano jednak rozwiązań, jakby cała filozofia zamknęła się w słowach: „jest źle, a my chcemy, żeby było lepiej”. Mówcy ominęli też najważniejsze problemy - koronawirus, koronakryzys, rozpad ładu międzynarodowego, bezwład Unii Europejskiej - za to skupiono się na problemach zastępczych, zabawnie przedstawionych, jak cena prezerwatyw („środków antykoncepcyjnych”) i za mało tolerancji wobec LGBT. Jedna z dziewcząt mocno przeżywała, że w jej szkole odbył się konkurs na najpiękniejszą palmę wielkanocną - takie oto problemy przesłaniają wstrząśniecie światem w fatalnym roku 2020. Niektórym nie można odmówić ideowości. Może nie temu młodemu panu, który do młodej lewicy trafił wprost z Młodej Prawicy, ale karierowiczostwo to plaga we wszystkich partyjnych młodzieżówkach. Z tą ideowością idzie w parze jednak albo ignorancja (socjalizm? naprawdę?) albo gargantuiczna naiwność. Bo oto młodzież opowiada o swoich problemach, a w tle wygodnie siedzą politycy - o kłopotach z pracą słucha Adrian Zandberg z dochodem prawie 200 tys. złotych za partyjną pracę (nie parlamentarną - partyjną!), o zanieczyszczeniu środowiska słucha Włodzimierz Czarzasty, czyli obrońca ustroju, który zostawił największy ekologiczny syf w historii, o prześladowaniach LGBT słucha Anna Żukowska, która ze swoim „biseksualizmem” lansuje się na okładce liberalnego pisma, a o uczciwości w polityce słucha Robert Biedroń, który złamał obietnicę oddania mandatu europosła prof. Monice Płatek. Obrazu cynizmu Lewicy dopełnia poważne potakiwanie Czarzastego na dość prymitywną krytykę Kościoła przez jedną z uczestniczek wydarzenia. Gdybyż ona wiedziała o co w tej krytyce Kościoła chodzi, jakież to ma korzenie, jacy zbrodniarze pisali te frazy, których ona używa w XXI wieku… Włodzimierz Czarzasty, dawny aktywista Socjalistycznego Związku Studentów Polskich, zaprosił więc przedstawicieli z różnych młodzieżowych organizacji, dał szansę na zaistnienie w polityce. Sami więc nie zorganizują poważnego wydarzenia, nie mogą, za trudno, za ciężko, ale jak przyjdzie dobry papa, to się uda. Faktycznie, wymownie to rokuje na ich potencjał w autentycznym zmienianiu rzeczywistości.  Hasło „Przyszłość jest teraz” jest zabawnym dowodem na kontynuację nowej lewicy ze starym aparatem partyjnym. Bo skoro Kwaśniewski wygrał wybory na haśle „Wybierzmy przyszłość”, to wreszcie ta „przyszłość” nadeszła. Drugie hasło, „zrobimy to lepiej”, też nie jest nowe. Komuniści międzywojnia powtarzali je z zapałem, zwłaszcza po wizycie w Związku Sowieckim. Widzieli biedę, głód i totalitaryzm, ale wierzyli, że oni ten system wprowadzą inaczej, u nich zbrodni nie będzie. Tak podsumował to komunista i pisarz węgiersko-żydowski Artur Koestler: Wśród niemieckich komunistów w Rosji krążyło powiedzenie, które powtarzano sobie tylko szeptem: „Wir werden es besser machen” – „My zrobimy to lepiej”. Podobnie jak przy gorliwych sługach katolickiego Kościoła, marzących o powrotu świata prawosławnego pod zwierzchnictwo Rzymu, tak i postępowi komuniści chcieli wierzyć, że na pewne rzeczy da się przymknąć oko, byle tylko znaleźć w rozległym imperium przyjaciela i sojusznika. Przekonanie, że „zrobimy to lepiej”, pozwoliło mi zachować wiarę w komunizm.  Lewicowa młodzieży - wy też nie zrobicie tego lepiej. Raz że Wasz system to naiwna utopia wykorzystywana przez cynicznych manipulantów, a dwa - jak chcecie zrobić to lepiej niż poprzednicy, skoro zaczęliście tak samo? ROZMOWA Z JEDNĄ Z UCZESTNICZEK KONWENCJI. OBEJRZYJ KONIECZNIE
Lewica robi politykę na sprawie ks. Dymera. Napisali list do Watykanu. Biedroń: Zwracamy się do papieża o udostępnienie akt^Zespół wPolityce.pl^2021-02-24 12:18:13.591435+01:00^https://wpolityce.pl/polityka/540530-lewica-gra-sprawa-ks-dymera-napisali-list-do-papieza^Zwracamy się do papieża Franciszka o udostępnienie akt spraw księdza Andrzeja Dymera, aby polska prokuratura otrzymała dokumenty bezpośrednio z Watykanu - poinformował w środę lider Wiosny, europoseł Robert Biedroń. CZYTAJ RÓWNIEŻ: — Zakończono postępowanie wyjaśniające ws. ks. Dymera. Komisja nie zaprzestaje jednak działań dot. ochrony osób pokrzywdzonych — Zemsta na ks. Andrzeju Dymerze? Sebastian Karczewski, autor książki „Pedofilią w Kościół. Oblicza kłamstwa”: „Wiele na to wskazuje” Chodzi o sprawę przedstawioną m.in. w reportażu TVN 24 „Najdłuższy proces Kościoła”. Podano tam, że ks. Andrzej Dymer ze Szczecina wykorzystywał seksualnie osoby nieletnie, a szczecińscy biskupi wiedzieli o tym od 1995 r. Śledztwo wszczęto jednak dopiero po publikacji dziennikarzy „Gazety Wyborczej” w 2008 r. Mimo to przez te lata duchownego nie spotkała kara - przestępstwa się przedawniły, a przez długi okres nie odsunięto go też od pracy z dziećmi. Ks. Dymer zmarł w minionym tygodniu. Biedroń o liście Lewicy poinformował na konferencji prasowej w Sejmie.  Jako Lewica zwracamy się do papieża Franciszka o udostępnienie akt spraw księdza Dymera, żeby polska prokuratura, która dzisiaj jest wstrzymywana ze względów prawdopodobnie na pewien układ klerykalno-polityczny, żeby otrzymała te dokumenty bezpośrednio z Watykanu  — podkreślił europoseł. Jeżeli nie chce tego wydać kuria, to prawo kanoniczne dzisiaj mówi, po decyzji papieża Franciszka, że Watykan może udostępnić takie dokumenty  — zaznaczył Biedroń. Polityk poinformował, że Lewica może pojechać po te dokumenty do Watykanu.  Postawimy w końcu winnych pedofilii tam, gdzie ich miejsce - przed sprawiedliwym, niezależnym sądem w Polsce  — oświadczył. Posłanka Joanna Scheuring-Wielgus przypomniała, że w 2019 roku papież Franciszek zniósł tzw. „tajemnicę papieską” w postępowaniach dotyczących pedofilii.  Od tamtego czasu każda prokuratura, każde organy ścigania na świecie mają możliwość wglądu do akt przestępstw księży czy biskupów, którzy są oskarżani o pedofilię  — zauważyła. Scheuring-Wielgus poinformowała, że oprócz listu do papieża Franciszka Lewica przesłała także pismo do Kongregacji Nauki Wiary, w którym pyta, czy prokuratura wystąpiła o dokumenty akt m.in. księdza Krzysztofa G. z Chodzieży (podejrzanego m.in. o wieloletnie wykorzystywanie seksualne ministranta) i ks. Dymera. Posłowie i posłanki Lewicy złożyli też interpelację do ministra sprawiedliwości Zbigniewa Ziobry ws. śmierci ks. Dymera i przesłanki z powodu których prokuratura wszczęła śledztwo w tej sprawie oraz czy prokuratura zabezpieczyła dokumenty. Posłanka Katarzyna Ueberhan zaapelowała o nadanie druku projektowi ustawy Lewicy, której celem jest powołanie specjalnej komisji ds. wyjaśnienia przypadków pedofilii w Kościele i która byłaby tylko temu przeznaczona. Państwowa Komisja do spraw wyjaśniania przypadków pedofilii poinformowała, że przystąpiła do badania dokumentów w przedawnionej sprawie dotyczącej ks. Dymera, jednak ze względu na jego śmierć postępowanie wyjaśniające zostanie zakończone. xyz/PAP
Zniszczenie drzwi kościoła w Warszawie nie było zwykłym aktem wandalizmu! Sprawcy to wyznawcy Lempart i uczestnicy Strajku Kobiet^Zespół wPolityce.pl^2021-02-24 11:35:52.997539+01:00^https://wpolityce.pl/polityka/540525-sprawcy-ataku-na-kosciol-w-warszawie-to-wyznawcy-m-lempart^Portal wPolityce.pl ustalił nieoficjalnie, że obaj mężczyźni zatrzymani ws. oblania farbą drzwi i ściany kościoła pw. św. Augustyna działali z pełną świadomością, a ich czyn był podszyty ideologią Strajku Kobiet. Obaj zatrzymani będą odpowiadali za straty, które wstępnie wyceniono na 20 tys. złotych. CZYTAJ TAKŻE: To oni zniszczyli drzwi i ścianę zabytkowego kościoła pw. św. Augustyna w Warszawie? Policja zatrzymała dwóch mężczyzn Ustaliliśmy, że prokuratura wykonuje właśnie czynności z dwoma zatrzymanymi mężczyznami. Z naszych informacji wynika, że mężczyźni to nie bezrefleksyjni wandale, ale osoby czynnie uczestniczące w Strajku Kobiet, a jedna z nich to postać ze środowiska LGBT. Wiele wskazuje na to, że mężczyźni dali się zwieść nawoływaniom Marty Lempart i innych aktywistek Strajku Kobiet do ataków na świątynie. Wiadomo już, że zatrzymani we wtorek mężczyźni nie byli wcześniej notowani.  Mężczyźni zostali zatrzymani do sprawy uszkodzenia elewacji kościoła pw. św. Augustyna. Jak informowała wtedy warszawska policja, sprawcy w nocy z 19 na 20 lutego tuż po północy weszli na teren przyległy do kościoła i czerwoną farbą pomalowali drzwi wejściowe, powierzchnię przed drzwiami i ścianę. WB
Zgrzyt w PO ws. aborcji! Schetyna umniejsza rolę Zarządu Krajowego: "Rada Krajowa czy konwencja to są wyższej rangi instytucje"^Zespół wPolityce.pl^2021-02-24 11:16:00.521372+01:00^https://wpolityce.pl/polityka/540519-zgrzyt-w-po-ws-aborcji-schetyna-umniejsza-role-zarzadu^B. przewodniczący Platformy Obywatelskiej Grzegorz Schetyna (KO) pytał w porannym wywiadzie radiowym, dlaczego prezes Instytutu Pamięci Narodowej Jarosław Szarek, odpowiedzialny za sytuację we wrocławskim oddziale Instytutu, nie podaje się do dymisji. Poruszona została także kwestia stanowiska PO ws. aborcji. CZYTAJ TAKŻE: -Polityczna hucpa! KO domaga się odwołania prezesa IPN-u. Posypały się absurdalne zarzuty. „Mamy do czynienia z aferą Szarka” -Znowu chcą zwijać Polskę? Kidawa-Błońska: IPN w takiej formie nie ma racji bytu. To jest instytucja czysto polityczna Schetyna potwierdził w Programie III Polskiego Radia, że nadal jest zdania, iż takie instytucje, jak Instytut Pamięci Narodowej oraz Centralne Biuro Antykorupcyjne powinny zostać rozwiązane - tak samo jak kanał informacyjny publicznej telewizji - TVP Info. Zaznaczył, że zbiórka podpisów pod obywatelskim projektem ustawy w sprawie likwidacji TVP Info to wyraz niezgody na to, co dzieje się w publicznej telewizji.  To jest symbol zatruwania politycznej rzeczywistości przez kłamstwo, które jest finansowane z budżetu państwa i dlatego tak bardzo wyraźnie to podnosimy  — podkreślił. Nie ma zgody na wykorzystywanie pieniędzy podatników, na to, żeby kłamać, oszukiwać i niszczyć opozycję polityczną  — dodał polityk. Jeżeli są złe instytucje, które wykorzystują publiczne pieniądze, żeby niszczyć opozycję, żeby niszczyć politycznych partnerów, żeby realizować tylko politykę rządową, rządzącej partii, żeby realizować partyjną politykę (…), to trzeba wyraźnie powiedzieć - nie ma na to zgody  — powiedział Schetyna. Dopytywany, czy ta jego ocena dotyczy również IPN, odparł: „a co stało się we Wrocławiu”. Dlaczego nikt nie odpowiada za to, co się stało we Wrocławiu. Dlaczego szef IPN nie podaje się do dymisji za kompromitację, której dokonał poprzez decyzje personalne w tym oddziale  — powiedział w wywiadzie. Przypomniał, że o likwidacji IPN i CBA mówił w 2016 roku; o IPN, wówczas jako politycznym narzędziu walki z Lechem Wałęsą, a o CBA - jako o politycznej policji. I mogę powtórzyć to dzisiaj - podkreślił. Tak, IPN i CBA powinny zostać w tej formie zlikwidowane. Nie powinny funkcjonować za pieniądze publiczne  — ocenił. W poniedziałek prezes IPN poinformował, że dr Tomasz Greniuch - powołany dwa tygodnie temu, 9 lutego, na stanowisko p.o. dyrektora oddziału IPN we Wrocławiu - złożył rezygnację, która została przyjęta. Nominacja Greniucha wzbudziła szereg kontrowersji; media przypominały, że w przeszłości Greniuch m.in. był działaczem Obozu Narodowo-Radykalnego, a także wykonywał gest nazistowskiego pozdrowienia. CZYTAJ RÓWNIEŻ: -Był zwolennikiem tzw. kompromisu aborcyjnego, teraz chce liberalizacji prawa. Siemoniak: Do wyborów jest jeszcze daleko -Konserwatyści w PO nie zamierzają na razie odchodzić. Liczą na zwołanie Rady Krajowej i Konwencji. „Dajmy im jednak czas” Poseł KO stwierdził, że jego partia będzie walczyć o miejsce w centrum sceny politycznej.  Nie może być tak, że Platforma zostawia centrum sceny politycznej. Platforma nie będzie partią, która się opowie po stronie lewicowej. Na lewicy są ugrupowania i partie i to wystarczy. Platforma zawsze będzie, musi walczyć o miejsce w centrum sceny politycznej. To jest wyzwanie dla każdego przewodniczącego, dla wszystkich liderów wczoraj, dzisiaj i jutro. I tak będzie. Będziemy walczyć o centrum sceny politycznej. Nie zostawimy go nikomu – ani Szymonowi Hołowni, ani innym ugrupowaniom. Ta sprawa [aborcji] nie może nas podzielić w taki sposób, żeby było to możliwe — powiedział były przewodniczący PO. Grzegorz Schetyna wypowiedział się także nt. stanowiska PO ws. aborcji. To jest stanowisko Zarządu Krajowego, najważniejszej instytucji PO w trakcie, gdy nie funkcjonuje Rada Krajowa czy konwencja. To są wyższej rangi instytucje. Ten temat to stanowisko Zarządu Krajowego. Ja je przyjmuje jako takie. Na pewno będziemy zajmować się tą sprawą w czasie zbliżającej się kampanii wyborczej, budowania programu wyborczego na wyboru 2023 roku. Uważam, że na pewno tak się stanie, że Rada Krajowa, konwencja w sprawach zasadniczych jak program na kampanię wyborczą, kwestie światopoglądowe, ideowe, to jest miejsce, które powinno takie decyzje podejmować — powiedział. mm/PAP/Polskie Radio
PSL nakręca histerię. Kosiniak-Kamysz wzywa do składania pozwu zbiorowego: Każdy przedsiębiorca ma prawo do odszkodowania!^Zespół wPolityce.pl^2021-02-24 10:58:29.599404+01:00^https://wpolityce.pl/polityka/540515-nakrecaja-histeriekosiniak-kamysz-wzywa-do-pozwu-zbiorowego^Politycy Polskiego Stronnictwa Ludowego namawiają przedsiębiorców do złożenia pozwu zbiorowego przeciwko rządowi. Przekonują, że częściowe zamknięcie gospodarki jest bezprawne. CZYTAJ RÓWNIEŻ: Polska w czołówce krajów UE z najniższą luką VAT . Kościński: Jeszcze 5 lat temu byliśmy 7. najgorszym państwem w całej Europie Ludowcy stworzyli nawet wzór pozwu, który umieścili na swojej stronie internetowej. Namawiają przedsiębiorców, by walczyli o odszkodowania za zamknięcie ich biznesów ze względu na pandemię koronawirusa. Władysław Kosiniak-Kamysz apeluje do właścicieli firm, by pozwali rząd: 31 mld zł – o tyle w rok spadły dochody polskich firm. A licznik @FundacjaWEI ciągle bije… Na http://psl.pl/przedsiebiorcy znajdziecie wzór pozwu zbiorowego przeciwko bezprawnemu lockdownowi. Każdy przedsiębiorca ma prawo do odszkodowania! #stoplockdown #OtwieraMY – czytamy we wpisie prezesa ludowców na Twitterze.
Sejm przeprowadził pierwsze czytanie dwóch projektów noweli o SN. Poseł PiS: Propozycja prezydenta jest bardziej kompleksowa^Zespół wPolityce.pl^2021-02-24 10:44:58.392184+01:00^https://wpolityce.pl/polityka/540513-sejm-przeprowadzil-pierwsze-czytanie-projektow-noweli-o-sn^W środę po godz. 10 Sejm rozpoczął posiedzenie. Izba przeprowadziła już pierwsze czytanie dwóch projektów - prezydenckiego oraz senackiego - zakładających zmiany dotyczące terminu wnoszenia skargi nadzwyczajnej. Prezydencką propozycję krytykowała opozycja, argumentując, że jej celem jest przejęcie większej władzy w SN. Posłowie rozpatrzą też poprawki Senatu do ustawy ws. czternastej emerytury oraz do ustawy wprowadzającej zasadę pierwszeństwa pieszych przy wchodzeniu na pasy. CZYTAJ RÓWNIEŻ: -Błażej Spychalski: Andrzej Duda umówił się z premierem na spotkania w sprawie „Nowego Ładu”. Prezydent chce wesprzeć rząd -Kryzys w Porozumieniu wpłynie na trwałość koalicji Zjednoczonej Prawicy? Sellin: Nie. Mamy stabilne zaplecze parlamentarne Zgodnie z deklaracjami, głównym założeniem projektu prezydenta jest przedłużenie o dwa lata terminu na wnoszenie przez Prokuratora Generalnego i Rzecznika Praw Obywatelskich skarg nadzwyczajnych od prawomocnych orzeczeń zapadłych po wejściu w życie konstytucji z 1997 r. Taką samą zmianę zakłada senacki projekt przyjęty przez Senat w ubiegły piątek. Prezydencka propozycja wprowadza jednak m.in. dodatkowe regulacje dotyczące wyboru prezesów poszczególnych izb Sądu Najwyższego. Jeśli wybór nie zostałby dokonany za pierwszym razem, na kolejnym posiedzeniu byłaby wymagana obecność co najmniej połowy członków zgromadzenia izby, a na jeszcze kolejnym - jednej trzeciej członków. Jednocześnie - jeśli kandydaci na prezesa SN nie zostaliby wybrani zgodnie z zasadami ustawowymi - miałaby się pojawić możliwość tymczasowego powierzenia wykonywania obowiązków prezesa izby SN sędziemu wskazanemu przez prezydenta. W środę Sejm przeprowadził pierwsze czytanie obu projektów. Prezydencka minister Małgorzata Paprocka podkreśliła, że zmiany proponowane w prezydenckim projekcie wynikają z doświadczeń ze stosowania ustawy o SN z grudnia 2017 r. Paprocka zaznaczyła, że do podmiotów uprawnionych do składnia skarg wciąż wpływają nowe wnioski. Polityk wskazała również na inne zmiany wprowadzane w projekcie, m.in. wydłużenie o rok kadencji ławników SN oraz doprecyzowanie kwestii tworzenia akt sprawy w Sądzie Najwyższym, ich digitalizacji i archiwizacji. Głos zabrała również sprawozdawca senackiego projektu, senator niezależna Lidia Staroń, która prosiła o procedowanie senackiego projektu oddzielnie od prezydenckiego, jako że ten skupia się tylko i wyłącznie na kwestii skargi nadzwyczajnej.  Jest tam tylko jeden przepis, który powinien jak najszybciej stać się obowiązującym prawem  — wskazała. W dyskusji nad projektami poseł PiS Daniel Milewski zwracał uwagę, że obydwa z nich mają w założeniu „głęboki szacunek do obywatela”. Wskazywał jednak, że w „sensie legislacyjnym” senacki projekt jest „skonsumowany” przez propozycję prezydenta, która jego zdaniem jest propozycją „bardziej kompleksową”. Krytycznie o projekcie prezydenckim wypowiadali się wszyscy przedstawiciele opozycji.  W przekazach KPRP tworzy się obraz, jakoby pan prezydent troszczył się o sposób funkcjonowania skargi nadzwyczajnej, ale jest to obraz fałszywy  — mówił poseł KO Arkadiusz Myrcha, wskazując, że jeśli prezydent „tak troszczy się” o ten instrument, to jego kancelaria powinna dołączyć do podmiotów uprawnionych do składania takiej skargi.  Prawdziwą intencją tego projektu nie jest skarga nadzwyczajna, tylko zmiany personalne w Sądzie Najwyższym  — ocenił. Pamiętamy, jak w poprzedniej kadencji wyglądały wybory I prezesa SN. Wysłannicy władzy (…) przeprowadzili w ogromnym chaosie wybór I prezesa Sądu Najwyższego, którego wybór i legitymacja są kwestionowane. Dlatego pan prezydent teraz w swoim projekcie ustawy proponuje, żeby te rozwiązania, które zawiodły, przenieść na prezesów wszystkich izb. Kończą się kadencje, więc jest okazja, żeby władza zrobiła skok na stanowiska  — mówił. Chodzi o kadencje prezesów dwóch izb Sądu Najwyższego, prezesa Izby Cywilnej Dariusza Zawistowskiego* oraz prezesa Izby Pracy i Ubezpieczeń Społecznych Józefa Iwulskiego**, które kończą się w sierpniu bieżącego roku. W podobnym tonie wypowiadała się posłanka Lewicy Anna-Maria Żukowska, która wskazywała, że „gdyby celem projektu było tylko przedłużenie terminu na wniesienie skargi nadzwyczajnej, można byłoby po prostu poprzeć projekt senacki”.  Prezydent nie ma odwagi powiedzieć wprost, że chce stworzyć mechanizm ręcznego zarządzania Sądem Najwyższym  — oceniła. Jej zdaniem, prezydencki projekt zmierza do tego, by nowych prezesów poszczególnych izb wybrać jedynie głosami „nowych sędziów”. Poseł Koalicji Polskiej Jacek Protasiewicz wskazywał, że prezydent w ostatnim czasie wykazywał się niewielką aktywnością.  I oto teraz pojawia się projekt nowelizacji o SN  — powiedział, dodając, że ustawa ta nowelizowana była już „bodajże dziesięciokrotnie”, a obecnie proponowane rozwiązania były krytykowane już wcześniej. Poseł Robert Winnicki (Konfederacja) przekonywał, że polskiego sądownictwa nie da się uzdrowić bez „systemowego resetu”, a nie wymiany kadrowej. Natomiast posłanka Paulina Hennig-Kloska (Polska 2050) mówiła, że intencje prezydenta Dudy są dla niej „bardzo jasne i czytelne”, ponieważ chodzi o „większą władzę w Sądzie Najwyższym”. Odpowiadając na zarzuty opozycji, prezydencka minister podkreśliła, że rozwiązanie dotyczące kworum potrzebnego do wyboru prezesa SN to jedynie „wentyl bezpieczeństwa” na wypadek, gdyby wyboru nie udało się dokonać w „trybie podstawowym”.  Dywagacje na temat nominacji są w ogóle nieuzasadnione  — dodała. Paprocka zapowiedziała jednocześnie, że w marcu w Kancelarii Prezydenta odbędzie się „bardzo szeroka debata publiczna, zapewne z udziałem przedstawicieli Sądu Najwyższego”, która poświęcona będzie nad instytucją skargi nadzwyczajnej. Senacki projekt, który uzyskał poparcie wszystkich ugrupowań, został skierowany do sejmowej komisji sprawiedliwości. W dyskusji zgłoszono trzy tożsame wnioski o odrzucenie propozycji prezydenta w pierwszym czytaniu; głosowanie nad nimi odbędzie się w popołudniowym bloku głosowań. Przed rozpoczęciem obrad marszałek Sejmu Elżbieta Witek poinformowała, że uwzględniła wniosek klubu KO o informację rządu ws. zagrożenia powodzią; informacja będzie przedstawiona w czwartek wieczorem. Dodała, że informacja bieżąca na wniosek Koalicji Polskiej będzie dotyczyła krajowego planu odbudowy. Był także wniosek klubu Koalicja Polska o uwzględnienie w porządku obrad informacji Prezesa Rady Ministrów na temat przygotowań do ew. powodzi, ponieważ temat jest aktualny i wiem, że niepokoi wielu obywateli, w związku z tym tę informację uwzględniłam i ona będzie w czwartek, dosyć późno, ponieważ te dwa dni są bardzo pracowite i nie wszystkie wnioski opozycji udało się uwzględnić — mówiła Elżbieta Witek podczas konferencji prasowej dodając, iż „informacja bieżąca w tym tygodniu, na tym posiedzeniu należy do Koalicji Polskiej, będzie dotyczyła Krajowego Planu Odbudowy i oczywiście pytania w sprawca bieżących”.  Marszałek Sejmu stwierdziła ponadto, że będą rozpatrywane dwa ważne projekty ustaw. Wracają z Senatu i będziemy kończyć to w trzecim czytaniu, bardzo ważne społecznie projekty, tzn. 14. emerytura w 2021 roku, ustawa zwiększająca, podnosząca emerytury w związku z waloryzacją rent i emerytur i ustawa o bezpieczeństwie pieszych w ruchu drogowym. Mamy dwa projekty ustaw, które są równie ważne, bo terminowe, to jest senacki projekt ustawy, ale także prezydencki projekt ustawy o Sądzie Najwyższym. Chodzi o wydłużenie z trzech do pięciu lat terminu na składanie skargi nadzwyczajnej. Oba te projekty będą procedowane na posiedzeniu Sejmu  — poinformowała Witek podczas konferencji prasowej. Pytana, czy jest pewna większości PiS Witek odpowiedziała, że „pewnym można być tylko dwóch rzeczy. Śmierci i podatków”. — Więc proszę nie żądać ode mnie składania przysięgi z ręką na Sejmu  — apelowała. Sejm rozpocznie prace od debaty nad prezydenckim projektem nowelizacji ustawy o Sądzie Najwyższym, który zakłada przedłużenie o dwa lata - do kwietnia 2023 r. - terminu na wnoszenie przez Prokuratora Generalnego i Rzecznika Praw Obywatelskich skarg nadzwyczajnych od orzeczeń z ostatnich ponad 20 lat oraz uzupełnienie trybu wyłaniania kandydatów na prezesów izb Sądu Najwyższego. Inna zmiana „ma na celu zagwarantowanie możliwości wyboru prezesa SN”. Zgodnie z obecnym zapisem ustawy prezes SN kierujący pracą danej izby tego sądu jest powoływany przez Prezydenta RP, po zasięgnięciu opinii I prezesa SN, na trzyletnią kadencję spośród trzech kandydatów wybranych przez zgromadzenie sędziów tej izby. Podobny projekt zmiany ustawy o SN, tyle że węższym zakresie, przygotował Senat. Również ten projekt zakłada wydłużenie o dwa lata - do kwietnia 2023 r. - terminu na wniesienie skargi nadzwyczajnej przez RPO i Prokuratora Generalnego od wyroków zapadłych po 1997 r. Drugie czytania obu projektów - prezydenckiego i senackiego - wstępnie zaplanowano na czwartek. Posłowie zajmą się też projektem nowelizacji Prawa o ruchu drogowym, który ma uregulować status prawny hulajnóg elektrycznych i tzw. urządzeń transportu osobistego (UTO), w tym m.in. deskorolek elektrycznych. Sejm rozpatrzy też projekt noweli ustawy o działaczach opozycji antykomunistycznej oraz osobach represjonowanych z powodów politycznych. Projekt autorstwa grupy posłów PiS zakłada podwyższenie progów dochodowych, od których możliwe jest udzielanie pomocy pieniężnej przez szefa Urzędu do Spraw Kombatantów i Osób Represjonowanych. Według uzasadnienia, chodzi o umożliwienie udzielenia pomocy szerszej grupie osób uprawnionych. Zwiększeniu ulegną również stawki możliwej do udzielenia przez szefa UdSKiOR pomocy. Zmiany pozwolą szefowi tego Urzędu udzielić pomocy pieniężnej dwa razy w roku (obecnie raz na 12 miesięcy). Posłowie rozpatrzą też rządowy projekt noweli o podatku akcyzowym, którego celem jest uszczelnienie rynku obrotu skażonym alkoholem etylowym, wyrobami energetycznymi czy suszem tytoniowym. Resort finansów informował, że wśród proponowanych rozwiązań jest m.in. elektronizacja - od przyszłego roku przedsiębiorcy będą składać deklaracje elektroniczne w zakresie akcyzy, co ma umożliwić automatyczną weryfikację i szybsze wykrycie firm dokonujących nadużyć, a w przypadku uczciwych przedsiębiorców - szybsze wydawanie decyzji. W porządku obrad jest rządowy projekt zmian w ustawie o działach administracji rządowej. Poprzednią nowela została zawetowana przez prezydenta Andrzeja Dudę. Obecny projekt, podobnie jak zawetowana nowelizacja, zakłada wyodrębnienie nowego działu leśnictwo i łowiectwo, natomiast nie ma w nim przeniesienia podsekretarzy stanu do korpusu Służby Cywilnej. Nie powstanie także, zakładane w poprzedniej nowelizacji, Narodowe Centrum Sportu. Projekt wprowadza także nowy dział administracji – centrum administracyjne rządu, która ma obejmować działania dotyczące określania strategicznych kierunków rozwoju państwa i oceny funkcjonalności jego struktur, analiz, prognoz oraz ocen skutków społeczno-gospodarczych projektowanych regulacji, koordynacji działań administracji rządowej w zakresie powierzonym przez Radę Ministrów lub Prezesa Rady Ministrów, polityki kadrowej w administracji rządowej. Posłowie rozpoczną także prace nad rządowym projektem zmian w Kodeksie postępowania cywilnego. Nowe przepisy mają umożliwić prowadzenia sprzedaży nieruchomości poprzez licytacje elektroniczne, na wzór sprawdzonych już rozwiązań, umożliwiających sprzedaż ruchomości w takim trybie. W czwartek wieczorem odbędą się głosowania nad poprawkami Senatu do ustawy w sprawie czternastej emerytury. Senat proponuje zniesienie progu dochodowego uprawniającego do świadczenia tak, by świadczenie w pełnej wysokości mogli pobierać wszyscy emeryci i renciści. Druga poprawka zakłada inne źródło finansowania czternastek (zamiast Funduszu Solidarnościowego – Fundusz Ubezpieczeń Społecznych). Zgodnie z ustawą pełną czternastą emeryturę w wysokości minimalnej emerytury otrzymają seniorzy pobierający świadczenie w wysokości nieprzekraczającej 2900 zł brutto. W przypadku emerytów i rencistów pobierających świadczenie w wysokości powyżej 2900 zł stosowana będzie zasada złotówka za złotówkę, a więc czternasta emerytura będzie pomniejszana o kwotę przekroczenia ponad 2900 zł. Rząd szacuje, że czternastą emeryturę otrzyma ok. 9,1 mln osób. Zdecydowana większość, bo 7,9 mln osób – otrzyma wypłatę w pełnej wysokości. Na wypłatę świadczenia rząd przeznaczył ok. 11,4 mld zł. Posłowie będą też głosować nad poprawką Senatu do nowelizacji Prawa o ruchu drogowym, która wprowadza zasadę pierwszeństwa pieszych przy wchodzeniu na pasy. Senacka poprawka doprecyzowuje przepis dotyczący zakazu korzystania z telefonu podczas przechodzenia przez przejście dla pieszych. W przepisie przewidziano, że zakaz dotyczy nie tylko sytuacji przechodzenia przez przejście, ale również wchodzenia. Sejm ma zająć się też wnioskiem Senatu o odrzucenie ustawy o służbie zagranicznej. Ustawa zakłada oprócz utworzenia odrębnego stanowiska Szefa Służby Zagranicznej, zmianę struktury stopni dyplomatycznych. Najwyższym stopniem będzie minister-pełnomocny, a nie jak obecnie ambasador. Ustawa przewiduje też zmianę zasad naboru kandydatów do służby zagranicznej oraz udostępnienie archiwów MSZ obejmujących okres do 1990 r. Instytutowi Pamięci Narodowej. W myśl przyjętych poprawek dyplomata może być oddelegowany do Kancelarii Prezydenta; sam prezydent będzie mógł powoływać ambasadorów-specjalnych. Sejm rozpoczął środowe obrady od uczczenia minutą ciszy pamięci zmarłego b. działacza opozycji w PRL Jana Lityńskiego. Jan Lityński utonął w niedzielę w Narwi w okolicach Pułtuska, próbując ratować psa. Jan Lityński urodził się w 1946 r. Był organizatorem i uczestnikiem studenckich wystąpień w marcu 1968 r., za co został skazany na 2,5 roku więzienia. Pracował jako robotnik, następnie programista komputerowy. W 1976 r. był współzałożycielem „Biuletynu Informacyjnego”, pierwszego pisma ukazującego się poza cenzurą. Był wielokrotnie aresztowany. W 1977 r. był współredaktorem „Robotnika”, niezależnego pisma na rzecz zakładania wolnych związków zawodowych. Należał do KSS „KOR”, był współpracownikiem Biura Interwencyjnego KSS „KOR” i „Krytyki” (członek redakcji). W 1980 r. doradca władz NSZZ „Solidarność”. Był autorem uchwalonego przez I Zjazd „Solidarności” Posłania do Ludzi Pracy Europy Wschodniej. W 1981 r. w stanie wojennym był internowany, a następnie aresztowany. Po ucieczce z przepustki z więzienia od 1984 r. w solidarnościowym podziemiu, członek Regionalnego Komitetu Wykonawczego NSZZ „S”, Region Mazowsze. W 1989 r. uczestniczył w obradach Okrągłego Stołu. Wybrany do Sejmu RP w 1989 z woj. wałbrzyskiego. W latach 1989-2001 był posłem na Sejm, m.in. przewodniczącym Komisji Polityki Społecznej i Komisji Służb Specjalnych. Od 1990 r. w ROAD, następnie w UD i UW (wiceprzewodniczący). W latach 2008-2010 doradca PLL LOT do spraw społecznych, mediator sporów. W latach 2010–2015 był doradcą prezydenta Bronisława Komorowskiego ds. kontaktów z partiami i środowiskami politycznymi. Odznaczony został Krzyżem Komandorskim Orderu Odrodzenia Polski i Krzyżem Komandorskim z Gwiazdą. aw/PAP/300polityka.pl
Był zwolennikiem tzw. kompromisu aborcyjnego, teraz chce liberalizacji prawa. Siemoniak:  Do wyborów jest jeszcze daleko^Zespół wPolityce.pl^2021-02-24 10:15:31.390786+01:00^https://wpolityce.pl/polityka/540508-siemoniak-zmienia-poglady-do-wyborow-jest-jeszcze-daleko^„Byliśmy zwolennikami kompromisu. PO była zwolennikiem kompromisu przez 20 lat” - przyznał w imieniu partii Tomasz Siemoniak . „Gdy Jarosław Kaczyński wraz z pseudotrybunałem zburzyli ten kompromis, wypracowaliśmy nowe stanowisko” – dodał. CZYTAJ RÓWNIEŻ: -TYLKO U NAS. PO wciąż próbuje zlikwidować TVP INFO. Mosiński: To formacja destrukcji. Nie pozwolimy, aby zniszczyć pluralizm mediów -Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” Popierałem tę zmianę w głosowaniu w zarządzie. Byłem za. To jest też mój pogląd — mówi wiceprzewodniczący Platformy Obywatelskiej Tomasz Siemoniak o propozycji swojej partii, by kobieta mogła dokonać aborcji do 12. tygodnia ciąży, po konsultacji w dwoma lekarzami.  Byliśmy zwolennikami kompromisu. PO była zwolennikiem kompromisu przez 20 lat — przyznał Siemoniak dodając, iż „gdy Jarosław Kaczyński wraz z pseudotrybunałem zburzyli ten kompromis, wypracowaliśmy nowe stanowisko”. Na uwagę, że wcześniej opowiadał się za kompromisem aborcyjnym, czyli całkowitym zakazem aborcji z niewielkimi wyjątkami, Siemoniak usiłował przekonywać, że poglądów nie zmienił. W naszym stanowisku zawiera się to, co było w poprzednim kompromisie aborcyjnym. Ja tutaj żadnej sprzeczności nie widzę — oświadczył. Zaprzeczył jednocześnie – wbrew faktom - jakoby swoją propozycją PO dawała kobietom wolność aborcyjną.  Nie dajemy aborcji całkowicie wolnej. Jest mowa w naszym stanowisku o konsultacji z psychologiem — stwierdził. Dopytywany, czy jego zdaniem tak się wygrywa wybory, że naprzeciw ofercie Prawa i Sprawiedliwości świadczeń 500+, trzynastej emerytury i innych, PO wystawia… aborcję, Siemoniak powiedział: Do wyborów jest jeszcze daleko. Uważam, że należy zająć stanowisko w ważnych sprawach, a nie tylko kalkulować. PiS czystego sumienia w sprawie przerywania ciąży też nie ma. Nie chciał tym się zajmować w Sejmie. Zrzucił to na pseudotrybunał. Doprowadził do chaosu prawnego. Proszę mi nie mówić, że jest jakiś klarowny w sprawie przerywania ciąży, bo nie jest. Zdaniem Tomasza Siemoniaka matura z religii, nawet dobrowolna, jest złym pomysłem.  To jest pomysł skierowany przeciwko religii, przeciwko nauczaniu religii. Widzę po swoich dzieciach, jak nauka religii zostaje sprowadzone się do kartkówek i staje się jednym z wielu nielubianych przedmiotów — podkreślał. Uważam, że to jest fatalny pomysł. Wprowadzanie tego w biurokrację szkolną jest absurdalne. Zrównywanie religii z innymi przedmiotami nie służy ani szkole, ani dzieciom, ani Kościołowi — powiedział. Pytany, czy będzie wspólny kandydat opozycji na prezydenta Rzeszowa, Siemoniak odpowiedział: Bardzo nad tym pracujemy. Chcemy, żeby to był silny kandydat lokalny, który ma szerokie poparcie całej opozycji. Odnosząc się do wyliczeń dziennikarzy, ile kosztowałby program PO „Tablet dla ucznia” - żaden polityk PO nie był w stanie tego policzyć – czyli 2,3 mld zł, oraz pytania, skąd PO weźmie te pieniądze, Siemoniak powiedział: Jeżeli rząd w pandemii potrafił rozdysponować 200 mld zł, to zapewnienie uczniom tabletu z internetem, te 2 mld nie wydaje się tak bardzo wysokie. Zapytany, ile komputerów rozdało PO z tych obiecanych przez Donalda Tuska w 2008 i w 2011 roku, odpowiedział, że nie pamięta. Domyślam się, że tej akcji po prostu nie było. Były za to darmowe podręczniki. Odnosząc się do zarzutu, że PO obiecywała darmowy internet dla dzieci i osób do 24 roku życia, a tego nie zrealizowała, zrealizowała za to w rządzonych przez siebie gminach program in vitro, Siemoniak stwierdził: Obiecujemy i uważamy, że to jest zasadne, natomiast są takie obietnice, czy zapowiedzi, które tylko rząd może zrealizować. Usiłował ponadto przekonywać, że taki darmowy internet jest w Rzeszowie, co jest zasługą tamtejszego samorządu. Zapomniał jednak dodać, że w Rzeszowie nie rządzi PO, czego nie omieszkał mu wytknąć red. Robert Mazurek. aw/RMF FM
Kompromitacja Scheuring-Wielgus! Tak posłanka Lewicy interesuje się problemami osób niepełnosprawnych. PFRON? "O matko..."^Zespół wPolityce.pl^2021-02-24 10:05:27.511488+01:00^https://wpolityce.pl/polityka/540503-scheuring-wielgus-nie-wie-co-to-pfron-o-matko^„Od jakiegoś czasu jest tendencja, że młodzi bardziej skręcają w lewo, bardziej mają poglądy jak partie lewicowe” - mówiła na antenie Radia Zet Joanna Scheuring-Wielgus. Przekonywała również, że interesuje się tematyką osób niepełnosprawnych, jednak nie potrafiła rozszyfrować skrótu PFRON. CZYTAJ RÓWNIEŻ: Skrajne postulaty Lewicy! Młodzi działacze chcą m.in. szkoły bez religii i tzw. równości małżeńskiej: „Kończy się czas potulnych gejów” Posłanka Lewicy przekonywała podczas rozmowy, że jednym z ważnych tematów, którymi się zajmuje to pomoc osobom niepełnosprawnym. Mówi pani, że interesuje się tematyką osób niepełnosprawnych, to proszę wyjaśnić skrót PFRON (red. Państwowy Fundusz Rehabilitacji Osób Niepełnosprawnych) — spytała Beata Lubecka. O matko… państwowy fundusz, zapiszę sobie, państwowy fundusz rodziców osób niepełnosprawnych — odpowiedziała Joanna Scheuring-Wielgus. Posłanka Lewicy nie wiedziała również kto jest prezesem PFRON-u, ani jakie są trzy największe fundacje zajmujące się pomocą osobom niepełnosprawnym. Nie mam zielonego pojęcia, z głowy nie powiem — przyznała Scheuring-Wielgus.
Müller: "Jeżeli poseł Janusz Kowalski chce rozmawiać o programie PiS, to najpierw musiałby być członkiem PiS"^Notujemy ...^2021-02-24 09:23:04.420446+01:00^https://wpolityce.pl/polityka/540500-muller-komentuje-slowa-kowalskiego-jezeli-chce-rozmawiac^Jeżeli poseł Janusz Kowalski chce rozmawiać o programie PiS, to najpierw musiałby być członkiem Prawa i Sprawiedliwości; z tego co wiem, to jest członkiem Solidarnej Polski - oświadczył w środę rzecznik rządu Piotr Müller. CZYTAJ RÓWNIEŻ: Kowalski: Kwestia merytoryczna poróżniła nas z przyjaciółmi z PiS-u. Nie obiecywaliśmy miękkiej postawy wobec Brukseli CZYTAJ TAKŻE: Kowalski nie wyklucza wspólnego startu SP z Konfederacją w wyborach. „Tam jest wielu znakomitych polityków”. WIDEO Rzecznik rządu w rozmowie z Polsat News był pytany o niedawne słowa zdymisjowanego wiceszefa MAP Janusza Kowalskiego, który ocenił, że rząd Zjednoczonej Prawicy odchodzi od programu PiS. Jeżeli poseł Janusz Kowalski chce rozmawiać o programie PiS, to najpierw musiałby być członkiem Prawa i Sprawiedliwości. Z tego co wiem, to jest członkiem Solidarnej Polski — zwrócił uwagę Müller. My realizujemy program, który ma zapewnić niezależność energetyczną od innych państw czy to wschodnich, czy zachodnich. Czyli dywersyfikację źródeł energii, i to w zakresie polityki gazowej, ponieważ tutaj budujemy odpowiednie gazociągi czy kwestia właśnie już wybudowanego terminala LNG czy kwestia rozbudowy farm wiatrowych na morzu czy budowy elektrowni atomowych — wymieniał rzecznik rządu. Jak dodał, te wszystkie działania powodują, że „będziemy bardziej niezależni od właśnie partnerów, czy to ze Wschodu czy z Zachodu”. To cel polityki energetycznej. Gdyby tej polityki nie było przyjętej, to byśmy w ogóle bazowali na jakimś nieuporządkowanym systemie tworzenia źródeł energii, a tym samym byśmy zwiększali zależność od innych krajów — zaznaczył Müller.  kpc/PAP
Kryzys w Porozumieniu wpłynie na trwałość koalicji Zjednoczonej Prawicy? Sellin: Nie. Mamy stabilne zaplecze parlamentarne^Zespół wPolityce.pl^2021-02-24 09:15:13.571906+01:00^https://wpolityce.pl/polityka/540497-sellin-mamy-stabilne-zaplecze-parlamentarne^Obie zwaśnione strony w Porozumieniu bardzo jasno i twardo deklarują, że ten kryzys w żaden sposób nie wpłynie na trwałość koalicji Zjednoczonej Prawicy - powiedział w środę wiceminister kultury Jarosław Sellin. Zapewnił, że „nie ma żadnego zagrożenia, że większość parlamentarna dozna uszczerbku”. CZYTAJ RÓWNIEŻ: -Co dalej z Żalkiem, Gryglasem i Cieślakiem? Sroka: Członkowie rządu, którym wycofaliśmy rekomendacje, nie zostaną w nim długo -Bielan o kulisach prezydium rządu: „Naszą partię reprezentował wicepremier Gowin”; „Nie poszedłem wypłakać się w rękaw Kaczyńskiemu” W Porozumieniu trwa konflikt wokół tego, kto powinien kierować partią - jej założyciel i dotychczasowy prezes wicepremier Jarosław Gowin, czy - jak twierdzi część działaczy ugrupowania - przewodniczący Konwencji Krajowej, europoseł Adam Bielan. W ubiegłym tygodniu Porozumienie wycofało rekomendacje do zasiadania w rządzie dla trzech wiceministrów: Jacka Żalka, Zbigniewa Gryglasa i Michała Cieślaka, którzy wcześniej zostali usunięci z partii (wszyscy trzej, ani Bielan nie uznają tej decyzji). W poniedziałek odbyło się spotkanie prezydium rządu z udziałem m.in. premiera i wicepremierów, ministra sprawiedliwości i szefa klubu PiS Ryszarda Terleckiego.  Omówiliśmy stan funkcjonowania koalicji, rozmawialiśmy o Nowym Polskim Ładzie — poinformował szef klubu PiS po spotkaniu. Sellin, pytany w Polskim Radiu 24 o to spotkanie, powiedział:  Koalicja trwa, mamy stabilne zaplecze parlamentarne, większościowe zaplecze parlamentarne. Nawet jeśli u jednego z naszych koalicjantów - Porozumienia jest pewien kryzys wewnętrzny i pewne formalno-prawne niepokoje czy niejasności, to obie zwaśnione strony w Porozumieniu bardzo jasno i twardo deklarują, że ten kryzys w żaden sposób nie wpłynie na trwałość koalicji Zjednoczonej Prawicy. Zwrócił uwagę, że „wszyscy parlamentarzyści wszystkich ugrupowań koalicyjnych są w jednym klubie, który się nazywa klub Prawa i Sprawiedliwości, ale tam są zarówno politycy Solidarnej Polski, jak i politycy Porozumienia z obu zwaśnionych stron”. Zapewnił, że „nie ma żadnego zagrożenia, że ta większość parlamentarna dozna jakiegoś uszczerbku”.  Jestem przekonany, że politycy ZP to są politycy ideowi i rozsądni i dobrze wiedzą, że alternatywy dla tego rządu i dla tej większości parlamentarnej w tej kadencji nie ma — zaznaczył. Pytany o możliwość przeprowadzenia wcześniejszych wyborów odpowiedział: „Nie ma takiej potrzeby”.  Dostaliśmy mandat jeden z najsilniejszych w historii 30-lecia zaledwie półtora roku temu. Przed nami poważne wyzwania państwowe i jakieś gry partyjne są tutaj kompletnie niepotrzebne, czy wręcz nieodpowiedzialne — ocenił Sellin. Odnosząc się do tego, że we wtorek szef PO Borys Budka poinformował, że zebranych zostało 7 tys. podpisów dla założenia komitetu inicjatywy ustawodawczej, by zlikwidować TVP Info powiedział, że politycy PO to „specjaliści od likwidacji”. Oni chcą likwidować Centralne Biuro Antykorupcyjne, ciekawe dlaczego, w czym im przeszkadza CBA? Oni chcą likwidować IPN. IPN od 22 lat wykonuje bardzo dobrą robotę, jeśli chodzi o utrwalanie naszej wiedzy o naszym losie w XX wieku, rozliczania też się z historią XX-wieczną i ma tutaj bardzo duże zasługi naukowe i edukacyjne, więc nie wiem dlaczego PO ta instytucja przeszkadza. Widocznie walka o prawdę historyczną nie jest jakimś priorytetem tej partii. Chcą likwidować urzędy wojewodów na przykład, czyli naruszać unitarność państwa polskiego, teraz słyszymy, że chcą likwidować medium, którego nie lubią. Jeżeli taką drogą mamy iść to kto tu robi zamach na media. Jeżeli medium, z którym się nie sympatyzuje chce się likwidować — mówił Sellin. aw/PAP
Nowe obostrzenia - od soboty, a może nawet wcześniej! Będzie też regionalizacja? Minister Niedzielski: "Tutaj nie ma co czekać"^Zespół wPolityce.pl^2021-02-24 09:05:33.194881+01:00^https://wpolityce.pl/polityka/540494-niedzielski-nowe-obostrzenia-od-soboty-a-moze-wczesniej^Minister zdrowia Adam Niedzielski przekazał w środę, że od najbliższej soboty, a być może nawet wcześniej możemy spodziewać się wprowadzenia nowych obostrzeń lub ich zróżnicowania ze względu na poszczególne regiony kraju. Sytuacja nie wygląda dobrze w tej chwili - przekroczyliśmy barierę 10 tys. zachorowań dziennie - według porannych danych mamy 12 146 nowych potwierdzonych zakażeń koronawirusem — powiedział minister. CZYTAJ RÓWNIEŻ: Rzecznik rządu: „Dzisiaj bariera 10 tysięcy zachorowań będzie przekroczona”. Czy to oznacza zaostrzenie obostrzeń? Niedzielski pytany był w środę w TOK FM m.in. o najnowsze dane dotyczące potwierdzonych zakażeń koronawirusem. Niestety nie wygląda dobrze sytuacja w tej chwili. Te poranne dane, które dotyczą dzisiejszego dnia pokazują, że przekroczyliśmy tę barierę 10 tys. i to nie tak nieśmiało tylko ten dokładny wynik to jest 12 146 nowych zachorowań — powiedział. Niedzielski dodał, że dzisiejsze dane należy odnosić przede wszystkim do wyniku, który był tydzień temu.  A tydzień temu to było 8,7 tys., czyli mamy bardzo dynamiczny wzrost też i z dnia na dzień i właśnie w stosunku do poprzedniego tygodnia, bo to jest prawie 3,5 tys. przypadków więcej niż tydzień temu. Niedzielski powiedział w radiu TOK FM, że na pewno wariant brytyjski koronawirusa jest obecny w Polsce; zwracał szczególną uwagę pod tym względem na województwo warmińsko-mazurskie. Dopytywany był, od kiedy możemy spodziewać się wprowadzenia nowych obostrzeń choćby na Warmii i Mazurach lub zróżnicowania obostrzeń ze względu na regiony kraju. Od soboty, tutaj nie ma co czekać, być może nawet wcześniej, ale będziemy podejmowali tę decyzję dosłownie w ciągu najbliższych dwóch godzin, bo zarys mamy, ale ostatecznie chcemy też uwzględnić wyniki (liczby nowych zakażeń ) dzisiejsze — powiedział Niedzielski. Potwierdził, że te „te najbardziej radykalne obostrzenia” mają dotyczyć na razie jednego województwa. Cały czas jednak reprezentujemy takie podejście, że trzeba brać na siebie pewne ryzyko, mamy już jakąś cześć populacji, która już przechorowała koronawirusa, akcja szczepień idzie nam naprawdę dobrze na tle Europy, więc mamy coraz więcej elementów, które przemawiają za tym, że decyzje dotyczące luzowania obostrzeń powinny być coraz bardziej odważne i one były odważne — mówił Niedzielski. Dodał, że teraz, gdy sytuacja epidemiczne się odwraca, to oczywiście trzeba podejmować inne decyzje.  Szef MZ był pytany w radiu TOK FM, jakie obostrzenia zostaną ogłoszone w środę. Te dzisiejsze (poranne) wyniki wymagają jeszcze raz przyjrzenia się, co powinniśmy ostatecznie zadecydować. Ale generalnie idziemy w tym kierunku, który już wcześniej sygnalizowałem, czyli ograniczenia w ruchu na południowej granicy Polski, ze względu na sytuację epidemiczną w Czechach i Słowacji, będziemy chcieli też dokonać formalnie tej zmiany związanej z niedopuszczeniem przyłbic i chust, jako zamiennika maseczki — powiedział. Jak sprecyzował, „oczywiście przyłbice można stosować nadal dodatkowo oprócz maseczki”. Trzecia rzecz dotyczy zregionalizowania obostrzeń. Tutaj widzimy, że sytuacja w Polsce jest bardzo zróżnicowana. Najgorzej wypada niestety województwo warmińsko-mazurskie — podkreślił. Dopytywany, czy regionalizacja obostrzeń oznacza, że np. Olsztyn będzie miastem, do którego nie będzie można wjechać albo z niego wyjechać, Niedzielski odparł: „Nie, aż tak daleko raczej nie podejmiemy ostatecznej decyzji”. Tutaj raczej mówimy o tym, że w województwie warmińsko-mazurskim zostaną cofnięte - przynajmniej część - te poluzowania, które miały miejsce ostatnio — wyjaśnił. Potwierdził, że hotele zostaną prawdopodobnie zamknięte. Jak zastrzegł, „proszę nie pytać mnie w tej chwili o definitywne odpowiedzi, bo ja jeszcze muszę potem wyniki skonsultować z panem premierem Mateuszem Morawieckim, (…) również z panem ministrem (edukacji i nauki) Przemysławem Czarkiem, bo trzeba rozważyć również, czy te sankcje nie powinny przynajmniej regionalnie dotyczyć szkół”. Pytany, czy oznacza to, że w województwie warmińsko-mazurskim nawet uczniowie klas 1-3 czy dzieci w przedszkolach nie będą mogły na razie uczyć się stacjonarnie, potwierdził.  Tak, taki wariant też niestety musimy rozważyć, bo (…) widzimy co się dzieje w całej Polsce, a w woj. warmińsko-mazurskim jest sytuacja szczególnie trudna. Poinformował, że na Warmii i Mazurach „celność wyników w badaniach przekracza 30 proc.”.  To znaczy, że praktycznie 1/3 wyników testów wykonywanych w woj. warmińsko-mazurskim daje pozytywny wynik — zaznaczył. Minister zdrowia przyznał również, że w woj. warmińsko-mazurskim - przynajmniej w częściach województwa najbardziej dotkniętych pandemią - jest bardzo wysoki udział mutacji brytyjskiej koronawirusa.  kpc/PAP
Konserwatyści w PO nie zamierzają na razie odchodzić. Liczą na zwołanie Rady Krajowej i Konwencji. "Dajmy im jednak czas"^Zespół wPolityce.pl^2021-02-24 08:49:32.678476+01:00^https://wpolityce.pl/polityka/540493-konserwatysci-w-platformie-na-razie-nie-odchodzimy^Konserwatyści z PO, którzy w liście do zarządu partii sprzeciwiali się liberalizacji prawa aborcyjnego, nie chcą wychodzić z Platformy; niektórzy liczą jednak, że zarząd odpowie im na postulat zwołania Rady Krajowej i Konwencji w sprawie stanowiska aborcyjnego. CZYTAJ TAKŻE: TYLKO U NAS. Konserwatyści w PO zabierają głos ws. aborcji. „Zawsze takimi wojnami ideologicznymi karmią się skrajności” Zarząd Krajowy PO przyjął w ubiegłą środę stanowisko partii w kwestii aborcji. Zostało ono ujęte w „Pakiecie Praw Kobiet”, na który - jak mówili politycy PO - składają się propozycje dotyczące bezpieczeństwa kobiet (edukacja seksualna, refundacja antykoncepcji, w tym awaryjnej, zapłodnienia in vitro i badań prenatalnych oraz pomoc dla rodzin wychowujących dzieci z niepełnosprawnościami) oraz „Nowa umowa społeczna”, która zakłada legalną aborcję do 12. tygodnia ciąży po konsultacjach pacjentki z lekarzem i psychologiem. Liberalizacji prawa do aborcji przeciwne było tzw. konserwatywne skrzydło PO. W liście wysłanym do zarządu grupa 21 parlamentarzystów PO zaznaczyła, że nie zgadza się na koncepcje zmierzające do zapewnienia „aborcji na życzenie”, podkreślając zalety tzw. kompromisu aborcyjnego z 1993 r. Sygnatariusze listu opowiedzieli się też za referendum. Pod stanowiskiem zawartym w liście „konserwatystów” do zarządu podpisali się: Paweł Arndt, Halina Bieda, Mateusz Bochenek, Waldy Dzikowski, Krzysztof Gadowski, Tomasz Głogowski, Cezary Grabarczyk, Kazimierz Kleina, Stanisław Lamczyk, Antoni Mężydło, Czesław Mroczek, Jan Olbrycht, Tomasz Olichwer, Małgorzata Pępek, Kazimierz Plocke, Marek Plura, Ireneusz Raś, Bogusław Sonik, Marek Sowa, Wojciech Ziemniak, Paweł Zalewski. Przynajmniej dla części z nich, jak można nieoficjalnie usłyszeć wśród polityków PO, decyzja zarządu jest trudna do przyjęcia. Na tyle trudna, że zastanawiają się nawet nad odejściem z partii. Jednak w rozmowach z PAP sygnatariusze listu zaprzeczają, by mieli takie plany. Niektórzy z nich przekonują nawet, że gdyby nie ich list, stanowisko zarządu mogłoby być jeszcze „gorsze”, to znaczy mogło dopuszczać aborcję „na żądanie” bez żadnych ograniczeń. Z informacji PAP wynika, że już po decyzji zarządu, w miniony piątek, doszło do spotkania grupy „konserwatystów”. Na spotkaniu tym, które częściowo odbywało się w formule zdalnej, nikt nie zapowiadał swojego odejścia. Tym niemniej w publicznych wypowiedziach najbardziej radykalni byli Ireneusz Raś, który stanowisko zarządu nazywał błędem, a także Paweł Zalewski, który zwracał uwagę na jego pozastatutowy charakter i żądał zwołania w tej sprawie Rady Krajowej i Konwencji. Ireneusz Raś pytany przez PAP, czy dopuszcza odejście z PO zaznaczył, że nie chce odpowiadać na tak postawione pytania.  Jeśli będę miał coś do zakomunikowania, to zakomunikuję. W tej chwili jestem członkiem Platformy Obywatelskiej — powiedział. Opuszczenie szeregów Platformy wykluczyli pytani przez PAP poseł Marek Sowa i senator Antoni Mężydło. Senator Marek Plura wyraził nadzieję, że „Platforma nadal będzie Platformą”, czyli partią gdzie w sprawach światopoglądowych możliwe są różnice zdań. Jak przyznał, nie jest do końca zadowolony, że decyzja w sprawie aborcji podjęta została tylko na szczeblu zarządu. Platforma Obywatelska jest moją partią od 2005 roku i nie zamierzam jej opuszczać. Natomiast podjąłbym się dyskusji na temat wewnętrznych zasad jej funkcjonowania. Mam nadzieję, że będzie możliwość omówienia tej sprawy na szczeblu na przykład Rady Krajowej — powiedział Plura. Dodał, że popiera postulaty, by zwołać Radę Krajową lub Konwencję i tam poruszyć kwestie stanowiska ws. aborcji.  Ja te postulaty zdecydowanie popieram, niestety nie mamy jeszcze w tej sprawie odpowiedzi zarządu. Dajmy im jednak czas — zaznaczył senator. Podkreślił, że rozmawiał niedawno z wiceprzewodniczącym PO Bartoszem Arłukowiczem, który „serce ma po lewej stronie”. Doszliśmy do wspólnego wniosku, że tym co na pewno może nas połączyć to opinia, by o aborcji nie wypowiadali się politycy, ale wszyscy obywatele w referendum — mówił Plura. Tym bardziej, że wobec październikowego orzeczenia TK tylko referendum może mieć odpowiednią rangę prawną, by dać podstawę do ewentualnych zmian w ustawach - zauważył senator. Inny senator Wojciech Ziemniak przyznaje, że nie zgadza się ze stanowiskiem zarządu, iż kobieta będzie mogła podjąć decyzję o aborcji do 12 tygodnia ciąży. Zwraca zarazem uwagę, że na razie jest to tylko stanowisko zarządu. Dodał, że stanowisku temu nie można się dziwić, bo w PO zawsze były różne skrzydła - bardziej konserwatywne i bardziej lewicowe. Ziemniak liczy zarazem na dalszą dyskusję w partii w tej sprawie i uważa, że list konserwatystów był istotnym elementem dyskusji, która poprzedziła stanowisko zarządu. Poseł Tomasz Olichwer podkreślił, że podpisał się pod listem z poparciem dla tzw. kompromisu aborcyjnego, by pokazać, że są w PO politycy, którzy za takim stanowiskiem się opowiadają.  Zarząd Platformy przyjął inne stanowisko, choć zostało ono podjęte w sposób demokratyczny. Wiem, że nad tym stanowiskiem odbyło się głosowanie, były głosy za, przeciw i wstrzymujące się. To tylko pokazuje, że w PO jest różnorodność — zaznaczył.  Ja to w pełni akceptuje i w żadnym wypadku nie zamierzam odchodzić z Platformy czy zmieniać barw politycznych — dodał Olichwer. Uciec zawsze najłatwiej, to tchórze zawsze uciekają — powiedział PAP poseł Krzysztof Gadowski.  Jestem w Platformie od kilku kadencji i nie zamierzam jej opuszczać — dodał. Przyznał, że stanowisko autorów listu jest „jasne i czytelne”, ale „zarząd jest zarządem i ma prawo wysłuchać jednej, drugiej, trzeciej i czwartej strony”.  W Platformie w sprawach światopoglądowych zawsze były różne poglądy — zaznaczył. Nie wierzę, aby którykolwiek z kolegów odszedł z Platformy. W naszej partii zawsze było skrzydło lewe, skrzydło prawe, było też centrum. A to stanowisko nie zadowala ani konserwatystów, ani naszych kolegów bardziej lewicowych, jest wyważone — powiedziała PAP wicemarszałek Sejmu Małgorzata Kidawa-Błońska, która kierowała zespołem pracującym nad stanowiskiem zarządu. Sprawy światopoglądowe nas różnią, ale więcej nas łączy - wizja państwa, sposób uprawiania polityki, przywiązanie do demokracji — dodała posłanka. W to, że ktokolwiek z konserwatystów opuści szeregi partyjne nie wierzy też członkini zarządu posłanka Izabela Leszczyna, reprezentująca bardziej liberalne skrzydło partii. Jestem przekonana, że nic takiego się nie stanie. Osoby o bardziej konserwatywnych poglądach, które są przeciwnikami stanowiska o dopuszczalności, pod pewnymi warunkami, terminacji ciąży do 12 tygodnia, mają swoje miejsce w Platformie Obywatelskiej. Nasz lider Borys Budka powiedział - nikogo nie będziemy łamać kołem, nikogo nie będziemy zmuszać do głosowania wbrew swojemu sumieniu. Mam nadzieję, że moje koleżanki i koledzy konserwatyści uznają jednak, że za swoje sumienie każdy odpowiada sam i każda kobieta w swoim sumieniu ma prawo podjąć tę decyzję — powiedziała Leszczyna PAP. Także prezydent Warszawy i wiceszef PO Rafał Trzaskowski zapewnił we wtorek w Polsat News, że na listach wyborczych PO będzie miejsce także dla polityków o bardziej konserwatywnych poglądach, bo Platforma „jest partią szeroką”. W październiku ub.r. TK za niekonstytucyjną uznał przesłankę z tzw. ustawy antyaborcyjnej z 1993 r., która pozwalała na przerwanie ciąży z powodu ciężkiego i nieodwracalnego uszkodzenia płodu. Po wyroku Trybunału aborcja jest legalna tylko w dwóch przypadkach - gdy ciąża zagraża życiu lub zdrowiu kobiety lub gdy powstała w wyniku czynu zabronionego (gwałtu, kazirodztwa).  kpc/PAP
Afera w szpitalu Grodzkiego? Nowe doniesienia mediów: Przesłuchano 180 świadków i ustalono 14 zdarzeń korupcyjnych^Zespół wPolityce.pl^2021-02-24 08:18:53.981087+01:00^https://wpolityce.pl/polityka/540487-afera-w-szpitalu-grodzkiego-nowe-doniesienia-mediow^Po trwającym ponad rok śledztwie w sprawie korupcji w szpitalu Szczecin-Zdunowo w okresie, kiedy placówką kierował prof. Tomasz Grodzki, obecny marszałek Senatu, śledczy przesłuchali już ponad 180 świadków i ustalili 14 zdarzeń korupcyjnych - pisze środowa „Gazeta Polska”. CZYTAJ RÓWNIEŻ: CBA sprawdza czy Grodzki przyjmował łapówki. Dubois broni marszałka i wyprowadza kontratak: To próba wykreowania dowodów CZYTAJ WIĘCEJ: TYLKO U NAS. W szpitalu, w którym dyrektorem był Grodzki dochodziło do korupcji? Jest zeznanie kolejnego świadka i zawiadomienie do CBA Jak czytamy w „GP”, po ponad rocznym śledztwie prowadzonym pod nadzorem Prokuratury Regionalnej, funkcjonariusze Centralnego Biura Antykorupcyjnego „przesłuchali ponad 180 świadków i ustalili 14 zdarzeń korupcyjnych z udziałem marszałka Tomasz Grodzkiego”. Jak informuje cytowany przez tygodnik prokurator Marcin Lorenc, rzecznik prasowy szczecińskiej prokuratury, „5 z tych zdarzeń nie uległo przedawnieniu i może stanowić podstawę do pociągnięcia do odpowiedzialności karnej”. Aby postawić zarzuty senatorowi, potrzebna jest zgoda na uchylenie immunitetu. Taki wniosek z prokuratury trafia najpierw do marszałka Senatu, czyli samego zainteresowanego. I jeśli nawet wniosek o pociągnięcie do odpowiedzialności karnej trafi pod głosowanie, jego los zależy od opozycyjnej większości — pisze „Gazeta Polska”. Pod koniec 2019 r. Radio Szczecin podało, że obecny marszałek Senatu - który jako lekarz chirurg zawodowo związany był ze Specjalistycznym Szpitalem im. prof. Alfreda Sokołowskiego w Szczecinie - kontaktował się w 2016 r. z prof. Agnieszką Popielą ws. wpłaty „na fundację”. Chodzi o Fundację Pomocy Transplantologii w Szczecinie. Według rozgłośni z korespondencji, do której dotarli dziennikarze, wynika, że Grodzki przyjął wpłatę, gdy matka Popieli walczyła z chorobą nowotworową. Prof. Popiela napisała na Twitterze, że wpłata była efektem presji psychicznej.  Żeby było uczciwie. Nigdy nie powiedziałam, że wpłata była warunkiem operacji. Nie! Mama była w normalnej kolejce do zabiegu. Wpłaciłam, bo czułam presję psychiczną — napisała. Prokuratura Regionalna w Szczecinie na początku grudnia 2019 r. wszczęła śledztwo dotyczące przyjęcia korzyści majątkowej w szpitalu w Szczecinie-Zdunowie w 2009 r. w związku z pełnieniem funkcji publicznej. Pełnomocnik Grodzkiego mec. Jacek Dubois informował wówczas, że w reakcji na te oskarżenia zostały złożone zawiadomienia do prokuratury o zniesławieniu marszałka Senatu, dotyczące dziennikarzy, którzy kolportowali informacje o łapówkach. Złożone też zostało zawiadomienie o możliwości popełnienia przestępstwa zamachu na konstytucyjny organ RP, jakim jest marszałek Senatu. Grodzki podczas konferencji prasowej przedstawiał też nagranie dźwiękowe, na którym jego były pacjent ze szpitala w Zdunowie, Tadeusz Staszczyk, mówi o próbie przekupienia go kwotą 5 tys. zł w zamian za oczernianie marszałka Senatu. Grodzki wezwał wówczas ABW do pomocy w związku z propozycją łapówki, która została złożona jego byłemu pacjentowi w zamian za fałszywe oczernienie go. CZYTAJ WIĘCEJ: TYLKO U NAS. Antypolski spęd Grodzkiego! Niemcy i senatorowie KO dyskutowali o możliwości zamrożenia środków unijnych dla Polski kpc/PAP
Rzecznik rządu: "Dzisiaj bariera 10 tysięcy zachorowań będzie przekroczona". Czy to oznacza zaostrzenie obostrzeń?^Zespół wPolityce.pl^2021-02-24 08:09:51.840595+01:00^https://wpolityce.pl/polityka/540488-muller-bariera-10-tys-zachorowan-bedzie-dzis-przekroczona^Niestety z tych informacji, które dostałem w nocy wynika, że dzisiaj ta bariera 10 tysięcy zachorowań będzie przekroczona, może nawet więcej — przekazał w Polsat News rzecznik rządu Piotr Müller. Przyznał też, że należy się spodziewać zwiększenia obostrzeń oraz że wariant regionalizacji obostrzeń jest poważnie brany pod uwagę. Według porannych danych mamy 12 146 nowych potwierdzonych zakażeń koronawirusem - powiedział z kolei minister zdrowia Adam Niedzielski. CZYTAJ RÓWNIEŻ: Ważna zapowiedź premiera! W środę szef MZ przedstawi szczegółowe informacje nt. obostrzeń. Będą nowe przepisy ws. maseczek Minister zdrowia Adam Niedzielski przedstawi w środę, zgodnie z zapowiedzią premiera Mateusza Morawieckiego, szczegółowe nowe zasady dotyczące obostrzeń związane z epidemią koronawirusa. Obecnie wciąż obowiązują zasady wprowadzone 12 lutego na okres dwóch tygodni. Szef rządu poinformował w poniedziałek, że nowe zasady zostały wypracowane na posiedzeniu Rządowego Zespołu Zarządzania Kryzysowego. O nowe zasady dot. obostrzeń i ich zaostrzenie był pytany w Polsat News rzecznik rządu. Bez wątpienia sytuacja epidemiczna jest trudniejsza niż dwa tygodnie temu. W związku z tym takiego kierunku możemy się spodziewać — powiedział Piotr Müller, sugerując tym samym, że możliwe jest zaostrzenie obostrzeń. Mogę powiedzieć, że niestety z tych informacji, które jeszcze dostałem w nocy, to niestety dzisiaj ta bariera 10 tys. zachorowań będzie przekroczona; może nawet więcej w związku z tym, że te dane ciągle spływają. Dzisiaj ta informacja co do liczby zachorowań na pewno będzie negatywna — mówił. Również minister zdrowia Adam Niedzielski był pytany w środę w TOK FM m.in. o najnowsze dane dotyczące potwierdzonych zakażeń koronawirusem. Niestety nie wygląda dobrze sytuacja w tej chwili. Te poranne dane, które dotyczą dzisiejszego dnia pokazują, że przekroczyliśmy tę barierę 10 tys. i to nie tak nieśmiało tylko ten dokładny wynik to jest 12 146 nowych zachorowań — powiedział. Niedzielski dodał, że dzisiejsze dane należy odnosić przede wszystkim do wyniku, który był tydzień temu.  A tydzień temu to było 8,7 tys., czyli mamy bardzo dynamiczny wzrost też i z dnia na dzień i właśnie w stosunku do poprzedniego tygodnia, bo to jest prawie 3,5 tys. przypadków więcej niż tydzień temu. Rzecznik rządu był również w pytany Polsat News, czy potwierdzi nieoficjalne informacje dotyczące podziału Polski na strefy i regionalizacji obostrzeń. To bym chciał zostawić ministrowi zdrowia  — odparł rzecznik rządu, przypominając jednocześnie, że o godzinie 10:00 odbędzie się jeszcze posiedzenie Rządowego Zespołu Zarządzania Kryzysowego, na którym będą przeprowadzone ostatnie dyskusje. Faktycznie w tych ostatnich dwóch dniach wariant regionalizacji był bardzo poważnie brany pod uwagę — przekazał minister. Müller zwrócił uwagę, że widać istotne różnice pomiędzy niektórymi regionami Polski co do liczby zakażeń. kpc/Polsat News/PAP
Lempart krytykuje i kpi, Hołownia próbuje się tłumaczyć: W sprawie aborcji bliskie jest mi stanowisko sędziego Kieresa^Zespół wPolityce.pl^2021-02-24 07:27:50.312963+01:00^https://wpolityce.pl/polityka/540485-holownia-tlumaczy-sie-po-zarzutach-ze-strony-lempart^W sprawie aborcji bliskie jest mi stanowisko sędziego Trybunału Konstytucyjnego Leona Kieresa; nie po to ustawodawca postawił w artykule o ochronie życia w pewien sposób przecinek, polecił doprecyzowywać poziom tej ochrony do naszej wiedzy, do woli społeczeństwa, abyśmy przeżywali to, co teraz - dodał. CZYTAJ TAKŻE: „Aborcja jest zabójstwem, w każdym przypadku”. Gdy Hołownia mówił jak „kaznodzieja”. Przypominamy wymowne CYTATY! Liderka Strajku Kobiet Marta Lempart skrytykowała w poniedziałek postawę Hołowni, który - według niej - pozostał zwolennikiem całkowitego zakazu aborcji. Jeszcze niedawno mówił w kampanii na wiosnę, że nie zmienił zdania, że dalej uważa tak samo. Pan Hołownia mówił, że celem każdego człowieka powinno być dążenie do tego, żeby prawo państwowe było zgodne z prawem bożym. Jest w tym konsekwentny i nie wycofał się nigdy z bycia osobiście, prywatnie, jak on to mówi, zwolennikiem całkowitego zakazu aborcji — mówiła aktywistka w TVN 24. CZYTAJ TAKŻE: Obraża Polaków jak Verhofstadt! Lempart: Nie rozwiązywano zgromadzeń neofaszystów, kiedy było tam 300 osób. Teraz jest 60 tys. Hołownia, pytany przez PAP o swoje zdanie na temat aborcji podkreślił, że bliskie jest mu stanowisko sędziego TK Leona Kieresa. Zauważył on, że nie po to ustawodawca (w konstytucji) postawił w artykule o ochronie życia w pewien sposób przecinek i polecił doprecyzowywać poziom tej ochrony życia do naszej wiedzy, jaką mamy w tym momencie, do woli społeczeństwa, żebyśmy teraz mieli przeżywać takie rzeczy, jakie przeżywamy — podkreślił. Przed kilkoma dniami Hołownia powiedział PAP, że jego zdaniem kryzys aborcyjny można rozwiązać przywracając jak najszybciej status quo ante, czyli ponownie ustawę z 1993 r. Następnie, jak ocenił, należałoby zacząć proces tworzenia panelu obywatelskiego, który pozwoliłby napisać pytanie albo pytania do referendum.  Potem - ale to już po nowych wyborach - referendum — dodał. Hołownia ocenił, że klasa polityczna po wyroku TK z 22 października utraciła moralne prawo do rozstrzygania tej kwestii, a Polki i Polacy dali temu dobitnie wyraz w czasie protestów. TK orzekł w październiku ub.r., że przepis zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu jest niezgodny z konstytucją. Zdanie odrębne przedstawił m.in. sędzia Leon Kieres, który podkreślił, że prawo nie może zobowiązywać do heroizmu i formułować wymagań niemożliwych do spełnienia przez przeciętnego człowieka, a w sytuacjach niejednoznacznych decyzję należy pozostawić osobie, której ona dotyczy. „Moim zdaniem prawo - w przeciwieństwie do moralności czy religii - nie może zobowiązywać do heroizmu i formułować wymagań przekraczających zwykłą miarę, niemożliwych do spełnienia przez przeciętnego adresata przepisów”  — powiedział wówczas Kieres. Jak podkreślił, rolą państwa uznającego podmiotowość człowieka jest pozostawienie decyzji w sytuacjach niejednoznacznych pod względem prawnym i moralnym tym osobom, których te decyzje bezpośrednio dotyczą i które bezpośrednio będą doświadczać ich skutków - a także „wspieranie ich w każdym wyborze”.  kpc/PAP
MSZ Niemiec komentuje podpalenie auta pracownika ambasady RP: "Dowiedzieliśmy się o tym incydencie z żalem i przerażeniem"^Zespół wPolityce.pl^2021-02-24 06:41:52.973306+01:00^https://wpolityce.pl/polityka/540481-msz-niemiec-z-zalem-i-przerazeniem-o-podpaleniu-samochodu^„Dowiedzieliśmy się o tym incydencie z żalem i przerażeniem i jesteśmy w kontakcie z odpowiedzialnym berlińskim Urzędem Kryminalnym i Ambasadą RP w Berlinie” - poinformowało PAP niemieckie MSZ w związku z podpaleniem samochodu pracownika ambasady RP. Jako pierwszy o tym zdarzeniu poinformował portal wPolityce.pl. CZYTAJ RÓWNIEŻ: — NASZ NEWS. Nieznani sprawcy podpalili samochód Ambasady RP w Berlinie na numerach dyplomatycznych! „Auto spłonęło” — NASZ TEMAT. Ambasador Przyłębski o spalonym aucie: „Jest zdecydowanie za wcześnie, aby sprawie tej przypisywać podtekst polityczny” — NASZ TEMAT. Berlińska policja o okolicznościach podpalenia auta pracownika polskiej ambasady: „Nie ma oznak motywacji politycznej” Niemiecki resort spraw zagranicznych poprosił też „o zrozumienie, że nie możemy udzielać żadnych informacji na temat stanu śledztwa. Badana jest również kwestia, czy to przestępstwo miało podłoże polityczne”. W sprawie podpalenia w Berlinie samochodu pracownika polskiej ambasady w Niemczech również polska placówka pozostaje w kontakcie z kilkoma wydziałami policji w Berlinie, w tym z wydziałem ochrony placówek dyplomatycznych. Berlińska policja poinformowała PAP, że „około 2.30 w nocy (z poniedziałku na wtorek - PAP) 45-letni świadek usłyszał głośny huk i zobaczył jasną poświatę na Fritz-Wildung-Strasse. Rozpoznał płonącego Opla Astrę. Strażacy ugasili płomienie, które spowodowały znaczne uszkodzenia samochodu. Nikt nie został ranny. Obecnie nie ma oznak motywacji politycznej przestępstwa. Komendant Straży Pożarnej Państwowego Urzędu Kryminalnego odpowiedzialny za Schmargendorf (dzielnica Berlina - PAP) przejął śledztwo w sprawie podejrzenia celowego podpalenia pojazdu ambasady”. Podpalone auto było oznakowane jako dyplomatyczne - poinformował PAP wcześniej we wtorek rzecznik ambasady Dariusz Pawłoś. Auto „miało naklejkę CD (fr. corps diplomatique, korpus dyplomatyczny - PAP)” - przekazał PAP. Do zdarzenia doszło przy ulicy Fritz-Wildung-Strasse 14 w zachodniej części Berlina. Sprawę cały czas badają odpowiednie służby. To nie pierwsze zdarzenie, kiedy w Niemczech doszło do zniszczenia mienia należącego do Polski lub Polaków. Na początku lutego tego roku plansze z prezentowanej w Berlinie wystawy poświęconej Janowi Pawłowi II zostały zniszczone przez nieznanych sprawców. Twarz Jana Pawła II została zamalowana czerwoną farbą. Na ogrodzeniu sąsiedniej siedziby nuncjatury papieskiej w Berlinie wymalowano czerwoną błyskawicę - symbol tzw. Strajku Kobiet. Wystawę „Jan Paweł II – Papież dialogu” przygotowało Centrum Myśli Jana Pawła II w Warszawie we współpracy z polską ambasadą w Berlinie z okazji setnej rocznicy urodzin Karola Wojtyły, która miała miejsce w 2020 roku. kpc/PAP/wPolityce.pl
Stanisław Janecki w "Sieci": Reset Zjednoczonej Prawicy. Już na wiosnę 2021 r. mają zostać wygaszone wszelkie wojny wewnętrzne^"Sieci" - Największy konserwatywny tygodnik w Polsce^2021-02-23 23:24:40.277428+01:00^https://wpolityce.pl/polityka/540472-janecki-w-sieci-reset-zjednoczonej-prawicy^Już na wiosnę 2021 r. mają zostać wygaszone wszelkie wojny wewnętrzne prowadzące do wykrwawiania się obozu rządzącego – pisze na łamach nowego wydania tygodnika „Sieci” Stanisław Janecki. CZYTAJ WIĘCEJ: W nowym numerze tygodnika „Sieci”: Spiskiem w prawicę. Czy wrogowie demokracji również u nas osiągną swój cel? Publicysta stosując motoryzacyjne porównania opisuje sytuację w obozie rządzącym. Jego zdaniem dotychczas borykał się on z pewnymi problemami „ze zmianą biegów”.  Wiosną 2020 r., w związku z wyborami prezydenckimi planowanymi na 10 maja, ZP zaczęła hamować, ale nie silnikiem, tylko na luzie, bezsensownie zużywając paliwo. Wtedy Porozumienie Jarosława Gowina zablokowało wybory w formie korespondencyjnej. I wszystko, co się działo po 10 maja, było hamowaniem na luzie. Obejmuje to przesunięte wybory prezydenckie (ostatecznie 28 czerwca i 12 lipca), piątkę dla zwierząt (projekt zaprezentowano 8 września, wywołał on sprzeciw Solidarnej Polski Zbigniewa Ziobry), sprawę aborcji (po orzeczeniu Trybunału Konstytucyjnego z 22 października 2020 r., które weszło w życie 27 stycznia 2021 r.), planowane zmiany składki zdrowotnej czy najnowszy projekt ratyfikacji unijnego funduszu odbudowy (obiekcje zgłasza Solidarna Polska). Politycznie Zjednoczona Prawica jedzie na jałowym biegu. Zdaniem Stanisława Janeckiego wewnętrzne konflikty nie pozwalają w pełni wyeksponować wybitnych osiągnięć rządu, w tym dobrym wyników gospodarczych mimo trwającej pandemii. Jak czytamy, obserwujemy teraz reset w Zjednoczonej Prawicy, którego dokonuje kierownictwo Prawa i Sprawiedliwości.  Dlatego ma powstać wspólny pakiet minimum, który zagwarantuje, że obóz rządzący nie będzie prowadził wewnętrznych wojen o niemożliwe do przeforsowania projekty, bo nie stać go na takie wojny. Ma zostać ustanowiona agenda do wyborów samorządowych w 2023 r., której sygnatariusze muszą bezwzględnie przestrzegać i sami we własnych szeregach dbać o lojalność i współpracę. […] Żeby ustalenia dyscyplinujące i scalające poszczególne elementy Zjednoczonej Prawicy nie wisiały w próżni, powinien zostać przyjęty wspólny kodeks etyczny — zauważa publicysta. Janecki analizuje też, jakie zagrożenia łączą się z brakiem kompromisu między różnymi frakcjami obozu rządzącego.  Jeśli Zjednoczona Prawica nie dokona resetu ani samoograniczeń, czego wszyscy uczestnicy są już świadomi, realną alternatywą jest rząd mniejszościowy, a potem przedterminowe wybory, gdyż rząd mniejszościowy może wprawdzie trwać, ale im dłużej, tym bardziej zmniejsza szanse wyborczego zwycięstwa. Tak przecież było z rządami AWS oraz SLD. […] Trwanie z mniejszościowym rządem jest zatem nieopłacalne, jeśli myśli się o zwycięstwie w kolejnych wyborach. Scenariusz z rządem mniejszościowym mógłby sprawić, że ZP i tworzące ją partie mogłyby na dekadę, jeśli nie na zawsze, stracić władzę i szanse jej odzyskania — czytamy. Więcej na temat przyszłości Zjednoczonej Prawicy w najnowszym numerze „Sieci” dostępnym w sprzedaży od 22 lutego br., także w formie e-wydania na https://www.wsieciprawdy.pl/aktualne-wydanie-sieci.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl  i oglądania ciekawych audycji telewizji wPolsce.pl.      kk
Europejscy liderzy piszą do szefa RE ws. szczepionek. Waszczykowski reaguje: I po co? Kupmy gdzie się da. Ja się dołożę^Zaćwierkane na Twitterze^2021-02-23 23:21:26.350426+01:00^https://wpolityce.pl/polityka/540477-waszczykowski-oferuje-pomoc-w-zakupie-szczepionekdoloze-sie^Premierzy Polski, Hiszpanii, Danii i Belgii oraz prezydent Litwy napisali list do szefa Rady Europejskiej Charles Michela, w którym apelują o zwiększenie dostaw szczepionek i przyspieszenie prac nad zwiększeniem mocy produkcyjnych w UE. Na tę informację zareagował na Twitterze europoseł PiS, były szef spraw zagranicznych Witold Waszczykowski, który zaoferował swoją pomoc. CZYTAJ WIĘCEJ: Premierzy Polski, Hiszpanii, Danii i Belgii oraz prezydent Litwy napisali list do szefa RE. „Apelują o zwiększenie dostaw szczepionek” I po co? Kupmy to za własne środki! Gdzie się da. Ci którzy mogą dołożą się ⁦ @MorawieckiM. Ja się dołożę i kupię ile się da z pensji europosła —napisał Waszczykowski.
Blinken po rozmowie z szefem MSZ: "Polska jest nieocenionym partnerem". Oświadczenie wydał również Departament Stanu^Zespół wPolityce.pl^2021-02-23 22:59:43.273647+01:00^https://wpolityce.pl/polityka/540473-sekretarz-stanu-usa-polska-jest-nieocenionym-partnerem^Wolność mediów i poszanowanie praw obywatelskich - to zgodnie z oświadczeniem Departamentu Stanu USA obszary, które w rozmowie z polskim szefem dyplomacji Zbigniewem Rauem wymienił sekretarz stanu USA Antony Blinken jako te, gdzie oczekuje współpracy. CZYTAJ WIĘCEJ: Minister Rau rozmawiał z sekretarzem stanu Antonym Blinkenem. Rozmawiano m.in. o Nord Stream 2 i mieniu bezspadkowym Szef dyplomacji USA Blinken rozmawiał we wtorek telefonicznie z polskim ministrem spraw zagranicznych Rauem.  Polska jest oddanym sojusznikiem w NATO i nieocenionym partnerem —napisał po rozmowie na Twitterze. Z przyjemnością rozmawiałem dziś z ministrem spraw zagranicznych Zbigniewem Rauem, by potwierdzić naturę bliskich i trwałych relacji polsko-amerykańskich oraz promować dalszą współpracę w Europie i poza nią. Polska jest oddanym sojusznikiem w NATO i nieocenionym partnerem —napisał Blinken.
Rudzińska-Bluszcz nie będzie już kandydować na stanowisko RPO! "Nie chcę brać udziału w teatrze. Ten urząd jest lekceważony"^Zespół wPolityce.pl^2021-02-23 22:04:01.985529+01:00^https://wpolityce.pl/polityka/540467-rudzinska-bluszcz-nie-bedzie-juz-kandydowac-na-rpo^Zuzanna Rudzińska-Bluszcz nie będzie kandydować po raz kolejny na stanowisko RPO, o czym we wtorek poinformowała w mediach społecznościowych. „Nie chcę brać udziału w teatrze, jaki urządza się z wyboru jednego z najważniejszych urzędników w państwie” - wyjaśniła powody swojej decyzji. CZYTAJ RÓWNIEŻ: Rudzińska-Bluszcz z przekazem totalnej opozycji: Nie zgodzę się z prezesem PiS. Praworządność w Polsce nie jest przestrzegana Rudzińska-Bluszcz opublikowała na swoim Facebooku nagranie w którym wyjaśnia, dlaczego zrezygnowała z ponownego kandydowania na stanowisko Rzecznika Praw Obywatelskich.  Kilka dni temu Senat zdecydował, że urzędujący wiceminister (Piotr Wawrzyk - PAP) nie zostanie Rzecznikiem Praw Obywatelskich. Zgodnie z prawem marszałek Sejmu powinna wyznaczyć teraz termin do zgłaszania kandydatów na to stanowisko. Słowem, procedura wraca do punktu wyjścia, ale za nami już osiem miesięcy doświadczeń związanych z próbą obsadzania tego urzędu — przypomniała mecenas Zuzanna Rudzińska-Bluszcz. Muszę powiedzieć, że jestem głęboko poruszona stosunkiem rządzących do tej instytucji, do instytucji Rzecznika Praw Obywatelskich, w którą wierzę i której poświęciłam ostatnie pięć lat swojego życia. Skala lekceważenia, demonstracyjnej pogardy dla tego urzędu ze strony większości parlamentarnej pokazuje, że chodzi nie o wybór człowieka, który pomoże nam, obywatelom, w sporach z państwem, ale o kogoś, kto przyklepie każdą decyzję władzy, jak to jest np. z Trybunałem Konstytucyjnym — mówiła. Jak poinformowała, nie będzie kandydować w kolejnej rundzie wyboru RPO.  Nie chcę brać udziału w teatrze, jaki urządza się z wyboru jednego z najważniejszych urzędników w państwie — wyjaśniła powody swojej decyzji.  Jednocześnie pragnę zapewnić, że gdyby w przyszłości zmieniła się koncepcja wyboru osoby na to stanowisko - z wyboru swoich partyjnych kandydatów na wybór oparty na merytoryce i doświadczeniu, będę czekać i będą gotowa — zadeklarowała. W ubiegłym tygodniu Senat nie wyraził zgody na powołanie Piotra Wawrzyka na stanowisko Rzecznika Praw Obywatelskich. Za jego powołaniem opowiedziało się 48 senatorów, przeciw było 51, jeden senator wstrzymał się od głosu. RPO powołuje Sejm za zgodą Senatu na wniosek marszałka Sejmu albo grupy 35 posłów. Jeżeli Senat odmówi wyrażenia zgody na powołanie rzecznika, Sejm powołuje na to stanowisko inną osobę. mly/PAP
Haniebne słowa posła PO o żołnierzach Wojsk Obrony Terytorialnej. Fogiel: Konrad Frysztak stwierdził, że "bawią się w wojsko"^Notujemy ...^2021-02-23 21:50:43.796259+01:00^https://wpolityce.pl/polityka/540459-fogiel-frysztak-stwierdzil-ze-wot-bawi-sie-w-wojsko^Poseł Platformy kontra żołnierze Wojsk Obrony Terytorialnej. Radosław Fogiel z PiS przywołuje słowa Konrada Frysztaka z posiedzenia komisji sejmowej. Jak podał na  Twitterze wicerzecznik PiS, Frysztak miał przekonywać, że żołnierze WOT „bawią się w wojsko”.  Fogiel przypomniał działania „terytorialsów” w walce z pandemią koronawirusa.  Przed chwilą na Komisji Obrony poseł Konrad Frysztak z Platformy stwierdził, że żołnierze @terytorialsi „bawią się w wojsko”. W kontekście ogromnego wysiłku i poświęceń żołnierzy Wojsk Obrony Terytorialnej w walce z pandemią to skandaliczne stwierdzenie.
Trzaskowski wciąż boi się odpowiedzialności? Prezydent Warszawy odcina się od słów Lubnauer: "Mamy jednego lidera"^Zespół wPolityce.pl^2021-02-23 21:38:48.259729+01:00^https://wpolityce.pl/polityka/540462-trzaskowski-mamy-jednego-lidera-borysa-budke^Będzie miejsce na listach wyborczych PO dla koleżanek i kolegów o bardziej konserwatywnych poglądach, bo jesteśmy partią szeroką - zapewnił we wtorek wiceszef PO, prezydent Warszawy Rafał Trzaskowski. Przypomniał, że w sprawach światopoglądowych w Platformie nie ma dyscypliny. CZYTAJ RÓWNIEŻ: Konserwatyści w PO wściekli na władze partii za stanowisko ws. aborcji! „Nie zdziwię się, jak za chwilę rzucą papierami” Zarząd PO przyjął w zeszłą środę stanowisko, w którym opowiedział się m.in. za liberalizacją prawa do przerywania ciąży (miałaby być legalna do 12 tygodnia ciąży po konsultacjach pacjentki z lekarzem i psychologiem). Uchwała zarządu wywołała sprzeciw niektórych partyjnych konserwatystów. Poseł Ireneusz Raś nazwał ją w rozmowie z PAP „złą strategiczną decyzją”.  Nie zgadzam się z Zarządem mojej partii dopuszczającym aborcję do 12 tyg. życia dziecka. To pomysł sprzeczny z Fundamentem Wartości zapisanym w naszej deklaracji — napisał z kolei na Twitterze senator Marek Plura. Trzaskowski podkreślił we wtorek w Polsat News, że PO zawsze była „partią szeroką”, w której zawsze było miejsce dla „koleżanek i kolegów o bardziej konserwatywnych poglądach”.  Ja się bardzo cieszę, że w sprawach praw kobiet Platforma podjęła jasne stanowisko w tej sprawie, bo uważam, że partia polityczna powinna mieć jasne stanowisko w tak ważnych sprawach. Natomiast też jasno powiedzieliśmy, że będzie miejsce na listach dla koleżanek i kolegów o bardziej konserwatywnych poglądach, bo jesteśmy partią szeroką — dodał polityk. Zwrócił uwagę, że jeśli chodzi o kwestie światopoglądowe, w Platformie nie ma „stuprocentowej dyscypliny”.  Jeżeli będą koleżanki i koledzy mieli inne stanowisko w tej sprawie, nikt ich do tego zmuszać nie będzie. A nasi wyborcy zawsze będą mogli wybrać - między kimś, kto prezentuje takie i inne poglądy. Ważne było, żeby jednak partia jasno powiedziała, że większość z nas opowiada się za kierunkiem europejskim, za prawami kobiet, za demokracją, za tymi wszystkimi wartościami, które są dla nas najważniejsze — zaznaczył Trzaskowski. Według niego większość partii chadeckich w Europie „stoi na straży praw kobiet”. Zgodnie ze stanowiskiem zarządu: Platforma Obywatelska opowiada się za zagwarantowaniem każdej Polce znajdującej się w wyjątkowo trudnej sytuacji osobistej prawa do podjęcia przez nią — po konsultacji z psychologiem i lekarzem — indywidualnej decyzji o ewentualnym przerwaniu ciąży do 12. tygodnia w bezpiecznych medycznie warunkach. W uchwale władz PO jest także mowa o konieczności zagwarantowania przez państwo powszechnego dostępu do edukacji seksualnej, bezwarunkowej, bezpłatnej antykoncepcji, w tym antykoncepcji awaryjnej, badań prenatalnych finansowanych przez państwo, bezpłatnego leczenia niepłodności metodą „in vitro” oraz systemowego wsparcia finansowego i medycznego w przypadku urodzenia dziecka z niepełnosprawnością. Jeszcze przed posiedzeniem zarządu grupa 21 partyjnych konserwatystów zaproponowała własne stanowisko dotyczące aborcji. Napisali w nim m.in.: „utożsamiamy się z dotychczasowym stanowiskiem Platformy Obywatelskiej w sprawie ochrony życia i dopuszczalności przerywania ciąży, wyrażonym w oficjalnych dokumentach, m.in. w Deklaracji Ideowej z 2001, które opiera się na przepisach wprowadzonych ustawą z 1993 roku”.  Trzaskowski odniósł się też do wypowiedzi Katarzyny Lubnauer, która przekonywała, że to on jest naturalnym kandydatem na premiera opozycji.  Katarzyna Lubnauer nie zdradziła żadnych politycznych planów, myślę, że chciała pochwalić jednego z liderów KO. Liderów jest wielu - przede wszystkim Borys Budka, ale również wszyscy, którzy z nami współpracują w koalicji – powiedział.  Mamy jednego lidera, Borysa Budkę. Wszyscy go wspieramy, natomiast wszyscy patrzą na kampanię prezydencką. Wtedy udało nam się wyzwolić tak olbrzymią energię i wszyscy chcemy, żeby ta energia powróciła. Czekamy na koniec epidemii, po to żeby dalej walczyć o wiarygodność i przekonywać Polki i Polaków. Myślę że stąd te głosy, natomiast wszyscy wiemy, że szefem jest Borys Budka, że jest bardzo wielu liderów po stronie opozycyjnej i przede wszystkim musimy razem współpracować  – dodał. Mówił też o rozmowach wewnątrz opozycji.  Mam nadzieję, że po czasie namysłu, wszyscy jesteśmy w stanie to ocenić, zwłaszcza że kolejne badania, prowadzone przez niezależne ośrodki, potwierdził tylko tę naszą diagnozę, że wszyscy w tej chwili, mam nadzieję, dojrzewamy do tego, że to porozumienie będzie konieczne, przede wszystkim programowe. Dzisiaj jest w pewnym sensie faza konkurencji, ale mam nadzieję, że ona się szybko skończy i na końcu będziemy mogli ze sobą rozmawiać, bo przecież nie ukrywajmy. Te rozmowy i tak trwają.  mly/PAP/polsatnews.pl
Minister Zbigniew Rau: Niemcy są szczególnie wyczuleni na jakąkolwiek krytykę, ale musimy rozmawiać szczerze. To jedyna droga^"Sieci" - Największy konserwatywny tygodnik w Polsce^2021-02-23 21:18:06.885545+01:00^https://wpolityce.pl/polityka/540312-nasz-wywiad-rau-niemcy-sa-szczegolnie-wyczuleni-na-krytyke^Kiedy rozmawiam z moimi odpowiednikami z krajów UE – czy to ze Szwecji, czy z Hiszpanii – a są to rozmowy szczere i często serdeczne, najczęściej dochodzimy do wniosku, że mówimy o różnych społeczeństwach. Rozmówcy, reprezentanci socjalistycznych rządów, są pod wrażeniem informacji, że naszą konstytucję z zapisami silnie chroniącymi życie uchwalono bez udziału prawicy - mówi prof. Zbigniew Rau, minister spraw zagranicznych w rozmowie z Jackiem Karnowskim na łamach tygodnika „Sieci”. W Sejmie trwają prace nad ustawą o służbie zagranicznej. Ma ona zmienić zasady funkcjonowania polskiej dyplomacji, m.in. poprzez wyraźne rozdzielenie funkcji politycznych od technicznych, urzędniczych. Czy do tej pory taki podział nie funkcjonował? Zbigniew Rau: Problem sięga korzeniami do czasów… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
TYLKO U NAS. Andruszkiewicz: Smuci mnie, że TVN kreuje Lempart na autorytet. To osoba, która raczej powinna być marginalizowana^Zespół wPolityce.pl^2021-02-23 20:48:29.494860+01:00^https://wpolityce.pl/polityka/540408-tylko-u-nas-andruszkiewicz-tvn-kreuje-lempart-na-autorytet^„Pani Lempart nie jest jakimś autorytetem, żeby oceniać zachowania kogokolwiek w przestrzeni publicznej, ponieważ sama wniosła do przestrzeni publicznej agresję, przemoc, wulgaryzmy. Wystarczy zapytać Polaków, jakie jedno słowo kojarzy im się z Martą Lempart, i sądzę, że mielibyśmy bardzo przykrą odpowiedź na pytanie, co wniosła do debaty publicznej. Mnie to smuci, że TVN kreuje Martę Lempart na jakiś autorytet, osobę, która powinna być jakimś arbitrem elegancji, kultury w naszym państwie” - mówi w rozmowie z portalem wPolityce.pl Adam Andruszkiewicz, minister w KPRM, odnosząc się do występu Marty Lempart na antenie TVN24. CZYTAJ TAKŻE:  — Obraża Polaków jak Verhofstadt! Lempart: Nie rozwiązywano zgromadzeń neofaszystów, kiedy było tam 300 osób. Teraz jest 60 tys. — Internauci krytykują występ Lempart w TVN24. „Jaka telewizja taka ‘gościni’”; „Nie macie pojęcia o naszym kraju” To jest osoba, która raczej powinna być marginalizowana w przestrzeni publicznej, ponieważ wniosła do niej niespotykaną dotąd agresję i wulgaryzmy. Jak widzimy, nie przeszkadza to TVN-owi czynić z niej bohaterkę i osobę, która powinna rozstrzygać pewne kwestie kulturalne w naszym państwie. Jest to bardzo przykre i generalnie uważam, że warto, abyśmy jako Polacy wyciągali z tego wnioski — stwierdza w rozmowie z portalem wPolityce.pl Adam Andruszkiewicz. Minister w KPRM komentuje też tekst Romana Imielskiego w „Gazecie Wyborczej” pt. „Hajlujące ramię władzy. Miłośnicy faszyzmu nie muszą się chować po lasach”. Autor tekst twierdzi, że faszyści w Polsce nie muszą się ukrywać, bo „są mile widziani na salonach władzy”. Imielski pisze, że nieprzypadkowo prezydent Duda wziął udział w Marszu Niepodległości w 2018 roku, premier Morawiecki składał kwiaty na grobach żołnierzy Brygady Świętokrzyskiej NSZ, a Adam Andruszkiewicz został wiceministrem cyfryzacji, a później ministrem w KPRM. CZYTAJ TAKŻE: Nihil novi. W „GW” znów straszą faszyzmem w Polsce. Imielski: Hajlujące ramię władzy. Nie muszą się chować po lasach Środowisko „GW” niejednokrotnie broniło komunistycznych kacyków, a przecież brat Adama Michnika, Stefan, do tej pory nie chce odpowiedzieć przed suwerennym państwem polskim za swoje zbrodnie. Prezydent Andrzej Duda i premier Morawiecki wiele razy podkreślali, że ważna jest ta chlubna część idei narodowej, która przeważa zdecydowanie w naszej historii. Pamiętajmy, że narodowcy do końca walczyli z sowieckim okupantem. Jak najbardziej należy narodową kulturę niepodległościową czcić  — podkreśla Adam Andruszkiewicz, odpowiadając na tekst „GW”. Natomiast „GW” raczej powinna się rozliczyć ze swojego pseudodziedzictwa i namówić Stefana Michnika do powrotu do naszego państwa, by odpowiedział za swoje stalinowskie zbrodnie, a później ewentualnie rozliczać polski rząd i głowę państwa z postawy, która promuje po postu polski patriotyzm — dodaje. not. as
Kolejna teoria Sikorskiego. Znów próbuje atakować PiS: "Na jotę nie różnią się ideowo od Jednej Rosji. Tyle, że się nie lubią"^Czyżby obłęd?^2021-02-23 20:46:23.261818+01:00^https://wpolityce.pl/polityka/540455-sikorski-pis-nie-rozni-sie-ideowo-od-jednej-rosji^„Politycy PiS-u dalej czują się osieroceni. Oni woleliby, by Trump oszukał, zmienił wynik demokratycznych wyborów i dalej był prezydentem” – powiedział Radosław Sikorski w rozmowie Moniką Olejnik na antenie TVN24. CZYTAJ RÓWNIEŻ: Im bardziej liderzy opozycji chcą być światowi, tym bardziej ostaje się ino Budka, bez złotego rogu i czapki z piór Sikorski był pytany o rozmowę ministra Raua z sekretarzem stanu USA Antonym Blinkenem.  Wydaje mi się, że to jest ilustracja skali naszego upadku. W 2014 roku, gdy na 25-lecie pierwszy prawie wolnych wyborów wręczaliśmy nagrody solidarności, zjechał się do Warszawy cały demokratyczny świat. (…) Byliśmy wtedy głównym partnerem USA w promowaniu demokracji na świecie a Polska była symbolem sukcesu. A teraz sekretarz stanu USA musi naciskać na Polskę, by zechciała respektować wolność mediów – powiedział były szef polskiego MSZ.  Politycy PiS-u dalej czują się osieroceni. Oni woleliby, by Trump oszukał, zmienił wynik demokratycznych wyborów i dalej był prezydentem – dodał. Przekonywał, że premier Węgier współpracuje z Rosją Putina.  Może być gorzej. Gdy amerykanie naciskali, PiS się cofał. Pamiętajmy, że na Węgrzech Orban walczy z USA i znalazł sobie protektora na wschodzie – stwierdził. Zdaniem Sikorskiego, Prawu i Sprawiedliwości blisko jest do partii Władimira Putina.  Gdy przyjrzymy się ideologicznym wyborom PiS-u (…) ta udawana pobożność (…) walka z mniejszościami seksualnymi, etnicznymi (…) To PiS się ideowo od Jednej Rosji na jotę nie różni. Tyle, że się nie lubią – mówił europoseł Platformy.  Następnie odniósł się do sprawy Tomasza Greniucha i IPN. To jest konsekwentne, pobłażanie naziolkom. (…) to jest próba stworzenia nowopolaka – nacjonalisty klerykała. To szerszy projekt narodowego-socjalizmu. Narodowy w kulturze, socjalistyczny w treści. (…) IPN jest symbolem nacjonalizmu polskiej historiografii. (…) Pamiętamy jak prezydent Duda współpracował z ONR-em i nacjonalistami. Szedł na czele ich pochodu. (…) Kaczyński odkrył tez skuteczność tej metody konglomeratu nacjonalistycznych wartości i wydatków socjalnych – powiedział Radosław Sikorski. Atakował też organizację Ordo Iuris.  Ordo Iuris jest awangardą ideologiczną rządu PiS-u. (…) Dziwię się, że polski Kościół daje sobie narzucać agendę przez tą radykalną organizację, której matka i pierwowzór brazylijski przez tamtejszy episkopat została skrytykowana, a we Francji nazwana sektą. (…) Próbuje narzucać Polsce wojnę kulturową, która jest nam zbędna – mówił. mly/TVN24
Budka chce powstania "nowej, obiektywnej telewizji". Takiej jak z czasów kampanii prezydenckiej? Przypomniano komiczny spot^Na widelcu^2021-02-23 20:24:34.143965+01:00^https://wpolityce.pl/polityka/540413-budka-chce-nowej-telewizji-przypomniano-komiczny-spot^Borys Budka przekonuje o konieczności powstania „nowej, obiektywnej telewizji”. Jak twierdzi „będzie kontrolowana przez obywateli, a nie rządzących”. Przypominamy jak wyglądał pomysł PO na telewizję.
Premierzy Polski, Hiszpanii, Danii i Belgii oraz prezydent Litwy napisali list do szefa RE. "Apelują o zwiększenie dostaw szczepionek"^Zespół wPolityce.pl^2021-02-23 20:05:10.470759+01:00^https://wpolityce.pl/polityka/540452-liderzy-kilku-panstw-napisali-list-do-szefa-re^Premierzy Polski, Hiszpanii, Danii i Belgii oraz prezydent Litwy napisali list do szefa Rady Europejskiej Charles Michela, w którym apelują o zwiększenie dostaw szczepionek i przyspieszenie prac nad zwiększeniem mocy produkcyjnych w UE. O liście, wysłanym do Michela przed zaplanowanym w tym tygodniu wideoszczytem UE, poświęconym pandemii Covid-19, poinformowało na Twitterze Stałe Przedstawicielstwo RP przy UE. Liderzy apelują o zwiększenie dostaw szczepionek i przedstawiają pomysł na przyspieszenie prac nad zwiększeniem mocy produkcyjnych w UE —napisało w tweecie. Zamieściło też fragment listu.  Nadzwyczajny szczyt UE w tym tygodniu odbywa się we właściwym czasie. Terminowy dostęp Europy do wystarczającej liczby szczepionek pozostaje nierozwiązanym wyzwaniem. Pomimo bezprecedensowo szybkiego rozwoju nowych szczepionek o wysokiej jakości, trudności produkcyjne nie ustają i prowadzą do poważnych opóźnień. W połączeniu z pojawieniem się nowych mutacji COVID może to zagrozić naszej drodze do pełnej odbudowy i normalnego życia —czytamy w liście Mateusza Morawieckiego, Pedro Sancheza, Mette Frederiksen, Alexandra De Croo i Gitanasa Nausedy. Wideoszczyt UE rozpocznie się w czwartek i potrwa do piątku. kk/PAP
Im bardziej liderzy opozycji chcą być światowi, tym bardziej ostaje się ino Budka, bez złotego rogu i czapki z piór^Stanisław Janecki^2021-02-23 19:54:27.693125+01:00^https://wpolityce.pl/polityka/540445-budka-bez-zlotego-rogu-i-czapki-z-pior^Elektorat KO oraz Polski 2050 bardzo chciałby swoją choinkę pokazać światu i Europie, ale co się zabiera za jej wystawianie, zaraz igły odpadają. Popierająca opozycję część społeczeństwa nie ma lekko. Nie tylko chcieliby mieć polityków skutecznych, ale też takich, którzy sprostaliby ich wyobrażeniu o światowości, a przynajmniej europejskości. I o wielkości. Żeby ich wyeksponować na tle liderów Zjednoczonej Prawicy i pławić się w blasku ich cnót oraz umiejętności. Blasku porównywalnym chyba tylko do koncepcji boskiego światła opata Sugera z Saint-Denis (z pierwszej połowy XII wieku). Borys Budka, Rafał Trzaskowski, Cezary Tomczyk, Tomasz Siemoniak, Tomasz Grodzki czy Izabela Leszczyna byliby jak witraże w prezbiterium bazyliki Saint-Denis, które ze zwykłego światła czynią wręcz mistyczne. Te ulokowane tuż pod sklepieniem. Dolny pas odpowiadałby natomiast Szymonowi Hołowni i jego gwiazdom: Joannie Musze, Hannie Gill-Piątek i Paulinie Hennig-Klosce.  Niestety witraże opozycji mistycznego światła nie dają. A to zwykłe, które na nie pada, tylko ujawnia wągry i liszaje (przepraszam za fizjologiczno-skatologiczne skojarzenia, ale same się nasuwają). Nie na ciele oczywiście, lecz na produktach ich umysłów czy co tam mają w tym miejscu. Wągrem umysłowym była koncepcja „koalicji 276” Budki i Trzaskowskiego. A liszajem są narcystyczne występy Szymona Hołowni transmitowane smartfonem, niebędące nawet strumieniem świadomości, tylko czymś w rodzaju odpowiednika kwantowych fluktuacji próżni. Nie oznacza to, że Polska 2050 jest próżnią, czyli pustką, bo przecież próżnia fizyczna właściwie kipi energią. Chodzi tylko o skalę. Uwzględniając efekty kwantowe, bo tam światło czyli fotony (kwanty), a tu fluktuacje próżni (cząstki wirtualne), powinno być tak, że Budka, Trzaskowski, Tomczyk, Grodzki, Leszczyna, Hołownia, Mucha, Gill-Piątek i Hennig-Kloska czynią różnicę. Ale nie czynią. Łącznie charyzmę mają taką jak szpadel albo widły (nawet jeśli to byłyby te pokazane na obrazie „American Gothic” Granta Wooda. Jest nawet gorzej, bo te nowe gwiazdy słabo wyglądają przy Grzegorzu Schetynie czy nawet Ryszardzie Petru. Pierwszy ma sporą dozę zdrowego rozsądku (mimo wygłupów, jakie musiał robić jako przewodniczący partii), a drugi ma niepowtarzalną i bezpretensjonalną vis comica. Nowe gwiazdy to co najwyżej John „Jackie” Wright, czyli osobnik do klepania po łysej pale przez Benny’ego Hilla.  Nowi liderzy opozycji strasznie się napinają i wzdymają, żeby sprostać marzeniom ich wyborców. Żeby byli tacy ładni i europejscy. Albo żeby byli przynajmniej tacy jak Donald Tusk. Może nic specjalnego poza udawaniem ważniaka i gadaniem o tym nie potrafi (potwierdził to jego syn Michał w rozmowie z Sylwestrem Latkowskim), ale przynajmniej przez jakiś czas traktowano go jak choinkę, na której można coś powiesić, np. ordery, a nawet zapalić lampki. I wtedy jest odświętnie, choć sama choinka nic nie może. A czym można udekorować Budkę bądź Hołownię i co to da? Dlatego narasta frustracja. Bo zawodzi nawet najbliższy choinki Rafał Trzaskowski, będący po prostu genetycznym Jonaszem. Co sprawia, że wszystko się z tej choinki urywa, łącznie z nim samym, o czym można się przekonać po „katastroficznym” dorobku prezydenta Warszawy.  Elektorat Koalicji Obywatelskiej oraz Polski 2050 tak chciałby swoją choinkę móc pokazać światu i Europie, ale co się zabiera za jej wystawianie, zaraz igły odpadają, a za nimi ozdóbki. Szczególnie z Borysa Budki. A tyle się zainwestowało, np. w szkolenie Borysa Budki i Tomasza Grodzkiego w machaniu rękami czy w treningi Rafała Trzaskowskiego w robieniu min. Wszystko Reksiowi na budę. Ale pragnienie posiadania efektownej choinki sprawia, że elektorat KO i Polski 2050 nawet oklapnięte i łyse drzewko uważa za cud świata. Mają po prostu urojenia wyższościowe, które żywią się wyłącznie nierzeczywistością (ciekawe, czy Kazimierz Brandys opisałby współczesną jej wersję, gdyby żył?). Ale jak tych urojeń nie mieć, jak od trzydziestu lat wdrukowują je różne szkółki leśne i sadownicze. A gdy „pospolitość skrzeczy”, nie wytrzymują nawet takie tuzy jak Krystyna Janda czy Janusz Gajos.  Smutny jest los tych, którzy chcąc zademonstrować swoją światowość i europejskość muszą się opierać tylko na urojeniach wyższościowych. Bo w ten sposób wszystko staje się podróbką, łącznie z nimi samymi, I niby mają te Rolexy, Louisy Vuittony, Hermesy, Tiffany, Cartiery czy Diory, ale to wszystko felerne, bo nieudolnie kopiowane. To nawet ekonomista z Oxfordu, uczelniany kolega Radka Sikorskiego, czyli Nikodem Dyzma miał w sobie więcej stylu. Przy Budce, Tomczyku, Grodzkim czy Hołowni można za Dyzmą zatęsknić. To tłumaczy sentyment do Schetyny czy Petru. A ostał się ino Budka. Bez czapki z piór, o złotym rogu nie wspominając.
Minister Rau rozmawiał z sekretarzem stanu Antonym Blinkenem. Rozmawiano m.in. o Nord Stream 2 i mieniu bezspadkowym^Zespół wPolityce.pl^2021-02-23 19:21:35.684327+01:00^https://wpolityce.pl/polityka/540447-minister-rau-rozmawial-z-sekretarzem-stanu-usa^Priorytetowe obszary współpracy i ocena sytuacji międzynarodowej były wśród tematów rozmowy telefonicznej szefa MSZ Zbigniewa Raua z sekretarzem stanu USA Antonym Blinkenem - poinformował we wtorek MSZ. Rozmowa służyła potwierdzeniu woli kontynuacji wzmacniania dwustronnego partnerstwa – podkreślono. Szefowie dyplomacji Polski i USA zgodzili się, że będą kontynuowali bliski dialog i ścisłą współpracę dwustronną oraz w ramach organizacji międzynarodowych na rzecz wzmacniania wspólnoty transatlantyckiej. Zależy nam na wspólnej odpowiedzi na globalne wyzwania i zagrożenia, jak pandemia COVID-19, zmiany klimatyczne, zagrożenia dla bezpieczeństwa czy też olbrzymie, globalne wyzwanie związane z odbudową naszych gospodarek — czytamy we wtorkowym komunikacie MSZ. W komunikacie podkreślono, że szef polskiej dyplomacji wskazywał na wspólne postrzeganie zagrożeń dla bezpieczeństwa, w tym ze strony Rosji i wyraził nadzieję na zaangażowanie USA w Europie oraz sprawy dotyczące sąsiedztwa Polski. Odnotowaliśmy, że prezydent Biden w rozmowie z prezydentem Putinem jasno dał do zrozumienia, że Stany Zjednoczone będą stanowczo reagować na działania Rosji, które szkodzą USA lub ich sojusznikom — czytamy w komunikacie MSZ. Resort poinformował, że minister Rau wyraził oczekiwanie Polski na kontynuację amerykańskiej polityki wobec Nord Stream 2. W tym kontekście - jak poinformował MSZ - Rau i Blinken nawiązali do artykułu szefów dyplomacji Polski i Ukrainy na temat wspomnianego gazociągu. Według komunikatu Rau oraz Blinken podkreślili, iż rządy Stanów Zjednoczonych i Polski „stoją na tym samym stanowisku, że Gazociąg Północny jest złym rozwiązaniem dla Europy, a dywersyfikacja dróg transportu surowców energetycznych powinna być realizowana w sposób, który nie stwarza zagrożenia szantażem energetycznym dla innych sojuszników i partnerów”. Podkreślili, że rządy Stanów Zjednoczonych i Polski stoją na tym samym stanowisku, że Gazociąg Północny jest złym rozwiązaniem dla Europy, a dywersyfikacja dróg transportu surowców energetycznych powinna być realizowana w sposób, który nie stwarza zagrożenia szantażem energetycznym dla innych sojuszników i partnerów — czytamy. Szef polskiej dyplomacji - jak dodał resort - przyjął z zadowoleniem, że Inicjatywa Trójmorza cieszy się ponadpartyjnym poparciem Kongresu USA, jak również rządu USA. Minister Rau przedstawił aktywność Polski na rzecz wzmacniania demokratycznych reform i aspiracji euroatlantyckich Ukrainy, zaakcentował także potrzebę współpracy z USA w tym zakresie — podkreślił MSZ. Jak zaznaczono, „szef polskiej dyplomacji wskazał, że priorytetową dziedziną współpracy ze Stanami Zjednoczonymi jest bezpieczeństwo i obrona, w tym pełne wdrożenie umowy dwustronnej o wzmocnionej współpracy obronnej z 15 sierpnia 2020 roku”. Według MSZ, Zbigniew Rau podkreślał także potrzebę pogłębiania współpracy gospodarczej i w zakresie bezpieczeństwa energetycznego i poinformował stronę amerykańską o wypełnieniu przez Polskę wewnętrznych procedur prawnych koniecznych do wejścia w życie dwustronnej umowy, która stanowić będzie podstawę do rozwoju energetyki jądrowej w Polsce. W rozmowie zwrócono uwagę, że polska Konstytucja posługuje się biologiczną definicją płci oraz stoi na straży praw człowieka i zakazu wszelkiej dyskryminacji. W najbliższych latach żadne zmiany w obowiązującym od 1997 roku porządku prawnym nie są przewidywane — poinformował resort dyplomacji w komunikacie. Minister Rau podkreślił, że w kwestii mienia bezspadkowego polskie regulacje są zgodne z międzynarodowymi – sięgającymi czasów rzymskich – standardami. Polska jest natomiast gotowa uczestniczyć w międzynarodowej debacie na ten temat w oparciu o zasadę niedyskryminacji — dodał MSZ. Wtorkowa rozmowa telefoniczna była pierwszą rozmową szefów dyplomacji Polski i USA od czasu objęcia urzędu przez Antonego Blinkena. Nowy amerykański sekretarz stanu został pod koniec stycznia zatwierdzony przez Senat Stanów Zjednoczonych na stanowisko szefa amerykańskiej dyplomacji. To doświadczony dyplomata, który za czasów prezydenta Baracka Obamy był zastępcą sekretarza stanu USA. W październikowym oświadczeniu dla PAP Blinken zapewnił, że prezydent USA Joe Biden „jest całkowicie oddany wzmocnieniu bezpieczeństwa sojuszników NATO, w tym Polski”. W kontekście przyszłych relacji nowej amerykańskiej administracji z Warszawą oświadczył, że „z zadowoleniem przyjmuje możliwość szczerej dyskusji o znaczeniu naszych demokratycznych zobowiązań”. Były zastępca sekretarza stanu z czasów Obamy powiedział także w Senacie, że podziela zdanie Kongresu, że Nord Stream 2 jest szkodliwym projektem. mly/PAP
Myśliciel, którego dewizą jest hasło: żyć to działać – czyli prof. Jan Hartman^Jerzy Jachowicz^2021-02-23 19:09:45.613656+01:00^https://wpolityce.pl/polityka/540443-mysliciel-ktorego-dewiza-jest-zyc-to-dzialac-jan-hartman^Współczuję prof. Janowi Hartmanowi, że przyszło mu żyć w tak okrutnych czasach. Opresyjnych warunkach, przypominających czasy komunistycznej dyktatury. W kraju, w którym z taką siłą ten wybitny myśliciel odczuwa brak wolności. Jednocześnie podziwiam tę wielką postać polskiej filozofii współczesnej na miarę Magdaleny Środy, za jego odwagę w obronie wyznawanych przez siebie unikalnych wartości, choćby zalegalizowanego kazirodztwa. Za determinację w podejmowaniu wysiłków, dających nadzieję na zachowanie własnej godności, dzięki osobistemu zaangażowaniu w ideę zdelegalizowania Kościoła katolickiego. CZYTAJ RÓWNIEŻ: Coraz mocniej przesuwają granice! Hartman: „Czy w wolnej Polsce kościół katolicki będzie legalny?”; W sieci oburzyli się nawet ateiści Wolny duch profesora Jana Hartmana nie trzyma się kurczowo katedry uniwersyteckiej, niczym motyl zasuszony w gablocie. Jest pełną energii istotą, która przemieszcza się w różne rewiry rzeczywistości nie tylko głębią swych dociekań, ale przenosi się per pedes jako osobistość fizyczna do zbiorowisk, demonstrujących antyrządową niechęć. Bierze udział w manifestacjach, których uczestnicy spontanicznie - inspirowani jedynie przez polityków opozycji - potępiają całe zło, rozlewające się po naszej pięknej i ukochanej ojczyźnie. W Puszczy Białowieskiej w postaci korników drukarzy, w Trybunale Konstytucyjnym jako sędziowie dublerzy, w Centralnym Biurze Antykorupcyjnym oskarżenia niewinnych ludzi.  Miłością wszechstronnie utalentowanej osobowości prof. Hartmana jest polityka. Miłością, jak do tej pory nie odwzajemnioną. Rozpoczął od przynależności do Unii Wolności, która uległa rozwiązaniu w 2005 r. Pięć lat później była członkiem komitetu poparcia Bronisława Komorowskiego na urząd prezydenta RP w przedterminowych wyborach. W 2011 roku startował z listy Sojuszu Lewicy Demokratycznej w wyborach do parlamentu, ale nie uzyskał mandatu. Podobny cios go spotkał w 2014 roku w wyborach do Parlamentu Europejskiego, do którego stratował z listy Europa Plus Twój Ruch. Znalazł się na tej liście jako członek partii Twój Ruch Janusza Palikota, w której objął stanowisko przewodniczącego Krajowej Rady Politycznej.  Dotychczasowe niepowodzenia odwiodły go od kolejnych startów w wyborach. Z jego ostatnich zapowiedzi wynika, że następną próbę podejmie, kiedy Polska stanie się krajem wolnym. W wolnej Polsce prof. Jan Hartman pewnie podejmie wysiłki, które mają doprowadzić do delegalizacji Kościoła katolickiego, a więc praktycznie zakazu jego działalności w Polsce. Wtedy dopiero poczuje się, że w pełni odzyskał swoją godność.  Czy jednak prof. Jan Hartman nie załamie się wcześniej? Jak długo jeszcze jest w stanie żyć i działać, zmagając się każdego dnia z brutalnymi naciskami obecnej władzy i Kościoła? Czy dotrwa do czasu, kiedy uda mu się zerwać okowy niewoli? To pytania, które mnie dręczą.
Walka o odszkodowania za IIWŚ jest zablokowana. Sądy uznają, że niemieckie państwo chroni immunitet jurysdykcji^Edyta Hołdyńska^2021-02-23 19:02:26.908266+01:00^https://wpolityce.pl/polityka/540437-walka-w-sadach-o-odszkodowania-wojenne-zablokowana^Sądy w Polsce nie mogą decydować o wypłacie odszkodowania za mordercze prace rodaków na rzecz III Rzeszy, mimo że sprawa działa się na terytorium Polski. Nie można nakazać państwu niemieckiemu wypłaty odszkodowania Polakom, bo chroni je immunitet jurysdykcji. Czy można to zmienić? W odpowiedzi na pismo mec. Sylwestra Pieckowskiego, który od lat walczy w sądzie o odszkodowanie za przymusowe prace dla III Rzeszy własnej matki, Ministerstwo Sprawiedliwości pisało w dokumencie, do którego dotarliśmy, o zmianie w przepisach dotyczących immunitetu jurysdykcyjnego i egzekucyjnego państw obcych w postępowaniu cywilnym. Jak czytamy w dokumencie MS, immunitet jurysdykcyjny i egzekucyjny państwa, na który powołują się sądy, nie jest wprost uregulowany w prawie międzynarodowym. Instytucja ta wynika z jednej z podstawowych zasad prawa międzynarodowego - zasady suwerennej równości państw wyrażonej w art. 2 ust. 1 Karty Narodów Zjednoczonych. To oznacza, że działalność państwa nie może podlegać regulacji, badaniu ani ocenie organów innego państwa. Państwo nie może być wzywane przed organy innego państwa, pozywane przed sądy innego państwa, a jego własność nie podlega zajęciu, konfiskacie, egzekucji itp. Na mocy jakiejkolwiek decyzji organu państwa obcego. Na to powołują się Niemcy. To dlatego Polacy nie mogą, na dziś, żądać w sądach odszkodowania od Niemców za horror II wojny światowej. Co prawda od tej reguły wyjątkami są właśnie sprawy o naprawienie krzywd wyrządzonych naruszeniem prawa międzynarodowego, czyli właśnie zbrodni wojennych, ludobójstwa, zbrodni przeciwko ludzkości, terroru, ale z drugiej strony, jak czytamy, należy uwzględnić odpowiedzialność państwa polskiego za skutki działań Sił Zbrojnych RP za granicą.  Wniosek o zbadanie sprawy nierozpoznany leży w Trybunale Konstytucyjnym. Na dziś organem właściwym w sprawach dotyczących immunitetów wynikających z prawa międzynarodowego pozostaje Minister Spraw Zagranicznych. Dopiero po podjęciu przez Polskę decyzji w przedmiocie ratyfikacji konwencji ONZ (nie została dotąd ratyfikowana) powstanie możliwość wprowadzenia odpowiednich regulacji w przepisach krajowych.
Kuriozalny pomysł wejdzie w życie? Urzędnicy Trzaskowskiego ogłosili konkurs na prowadzenie... hostelu LGBT^Zespół wPolityce.pl^2021-02-23 18:21:49.241007+01:00^https://wpolityce.pl/polityka/540440-urzednicy-trzaskowskiego-chca-stworzyc-hostel-lgbt^Dziś ogłosiliśmy konkurs na prowadzenie całodobowego punktu schronienia i wsparcia interwencyjnego dla osób o innej tożsamości psychoseksualnej, osób LGBT+ - poinformowała we wtorek wiceprezydent Warszawy Aldona Machnowska-Góra. CZYTAJ RÓWNIEŻ: Trzaskowski broni hostelu dla osób LGBT jak niepodległości. Polityk ostro do Piaseckiego: „Niech pan nie wpada w narrację PiS-u” Wcześniej o ogłoszeniu konkursu na powstanie takiej placówki informowało też stowarzyszenie Miłość Nie Wyklucza. Jak przypomniało, powstanie placówki będzie realizacją pierwszego punktu „Warszawskiej Deklaracji LGBT+” przygotowanej przez stowarzyszenie Miłość Nie Wyklucza i podpisanej 18 lutego 2019 roku przez prezydenta Rafała Trzaskowskiego. Cieszymy się, że wreszcie możemy pochwalić stronę miejską za wywiązanie się ze zobowiązań. Sytuacja osób LGBT+ w Polsce i w Warszawie jest naprawdę zbyt trudna, żeby obstawać przy fasadowych i czysto wizerunkowych działaniach — powiedział o tej decyzji Hubert Sobecki, współprzewodniczący stowarzyszenia Miłość Nie Wyklucza.
Dlaczego aż tak przeszkadzamy? "Nie złamią nas nagonkami, groźbami, pozwami, szyderstwem i przemilczaniem"^Michał Karnowski^2021-02-23 18:11:51.643567+01:00^https://wpolityce.pl/polityka/540433-dlaczego-az-tak-przeszkadzamy^Wiele już przeżyliśmy fal ataków na nasze media, tworzone przez czytelników i wspólnotę redakcyjną, ale miniony tydzień pobił kolejne rekordy. Wstępniaki w największych dziennikach, uwaga potężnych portali, nawet kilka minut w głównym dzienniku potężnej telewizji komercyjnej. Leją się kłamstwa i obelgi. Pretekst? Właściwie preteksty. Bo nagrodę Człowieka Wolności tygodnika „Sieci” znowu przyznaliśmy niewłaściwej ich zdaniem osobie, bo patrzymy na ręce wszystkim politykom, bo bronimy prawdy, życia i nie zgadzamy się na kłamliwe nagonki na wybrane akurat cele. W tym te na Kościół, gdzie nieliczne wstrętne przypadki nadużyć są uogólniane na całą wspólnotę. Szczególnie nieuczciwe jest używanie argumentu finansowego. Opisuje się nasze media jako niemal imperium, bogate i finansowane przez… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
TYLKO U NAS. Sędzia przerwała mowę Adamowicz. Płażyński: Sąd to nie jest miejsce na manifestowanie przekonań politycznych^Zespół wPolityce.pl^2021-02-23 18:08:50.975261+01:00^https://wpolityce.pl/polityka/540420-sedzia-przerwala-wypowiedz-adamowicz-plazynski-komentuje^Ruszył proces Magdaleny Adamowicz. Europosłanka KO jest oskarżona o dwa przestępstwa karnoskarbowe z art. 56 par. 1 i 2 Kodeksu karnego skarbowego. Szeroko komentowany jest fakt, że prowadząca rozprawę sędzia Julia Kuciel błyskawicznie przerwała wystąpienie Magdaleny Adamowicz po tym, gdy ta zaczęła nawiązywać w nim do wątków politycznych. „Nie pozostaje nic innego, jak zgodzić się z panią sędzią – sąd to nie jest miejsce na manifestowanie swoich przekonań politycznych” - komentuje tę sprawę w rozmowie z portalem wPolityce.pl Kacper Płażyński, poseł PiS. CZYTAJ TAKŻE: — Adamowicz chciała urządzić show na sali rozpraw. Sędzia szybko sprowadziła ją na ziemię: „To nie jest miejsce, gdzie uprawia się politykę” — Internauci gratulują sędzi, która przerwała polityczny show Adamowicz. „Szok, brawo”; „Krótko i na temat”; „No i pięknie” — Nie chciała ujawnić do jakiego stowarzyszenia należy i walczyła z reformą sądownictwa. Kim jest sędzia, która przerwała mowę Adamowicz Nie pozostaje nic innego, jak zgodzić się z panią sędzią – sąd to nie jest miejsce na manifestowanie swoich przekonań politycznych, czy też wygłaszanie wykładów na tematy niezwiązane ze sprawą. W tym przypadku mamy do czynienia z konkretnymi zarzuconymi czynami zabronionymi, zostały postawione w związku z tym zarzuty naruszenia konkretnych przepisów prawa karnego i sąd jest oczywiście zobowiązany oskarżonemu udzielić głosu w postaci swobodnej wypowiedzi, odniesienia się do zarzutów. Ma to jednak miejsce na końcu postępowania sądowego. Po drugie, w przypadku takiej mowy końcowej jest bardzo duża dowolność wygłaszania swoich racji, jednak powinna się ona skupiać na sprawie i zarzucanych czynach, a nie stanowić jakiejś formy procesowej publicystyki politycznej — mówi w rozmowie z portalem wPolityce.pl Kacper Płażyński. Odpowiedzialność karna to jedno, a drugie to odpowiedzialność polityczna i społeczna, to znaczy jakie argumenty będą trafiać do ludzi, którzy śledzą proces i czytają o nim w mediach. Jeżeli ktoś na okrągło powtarza, że ten proces to farsa i jest związany z jakimiś działaniami pozaprawnymi, że jest się obiektem ataków mediów publicznych i innych podmiotów, to jak rozumiem jest to taka taktyka procesowa obliczona na to, żeby wcielić się w rolę ofiary, a nie przestępcy. W ten sposób próbuje się uzyskać przynajmniej częściową sympatię wśród ludzi, którzy będą ten proces śledzić — dodaje poseł PiS. not. as
Cenckiewicz publikuje dokument z archwium IPN. "Zaledwie 8 dni po powstaniu UOP zajęli się analizą programu Porozumienia Centrum"^Znalezione w sieci^2021-02-23 18:00:53.203280+01:00^https://wpolityce.pl/polityka/540436-cenckiewicz-publikuje-zdumiewajacy-dokument-z-archiwum-ipn^Na Twitterze historyka Sławomira Cenckiewicza możemy zobaczyć zdumiewający dokument, pochodzący z archiwum IPN. Jak się okazuje, już 8 dni po rozpoczęciu działalności, Urząd Ochrony Państwa, zajął się analizowaniem Porozumienia Centrum, na bazie którego założono później Prawo i Sprawiedliwość.
WSL chce powołania komisji śledczej ws. śmierci Jolanty Brzeskiej. "To jedna z największych zbrodni politycznych w III RP"^Zespół wPolityce.pl^2021-02-23 17:51:43.387834+01:00^https://wpolityce.pl/polityka/540435-bedzie-komisja-sledcza-ws-smierci-jolanty-brzeskiej^Liderkę naszej grupy zabito 10 lat temu. Domagamy się powołania sejmowej komisji śledczej do zbadania nacisków politycznych, które skazały na obstrukcję oba śledztwa wokół tragedii Jolanty Brzeskiej: o zabójstwo oraz o udział policji i prokuratury w zacieraniu śladów - poinformowało we wtorek Warszawskie Stowarzyszenie Lokatorów w liście otwartym do posłów Sejmu RP. CZYTAJ RÓWNIEŻ: -1 marca minie 10 lat od tajemniczej śmierci Jolanty Brzeskiej. Sejm upamiętni działaczkę lokatorską? „Ważna i symboliczna rocznica” -Córka śp. Jolanty Brzeskiej: Wypłata odszkodowań lokatorom to sukces. Czekamy jednak na prawdziwą ustawę ws. reprywatyzacji Brutalne zabójstwo Jolanty Brzeskiej to jedna z największych, niewyjaśnionych zbrodni politycznych w III RP. Polskie elity wciąż nie potrafią oczyścić się z odpowiedzialności za stan dojrzałej III RP, w której można bezkarnie zamordować liderkę socjalnego ruchu. Postulaty Jolanty Brzeskiej w kampanii „Mieszkanie prawem nie towarem!” wciąż są dla tych elit nie do przyjęcia, bo są po prostu zagrożeniem dla opłacalnych nierówności w III RP — przekazało WSL w mediach społecznościowych. Jak podkreślono, „polskie elity polityczne nadal bronią i korzystają ze spekulacji na nieskrępowanym regulacjami rynku mieszkaniowym”.  Umożliwiają zyski nielicznym, kosztem narzucania niewiarygodnie wysokich czynszów ludziom utrzymującym się z pracy — wskazało stowarzyszenie. WSL, przypomniało także, że przed śmiercią w 2010 roku Brzeska zdążyła zbudować ruch lokatorski. Jak wskazano, ten ruch obnażył, że Warszawa pogrąża się w ogromnym kryzysie mieszkaniowym: masowo traci zasób tanich mieszkań z regulowanym czynszem, skazuje ludzi na drastyczne podwyżki cen wynajmu, odbiera prawo do taniego mieszkania dla obecnych i przyszłych pokoleń, to jest w skrócie: „uwalnia rynek”. Działania Brzeskiej w ramach WSL sprawiły, że pojedyncze tragedie i walki lokatorów zebrano w obraz masowej reprywatyzacji jako głównego mechanizmu przyspieszenia przemian własnościowych w Warszawie. Złożone metody taśmowej reprywatyzacji dotarły do mediów, polityków i szerszych grup lokatorskich. Do kompletu metod przekształcania własności w stolicy, w marcu 2010 roku dołączył mord na charyzmatycznej liderce, która te metody blokowała. Historia walki i tragedii Brzeskiej składa się na oskarżenie wobec polskich elit politycznych, które pod przykrywką „walki z komuną” i „przywracania świętej własności” utorowały drogę do największej grabieży w powojennej historii stolicy. Mity założycielskie III RP przekładają się na brak efektów w wyjaśnieniu zbrodni, a kolejne władze ewidentnie mają trudność w zaakceptowaniu tego faktu — uważa stowarzyszenie. Jak wskazano, w „dziesiątą rocznicę spalenia Jolanty Brzeskiej, nie mamy wątpliwości co do stanu rzeczy”.  Oba śledztwa ws. Brzeskiej – o zabójstwo oraz udział policji oraz prokuratury w zacieraniu jego śladów - okryto kompletnym milczeniem, zamieciono pod dywan prokuratora generalnego. Tym samym, polskie elity wciąż nie potrafią oczyścić się z odpowiedzialności za stan dojrzałej III RP, w której można bezkarnie zamordować liderkę socjalnego ruchu — czytamy w liście do posłów. Prawda o tragedii Jolanty Brzeskiej jest trudna do ujawnienia, bowiem leży w tym samym punkcie, gdzie największe sprzeczności polskiego ustroju neoliberalnej demokracji. Posłowie na Sejm RP muszą się z tą prawdą zmierzyć. Dlatego żądamy jak na wstępie — kończy list Warszawskie Stowarzyszenie Lokatorów. 1 marca mija 10 lat od tajemniczej śmierci Jolanty Brzeskiej. Działaczka wyszła z domu 1 marca 2011 roku i nigdy do niego nie wróciła. Jej zaginięcie zgłosiła na policję córka Magdalena. W marcu 2011 r. w Parku Kultury w Powsinie znaleziono spalone zwłoki kobiety, które połączono z zaginięciem społeczniczki, a w kwietniu sekcja potwierdziła, że spalona kobieta z Powsina to właśnie Jolanta Brzeska. Brzeska mieszkała wraz z rodziną przy ul. Nabielaka 9 w Warszawie. Zainteresowała się sprawami lokatorskimi, kiedy reprywatyzacja dotknęła jej osobiście - w 2006 roku decyzją ówczesnego sekretarza m.st. Warszawy Mirosława Kochalskiego kamienicę, w której mieszkała, przekazano trojgu spadkobiercom dawnych właścicieli i znanemu „handlarzowi roszczeń” Markowi M. W wyniku wielokrotnych podwyżek cen najmu lokali mieszkańcy Nabielaka popadali w spiralę zadłużenia. Ponadto, przedstawiciele nowych właścicieli żądali od nich pieniędzy za bezumowne korzystanie z lokali. Lokatorzy byli również nękani i grożono im eksmisją. W wyniku tych zdarzeń w 2007 r. Brzeska z innymi rodzinami, które były w podobnej sytuacji jak ona, powołała Warszawskie Stowarzyszenie Lokatorów, które dziś nosi jej imię. aw/PAP
Kraków nie poddał się dyktaturze Lewicy! Majchrowski: Nie ma podstaw do odmowy zamieszczania reklam hospicjów perinatalnych^Zespół wPolityce.pl^2021-02-23 17:35:26.371884+01:00^https://wpolityce.pl/polityka/540432-reklama-hospicjow-perinatalnych-na-autobusach-legalna^„Trwająca akcja nie jest zatem wyjątkowa czy nietypowa dla MPK, a przypisywanie spółce działań politycznych jest chybione . Dotychczas, pomimo zamieszczania przez MPK tego rodzaju reklam, nie powstawały żadne spory” – napisał prezydent Krakowa Jacek Majchrowski. CZYTAJ RÓWNIEŻ: -To już jakiś obłęd! Gdula interweniuje ws. reklamy hospicjów perinatalnych na krakowskich autobusach. Internauci: Jaka jest podstawa? -Ależ ich bolą plakaty pro-life! Histeria w „Wysokich Obcasach”: Armia płodów na ulicach. Całymi tabunami atakują z billboardów Działacze Lewicy, w tym poseł Maciej Gdula domagali się, by z autobusów w Krakowie zniknęły reklamy hospicjów perinatalnych. Chodzi o placówki wsparcia dla rodziców spodziewających się dzieci ze zdiagnozowanymi wadami letalnymi. Na plakacie widnieje dziecko w łonie matki, przy czym owo łono przedstawiono w kształcie serca. Banery finansuje Fundacja Nasze Dzieci. W związku z żądaniami środowisk lewicowych prezydent Jacek Majchrowski zarządził kontrolę w MPK.  Prezydent miasta Jacek Majchrowski poinformował, że takie reklamy zostały zamieszczone na 30 autobusach, a kampania potrwa do końca lutego.  Z uzyskanych informacji wynika, że plakaty przedstawiające dziecko w sercu stanowią kampanię społeczną promującą hospicja perinatalne. Umieszczenie na nośnikach MPK takich plakatów nie jest pierwszą tego typu działalnością promującą hospicja — napisał.  Przypomniał, że nie po raz pierwszy jakieś hospicjum wykupuje reklamy w komunikacji miejskiej.  Trwająca akcja nie jest zatem wyjątkowa czy nietypowa dla MPK, a przypisywanie spółce działań politycznych jest chybione. Dotychczas, pomimo zamieszczania przez MPK tego rodzaju reklam, nie powstawały żadne spory — zauważył.  Mam świadomość sytuacji związanej z obecnością w przestrzeni publicznej tematu dopuszczalności aborcji, niemniej jednak, jeżeli celem danej reklamy jest promocja ośrodków, które niezależnie od wyznawanych przez poszczególne osoby poglądów istnieją i w wielu przypadkach są niewątpliwie pomocne, a ich promowanie nie jest zabronione przepisami prawa, to nie ma podstaw do odmowy zamieszczania takich reklam na autobusach — stwierdził Majchrowski. aw/TVP Info
Licytacja w opozycji ws. aborcji. Lubnauer: "Zawsze po stronie praw kobiet". Scheuring-Wielgus: "Wtedy nie chciałaś podpisać"^Zaćwierkane na Twitterze^2021-02-23 17:33:48.158315+01:00^https://wpolityce.pl/polityka/540429-licytacja-w-opozycji-lubnauer-kontra-scheuring-wielgus^Do ciekawej wymiany zdań doszło na Twitterze pomiędzy posłami opozycji. Krzysztof Śmiszek chciał sprawdzić stosunek innych niż Lewica partii do inicjatywy jego ugrupowania. Głos zabrała Katarzyna Lubnauer. Swoją byłą koleżankę z Nowoczesnej zaczepiła Joanna Scheuring-Wielgus. CZYTAJ RÓWNIEŻ: Obraża Polaków jak Verhofstadt! Lempart: Nie rozwiązywano zgromadzeń neofaszystów, kiedy było tam 300 osób. Teraz jest 60 tys. Krzysztof Śmiszek pisał o głosowaniu nad tzw. ustawą ratunkową, która dotyczy aborcji. Przy okazji poseł Lewicy chciał sprawdzić inne ugrupowania i ich stosunek do tej sprawy.  Jutro w Sejmie głosowanie nad włączeniem do porządku obrad ustawy ratunkowej @__Lewica znoszącej karę więzienia dla lekarzy za pomoc przy przerwaniu ciąży. To test dla @Platforma_org, @Nowoczesna, @inicjatywaPL, @Zieloni, @nowePSL, @PL_2050 czy są prawdziwymi sojusznikami kobiet – napisał. Odpowiedziała mu Katarzyn Lubnauer, która przekonywała, że już w tej sprawie alarmowała.  W odpowiedzi Śmiszek napisał: Przekonamy się.  Cieszę się, mam nadzieję że Twoi koledzy i koleżanki myślą podobnie jak Ty. Przekonamy się  – czytamy w tweecie posła Lewicy. Lubnauer zapewniła, że jej ugrupowanie stoi po tej samej stronie co Lewica.  Zawsze @Nowoczesna była po stronie praw kobiet. Składaliśmy nawet nasz projekt liberalizacji – napisała. Joanna Scheuring-Wielgus, która w poprzedniej kadencji reprezentowała Nowoczesną, przypomniała Lubnauer pewne zdarzenie.  Projekt @Schmidt_PL przypomnę, którego akurat ty nie chciałaś podpisać – czytamy. mly/Twitter
„Nie można osądzać jego całego życia przez ten epizod - ocenia naczelny rabin Polski, Michael Schudrich"^Jakub Maciejewski^2021-02-23 17:25:18.893184+01:00^https://wpolityce.pl/polityka/540427-jak-gazeta-wyborcza-wybaczala-faszystom^„Nie można osądzać jego całego życia przez ten epizod - ocenia naczelny rabin Polski, Michael Schudrich”. Gazeta Wyborcza potrafi stanąć w obronie osób z czarnymi kartami w życiorysie. O kogo chodzi? Można podpowiedzieć, że o wysokiego przedstawiciela instytucji państwowej, który w przeszłości należał do skrajnie nacjonalistycznej organizacji i wstydzi się pewnych gestów. Zgadliście Państwo? Tak, wicemarszałek senatu Michał Kamiński był przecież w Narodowym Odrodzeniu Polski (dużo radykalniejszym niż ONR!), dziś jest autorytetem, publicznym mentorem narodowej etyki, który rozsądza co jest w Polsce dobre, a co złe. Pewnie że przeprosił i żałował. Tekst sprzed dekady nadał Michałowi Kamińskiemu dokument ostatecznego rozgrzeszenia. Sytuacja z doktorem Tomaszem Greniuchem z IPN jest do bólu analogiczna. Pewnie że są różnice, bo tu upłynęło więcej czasu od porzucenia radykalnej organizacji, a tu mniej, tu pozostały bulwersujące zdjęcia, a tam nie, no ale wiadomo że jedyna istotna różnica jest gdzie indziej. Senator Kamiński ale także Roman Giertych, także przecież nacjonalista, odbyli akt pokutny przed obliczem mędrców salonu III RP, zresztą obaj w „Gazecie Wyborczej”. Prasa Michnika sięgnęła w przypadku Kamińskiego po autorytet naczelnego rabina Polski, który Kamińskiego rozgrzeszył, a TVN jeszcze beatyfikuje. I oto postPRLowska Polska w pigułce, za te same winy jeden pójdzie na społeczne wygnanie, a inny do senatu, od razu na wicemarszałka.  W tej sprawie wszystko poszło nie tak. Władze w IPN najpierw doktora Greniucha mianowały, potem brnęły w jego obronę, a potem wykrętnym komunikatem wyjaśniły, że jednak go już bronić nie będą - bez wytłumaczenia co to za „zaistniałe okoliczności” spowodowały rezygnację. Kolegium IPN oświadcza, że to nie jest wina kolegium, z Biurem Komunikacji IPN nie sposób się skomunikować, a jedynym, który staje do sprawy z otwartą przyłbicą jest marszałek Ryszard Terlecki. Także autorytet prezydenta pojawił się we właściwy sposób - bez udziału w tak łatwej nagonce, ale z podkreśleniem, że przy publicznych funkcjach potrzebni są ludzie o „nieposzlakowanej opinii”. Nie, nie rzecz w obronie doktora Greniucha, który płaci za błędy młodości, jak każdy za swoje błędy płaci. Rzecz w tym obrzydliwym festiwalu obłudy świętoszków od obrońców PRL, stanu wojennego, morderców ks. Popiełuszki albo zwolenników opozycji, którzy sami szaleli po nacjonalistycznych zjazdach. Nie „haljowali”, czy tylko mieli szczęście bawić się tam w czasach sprzed upowszechnienia aparatów cyfrowych?  Przy końcu pierwszej kadencji prezesa Szarka zrobiło się w IPN wokół spraw personalnych goręcej, więc rozmaite frakcje się pobiły, podpuściły, Rzym zapłonął. Przy całej skali niedorzeczności polskiego życia publicznego jeden Tomasz Greniuch zbiera winy reszty świata. Kamiński, Giertych, a także autentyczni beneficjenci komunistycznego totalitaryzmu mogą spać spokojnie. Katharsis się dokonał. Wszyscy niewinni! Na zdrowie!
TYLKO U NAS. Antypolski spęd Grodzkiego! Niemcy i senatorowie KO dyskutowali o możliwości zamrożenia środków unijnych dla Polski^Zespół wPolityce.pl^2021-02-23 17:14:05.892372+01:00^https://wpolityce.pl/polityka/540405-tylko-u-nas-antypolski-sped-grodzkiego^Portal wPolityce.pl ostrzegał w zeszłym tygodniu, że spotkanie organizowane przez Marszałka Senatu Tomasz Grodzkiego z niemieckimi i francuskimi politykami, przy udziale senatorów Koalicji Obywatelskiej, zamieni się antypolski spęd. Tak też się stało. Jedna z najważniejszych osób w państwie jawnie występowała przeciwko polskim interesom CZYTAJ TAKŻE:TYLKO U NAS. Następnym razem zaprosi kogoś z Kremla? Niemcy chcą nas uczyć praworządności w Senacie. Spotkanie organizuje Tomasz Grodzki Forum Dialogu „Praworządność pod presją?” zorganizowano z okazji 30-lecia istnienia Trójkąta Weimarskiego. Zaproszeni goście od początku budzili kontrowersję. Na liście nie znalazł się żaden przedstawiciel rządu. Nie zaproszono także żadnego senatora z PiS. Prym wiedli więc m.in. Tomasz Grodzki, przewodniczący Bundesratu Republiki Federalnej Niemiec, dr Reiner Haseloff oraz przewodniczący Senatu Republiki Francuskiej, Gérard Larcher oraz senatorowie KO. W takim składzie pochylali się oni nad polską praworządnością. Jednym z najważniejszych tematów było powiązanie funduszy unijnych z praworządnością. Oczywiście, wszyscy prelegenci byli za tym szkodliwym dla Polski systemem.  Przewodniczący Budesratu Reiner Haseloff podkreślił, że praworządność jest jednym z podstawowych warunków demokracji i nie wolno jej lekceważyć. Według niego, trzeba znajdować równowagę między bezpieczeństwem a prawami człowieka i obywatela także w czasach kryzysu. Zaznaczył, że wentylem bezpieczeństwa w Unii Europejskiej jest to, że środki z wieloletnich ram finansowych mogą być zamrożone lub skreślone w przypadku stwierdzenia naruszeń. Mówił o tym, że był obywatelem NRD i wie bardzo dobrze, co oznacza dyktatura proletariatu. I o tym, że właśnie dlatego praworządność i wolność mają dla niego tak wielkie znaczenie – czytamy w relacji z Forum.  Z kolei senator Aleksander Pociej przekonywał, że „w Polsce następuje powolna erozja systemu państwa prawa, na którą brak głębszej reakcji, że demontowane są kolejne bezpieczniki tego systemu, takie jak choćby Trybunał Konstytucyjny”. Wyraził on opinię, że te zmiany zachodzące w polskiej demokracji i ładzie konstytucyjnym nie zablokują jednak zmiany władzy, czego przykładem jest Senat wybrany w opozycyjnym składzie. Według niego, pokazują one, „jak niebezpieczne jest ręczne sterowanie wymiarem sprawiedliwości”. Ocenił jako złe ponowne połączenie funkcji ministra sprawiedliwości i prokuratora generalnego, ponieważ pozwoliło na zwiększenie wpływu ministra na awansowanie sędziów, zawężenie działań i zdyscyplinowanie prokuratorów oraz upolitycznienie Krajowej Rady Sądownictwa – czytamy słowa senatora Pocieja na stornie Senatu. Guido Wolf, Minister Sprawiedliwości i Spraw Europejskich Badenii-Wirtembergii oraz przewodniczący Komisji do Spraw Unii Europejskiej Bundesratu, dawał do zrozumienia, że Polska może stracić na rzekomym łamaniu praworządności. Unia ma różne mechanizmy ochrony praworządności, niektóre skuteczne, inne symboliczne, i dobrze się stało, że wreszcie przyjęto mechanizm warunkowości w odniesieniu do środków europejskich. Zaapelował, ażeby jak najlepiej wykorzystać je dla wspólnego dobra, aby warunkowość nie stała się „bezzębnym tygrysem” – przekonywał Guido Wolf. Inny prelegent, senator Bogdan Klich narzekał, że „Polska przez 25 lat uchodziła za model skutecznie przeprowadzonej transformacji demokratycznej, a to, co obserwujemy obecnie, to zmiany wprowadzane przez rząd, z którymi Polacy się nie identyfikują, ale muszą sobie sami poradzić.” Trzeba jak najszybciej sformułować zasady wykonawcze do mechanizmu warunkowości oraz wspólnie zaapelować o szybkie podjęcie decyzji pozwalających na uruchomienie funduszu odbudowy – przekonywał Klich.  Fakt, że polscy senatorowie oraz ich marszałek uczestniczyli i organizowali imprezę, na której pochwalali niebezpieczne dla polskich interesów rozwiązania, jest czymś szokująco kompromitującym. Kreowany na „zbawcę” opozycji i męża stanu Tomasz Grodzki, w swoim groteskowym egocentryzmie, nawet nie chce zauważyć, że szkodzi polskiej racji stanu. WB
Prof. Zybertowicz przerwał wywiad z Onetem. Rozmowa miała nie dotyczyć bieżących wydarzeń politycznych^Media Watch^2021-02-23 16:59:10.863956+01:00^https://wpolityce.pl/polityka/540422-prof-zybertowicz-przerwal-wywiad-z-onetem^Profesor Andrzej Zybertowicz zdecydował się zakończyć wywiad na antenie Onetu. Jak tłumaczył prezydencki doradca, rozmowa nie miała dotyczyć bieżących wydarzeń politycznych. CZYTAJ RÓWNIEŻ: Andrzej Duda na nartach? Stoki otwarte, więc w czym problem? Fogiel: „Nie sądzę, by to było w jakikolwiek sposób szkodliwe” Prowadzący program Andrzej Gajcy pytał swojego rozmówcę o wyjazd prezydenta Dudy na narty. Prof. Zybertowicz poinformował dziennikarza, że odpowie na zadane pytanie, ale będzie to jego ostatnia wypowiedź w tym programie. Prezydencki doradca miał przed programem ustalić z wydawcą, że pytania nie będą dotyczyć bieżących spraw związanych z krajową polityką.  Mam wrażenie, że nie szanuje pan swojej wydawczyni – pani Karoliny Opolskiej. Rozmawiałem z nią wczoraj o tym, co ma być przedmiotem naszej rozmowy. Mówiłem, że nie piszę się na komentowanie bieżączki politycznej Skomentuję to, o co pan spytał, ale na tym zakończymy naszą rozmowę. Bo pan nie szanuje swojej wydawczyni, która obiecała, że to będzie rozmowa dwóch analityków, a nie dwóch przepychających się ze sobą komentatorów – powiedział Zybertowicz.  Pan w moich oczach naruszył bardzo poważnie reputację pani Karoliny Opolskiej, z którą umawiałem się dwa razy. Najpierw w rozmowie telefonicznej, potem przysłała mi maila co do charakteru rozmowy. Powiedziałem, że nie pisuję się na polityczne przepychanki, od których pan zaczął – dodał. Odpowiadając na pytanie dotyczące wyjazdu prezydenta, prof. Zybertowicz przypomniał, że głowa państwa, udając się na krótki wypoczynek, nie złamania obostrzeń sanitarnych. Prezydent pojechał na narty w innej fazie pandemii. Wtedy gdy obostrzenia zostały zmniejszone. A dzieci nie mogły jechać na ferie, bo przypadały w okresie, gdy był wysoki poziom obostrzeń. A wracając z nart prezydentem przemieszczał się zgodnie z procedurami przemieszania się kierownictwa państwa przez kraj – mówił. Następnie podziękował za dotychczasową rozmowę i się rozłączył.  Na dzisiaj tę rozmowę zamykam. I przykro mi bardzo, że naruszył pan w moich oczach reputację pani Karoliny Opolskiej – stwierdził Andrzej Zybertowicz. nky/Onet
Kolegium IPN zabiera głos ws. odwołania Greniucha. Wyraża ubolewanie, że nie zostało poproszone o opinię ws. jego nominacji^Zespół wPolityce.pl^2021-02-23 16:28:55.440045+01:00^https://wpolityce.pl/polityka/540418-kolegium-ipn-zabiera-glos-ws-odwolania-greniucha^Kolegium IPN oświadczyło we wtorek, że „wyraża ubolewanie”, że nie zostało poproszone przez prezesa IPN Jarosława Szarka o opinię ws. nominacji dr. Tomasza Greniucha na p.o. szefa oddziału IPN we Wrocławiu. Zwróciło też uwagę, że rozwiązanie w tej sprawie nastąpiło późno. CZYTAJ TAKŻE: — Dr Tomasz Greniuch złożył rezygnację na ręce prezesa IPN. Szarek: Przyjąłem ją. Dalsze pełnienie przez niego funkcji jest niemożliwe — Jest stanowisko prezydenta ws. Tomasza Greniucha. „Dyrektorem w IPN może być wyłącznie osoba o nieposzlakowanej opinii” Kolegium Instytutu Pamięci Narodowej z zadowoleniem przyjmuje decyzję prezesa IPN dr. Jarosława Szarka o przyjęciu rezygnacji pełniącego obowiązki dyrektora Oddziału IPN we Wrocławiu. Jednocześnie wyraża ubolewanie, że rozwiązanie to nastąpiło tak późno, a Kolegium nie zostało poproszone o opinię w procedurze nominacyjnej dr. Tomasza Greniucha na to stanowisko — czytamy w oświadczeniu, które Kolegium IPN wystosowało do opinii publicznej. W związku z tym Kolegium Instytutu - jak czytamy w oświadczeniu - „domaga się, aby także nominacje na stanowiska pełniących obowiązki kierownicze osób w IPN były uprzednio przez Kolegium IPN opiniowane”. W Kolegium IPN, które jest organem opiniodawczo-doradczym prezesa Instytutu, zasiadają głównie historycy. Przewodniczącym jest prof. Wojciech Polak, wiceszefami są dr hab. Sławomir Cenckiewicz, prof. Piotr Franaszek i prof. Tadeusz Wolsza. Poza nimi w Kolegium Instytutu zasiadają również prof. Andrzej Nowak, prof. Jan Draus, prof. Józef Marecki, Krzysztof Wyszkowski i Bronisław Wildstein. Kolegium IPN - zgodnie z art. 23 ustawy o Instytucie Pamięci Narodowej - ma za zadanie m.in. opiniować kierunki działalności i programy badawcze IPN, ale także wyrażać „opinie o przedstawionych przez Prezesa Instytutu Pamięci kandydatach na stanowiska kierownicze w Instytucie Pamięci”. W poniedziałek prezes IPN poinformował, że dr Tomasz Greniuch - powołany dwa tygodnie temu, 9 lutego, na stanowisko p.o. dyrektora oddziału IPN we Wrocławiu - złożył rezygnację, która została przyjęta. Nominacja Greniucha wzbudziła szereg kontrowersji; media przypominały, że w przeszłości Greniuch m.in. był działaczem Obozu Narodowo-Radykalnego, a także wykonywał gest nazistowskiego pozdrowienia. Przeciwko decyzji IPN dotyczącej nominacji Greniucha zaprotestowali m.in. politycy strony rządowej, także opozycji, historycy, publicyści, działacze opozycji demokratycznej w okresie PRL-u oraz Ambasada Izraela w Polsce. Informacje o tej nominacji trafiły również do zagranicznych mediów. Krytyczne stanowisko wobec objęcia przez Greniucha kierownictwa w IPN we Wrocławiu zajął prezydent Andrzej Duda, który - jak przekazał w sobotę prezydencki minister Wojciech Kolarski - ocenił, że „dyrektorem w IPN może być wyłącznie osoba o nieposzlakowanej opinii”. W poniedziałek również szef KPRM Michał Dworczyk powiedział, że dla dobra instytucji i wizerunku Polski powinna nastąpić zmiana na stanowisku szefa wrocławskiego oddziału IPN. tkwl/PAP
NASZ TEMAT. Ambasador Przyłębski o spalonym aucie: "Jest zdecydowanie za wcześnie, aby sprawie tej przypisywać podtekst polityczny"^Zespół wPolityce.pl^2021-02-23 16:21:04.656054+01:00^https://wpolityce.pl/polityka/540415-motywacje-polityczne-ambasador-rp-za-wczesnie-na-wnioski^Ambasador RP w Niemczech prof. Andrzej Przyłębski przestrzega, aby podpalenia samochodu pracownika polskiej ambasady w Berlinie nie interpretować pochopnie motywami politycznymi. Do zdarzenia doszło w nocy z poniedziałku na wtorek. „W związku z zajściem prewencyjnie wzmocniono ochronę Ambasady RP (…)” - informuje rzecznik prasowy Ambasady RP w Berlinie Dariusz Pawłoś. O sprawie pierwszy informował portal wPolityce.pl. CZYTAJ RÓWNIEŻ: — NASZ NEWS. Nieznani sprawcy podpalili samochód Ambasady RP w Berlinie na numerach dyplomatycznych! „Auto spłonęło” — NASZ TEMAT. Berlińska policja o okolicznościach podpalenia auta pracownika polskiej ambasady: „Nie ma oznak motywacji politycznej” W komunikacie przekazanym PAP rzecznik prasowy ambasady pisze, że dzisiaj w nocy (23.02.) ok. godz. 3.00 nieznani sprawcy podpalili auto należące do pracownika Ambasady RP w Berlinie. W akcji gaszenia pożaru wzięły udział dwa zastępy gaśnicze straży pożarnej.  Ambasador RP w Niemczech, prof. Andrzej Przyłębski, przestrzega, aby pochopnie zajścia tego nie interpretować motywami politycznymi, np. jako kolejny atak na polską Ambasadę nieprzyjaznych Polsce środowisk, co w ostatnim czasie obserwowaliśmy w formie niszczenia pomników, wystaw lub środków komunikacji publicznej — głosi komunikat.
SONDAŻ. Gowin i konserwatyści z PO na jednej liście z PSL-em? Ciekawe wyniki badania. Prowadzi niezmiennie Prawo i Sprawiedliwość^Zespół wPolityce.pl^2021-02-23 15:58:34.462047+01:00^https://wpolityce.pl/polityka/540412-sondaz-gowin-z-psl-em-i-czescia-po-ciekawe-wyniki-badania^Prawo i Sprawiedliwość prowadzi w najnowszym badaniu pracowni Estymator. Drugie miejsce dla Koalicji Obywatelskiej, a trzecie dla Lewicy. Sondaż uwzględnił start Koalicji Polskiej poszerzonej o działaczy Kukiz‘15, polityków Porozumienia Jarosława Gowina oraz konserwatystów z PO. Formacja w tym kształcie mogłaby liczyć na poparcie zbliżone do Polski 2050 Szymona Hołowni. CZYTAJ RÓWNIEŻ: Konserwatyści z PO przejdą do PSL? Sawicki sceptyczny: Źle by się działo, gdybyśmy rozbierali Platformę. Powinni założyć własny klub Pracownia Estymator na zlecenie portalu DoRzeczy.pl przeprowadziła sondaż, który zakłada start z listy Koalicji Polskiej: Polskiego Stronnictwa Ludowego, działaczy Kukiz‘15, polityków Porozumienia Jarosława Gowina oraz „Klubu konserwatystów”, który mieliby stworzyć politycy zaliczający się do prawego skrzydła Koalicji Obywatelskiej. W sondażu prowadzi Prawo i Sprawiedliwość z wynikiem 36,4 proc., drugie miejsce dla Koalicji Obywatelskiej, na którą chce głosować 17,1 proc. ankietowanych. Podium zamyka Lewica z wynikiem 14,5 proc. głosów. Tuż za podium znalazłoby się ugrupowanie Polska 2050 Szymona Hołowni, na którą chciałoby głosować 13,9 proc. badanych. Dalej - z wynikiem 12,4 proc. - uplasowałaby się Koalicja Polska poszerzona o działaczy Porozumienia Jarosława Gowina, Kukiz‘15 i konserwatystów z PO. Do Sejmu weszłaby jeszcze Konfederacja z wynikiem 5,6 proc. Przy takim rozkładzie sił Prawo i Sprawiedliwość mogłoby liczyć na 197 miejsc w Sejmie, KO na 82, Lewica na 61, Polska 2050 na 60, Koalicja Polska na 53, a Konfederacja na 6. Mniejszość niemiecka zdobyłaby jeden mandat. Badanie przeprowadzono w dniach 20-21 lutego 2021 r. na ogólnopolskiej, reprezentatywnej próbie 1100 dorosłych osób metodą wspomaganych komputerowo wywiadów telefonicznych CATI. W prezentowanych wynikach uwzględniono wyłącznie osoby, które zadeklarowały, że będą głosować i określiły na jaką partię w wyborach do Sejmu będą głosować — informuje pracownia. xyz/dorzeczy.pl
Nihil novi. W "GW" znów straszą faszyzmem w Polsce. Imielski: Hajlujące ramię władzy. Nie muszą się chować po lasach^Co tam w Wyborczej?^2021-02-23 15:43:35.658478+01:00^https://wpolityce.pl/polityka/540351-nihil-novi-w-gw-znow-strasza-faszyzmem-w-polsce^Roman Imielski z „Gazety Wyborczej” postanowił wykorzystać sprawę odwołania dr Tomasza Greniucha z funkcji p.o. dyrektora oddziału IPN we Wrocławiu do ataku na cały obóz rządzący. „Hajlujące ramię władzy. Miłośnicy faszyzmu nie muszą się chować po lasach” - to wyjątkowo populistyczny tytuł jego tekstu. CZYTAJ TAKŻE: — Dr Tomasz Greniuch złożył rezygnację na ręce prezesa IPN. Szarek: Przyjąłem ją. Dalsze pełnienie przez niego funkcji jest niemożliwe — Jest stanowisko prezydenta ws. Tomasza Greniucha. „Dyrektorem w IPN może być wyłącznie osoba o nieposzlakowanej opinii” Imielski uważa, że „miłośnicy faszyzmu nie muszą się chować po lasach, bo za ‘dobrej zmiany’ są mile widziani na salonach władzy”. Próbując poprzeć swoją tezę przykładami, atakuje m.in. Marsz Niepodległości oraz Brygadę Świętokrzyską. Nieprzypadkowo prezydent Duda szedł z narodowcami w jednym pochodzie 11 listopada 2018 r. Nieprzypadkowo w rządzie PiS jako wiceminister cyfryzacji, a dziś minister w kancelarii premiera znalazł sobie miejsce Adam Andruszkiewicz, były szef Młodzieży Wszechpolskiej i członek Ruchu Narodowego. Nieprzypadkowo premier Mateusz Morawiecki składał kwiaty na grobach Brygady Świętokrzyskiej Narodowych Sił Zbrojnych, która kolaborowała z Niemcami w trakcie II wojny światowej jako jedyny oddział polskiej partyzantki — pisze Imielski. Tak, ta władza piętnuje „lewacką ideologię gender” czy środowiska LGBT+, odmawia podstawowych praw kobietom, za nic ma rozdział państwa od Kościoła, za to chętnie wyciąga pomocną dłoń do miłośników brunatnych koszul — stwierdza w puencie swojego kuriozalnego tekstu dziennikarz „GW”. Czytając tekst Romana Imielskiego, można dojść do wniosku, że w „Gazecie Wyborczej” nie zmienia się nic - wciąż próbują udowodnić, że w Polsce rozpleniony jest faszyzm. Najchętniej oczywiście doszukuje się go w kręgach znienawidzonej przez siebie władzy. tkwl/wyborcza.pl
TYLKO U NAS. PO wciąż próbuje zlikwidować TVP INFO. Mosiński: To formacja destrukcji. Nie pozwolimy, aby zniszczyć pluralizm mediów^Zespół wPolityce.pl^2021-02-23 15:16:45.996457+01:00^https://wpolityce.pl/polityka/540376-tylko-u-nas-mosinski-po-to-formacja-destrukcji^PO nie rezygnuje z planu likwidacji TVP INFO. Przewodniczący PO Borys Budka na konferencji prasowej zdradził, że partia zebrała 7 tys. podpisów pod wnioskiem dot. założenia komitetu inicjatywy ustawodawczej w tej sprawie. „PO jest formacją destrukcji” - komentuje w rozmowie z portalem wPolityce.pl całą sytuację Jan Mosiński, poseł PiS. CZYTAJ TAKŻE: PO nie rezygnuje z planu likwidacji TVP INFO Budka chwali się zebranymi podpisami. Czerwińska komentuje: Mają zapędy autorytarne Przypomnijmy, że za rządów PO-PSL likwidowano m.in. posterunki policji, szkoły, połączenie autobusowe i kolejowe. Zapowiadano likwidację IPN-u i CBA itd. Dzisiaj mamy kolejny etap tej polityki destrukcyjnej ze strony PO, która stwierdziła, że TVP to telewizja reżimowa, fabryka fejków itp., co oczywiście jest bzdurą — mówi w rozmowie z portalem wPolityce.pl Jan Mosiński. Z dużej chmury mały deszcz. PO nie ma szansy na to, aby zniszczyć media publiczne, zniszczyć niezależność i pluralizm mediów, dopóki rządzi PiS. Nie pozwolimy, żeby tego typu działania miały miejsce, niezależnie od tego, jak media reagują. My nie wprowadzamy cenzury, czego nie można powiedzieć o naszych poprzednikach, którzy cenzurowali wszystko – przypomnę słynny nalot funkcjonariuszy ABW na redakcję jednego z tygodników, a także akcję „Widelec” wobec tych, którzy odważyli się napisać ironizujące hasło nt. Donalda Tuska, co wzbudziło wściekłość ówczesnego szefostwa PO — dodaje. Gdzieś się to zakodowało w głowach strategów PO, że TVP pozwalała wygrywać nam wybory. To jest oczywiście nieprawdą, ale to jest być może też jeden z powodów, że PO chce poprzez zemstę polityczną likwidować media publiczne — zaznacza. not. as
NASZ TEMAT. Berlińska policja o okolicznościach podpalenia auta pracownika polskiej ambasady: "Nie ma oznak motywacji politycznej"^Zespół wPolityce.pl^2021-02-23 14:47:28.282657+01:00^https://wpolityce.pl/polityka/540398-berlinska-policja-o-spalonym-auciebrak-motywow-politycznych^W sprawie podpalenia w Berlinie samochodu pracownika polskiej ambasady w Niemczech placówka pozostaje w kontakcie z kilkoma wydziałami policji w Berlinie, w tym z wydziałem ochrony placówek dyplomatycznych. Policja berlińska poinformowała PAP, że wg niej „obecnie nie ma oznak motywacji politycznej przestępstwa”. O podpaleniu samochodu jako pierwszy informował portal wPolityce.pl. CZYTAJ TAKŻE: NASZ NEWS. Nieznani sprawcy podpalili samochód Ambasady RP w Berlinie na numerach dyplomatycznych! „Auto spłonęło” Berlińska policja poinformowała Polską Agencję Prasową, że: około 2.30 w nocy 45-letni świadek usłyszał głośny huk i zobaczył jasną poświatę na Fritz-Wildung-Strasse. Rozpoznał płonącego Opla Astrę. Strażacy ugasili płomienie, które spowodowały znaczne uszkodzenia samochodu, zwłaszcza z tyłu. Nikt nie został ranny. Obecnie nie ma oznak motywacji politycznej przestępstwa. Komendant Straży Pożarnej Państwowego Urzędu Kryminalnego odpowiedzialny za Schmargendorf (dzielnica Berlina - PAP) przejął śledztwo w sprawie podejrzenia celowego podpalenia pojazdu ambasady. Auto należące do pracownika ambasady RP w Niemczech, które zostało podpalone w nocy z poniedziałku na wtorek, było oznakowane jako dyplomatyczne - poinformował wcześniej portal wPolityce.pl, co w rozmowie z PAP potwierdził rzecznik ambasady Dariusz Pawłoś. Auto „miało naklejkę CD (fr. corps diplomatique, korpus dyplomatyczny - PAP)” - przekazał. Do zdarzenia doszło przy ulicy Fritz-Wildung-Strasse 14 w zachodniej części Berlina. Sprawę cały czas badają odpowiednie służby. CZYTAJ RÓWNIEŻ: Zdewastowano wystawę o Janie Pawle II w Berlinie! Wandale namalowali symbol Strajku Kobiet. Ambasada RP: „Zaplanowana akcja” To nie pierwsze zdarzenie, kiedy w Niemczech doszło do zniszczenia mienia należącego do Polski lub Polaków. Na początku lutego tego roku plansze z prezentowanej w Berlinie wystawy poświęconej Janowi Pawłowi II zostały zniszczone przez nieznanych sprawców. Twarz Jana Pawła II została zamalowana czerwoną farbą. Na ogrodzeniu sąsiedniej siedziby nuncjatury papieskiej w Berlinie wymalowano czerwoną błyskawicę - symbol tzw. Strajku Kobiet. Wystawę „Jan Paweł II – Papież dialogu” przygotowało Centrum Myśli Jana Pawła II w Warszawie we współpracy z polską ambasadą w Berlinie z okazji setnej rocznicy urodzin Karola Wojtyły, która miała miejsce w 2020 roku. xyz/PAP
Rząd przyjął Program Bezpiecznej Infrastruktury Drogowej. Premier: Zmniejszenie liczby wypadków i ich ofiar to jeden z priorytetów^Zespół wPolityce.pl^2021-02-23 14:22:31.652816+01:00^https://wpolityce.pl/polityka/540393-premier-zmniejszenie-liczby-wypadkow-priorytetem-rzadu^Zmniejszenie liczby wypadków drogowych i ofiar jest jednym z priorytetów rządu; będziemy budować bezpieczną infrastrukturę drogową -powiedział we wtorek premier Mateusz Morawiecki po przyjęciu przez rząd Programu Bezpiecznej Infrastruktury Drogowej 2021-2024. Wartość programu to 2,5 mld zł. Program Bezpiecznej Infrastruktury Drogowej na lata 2021-2024 zakłada m.in. ograniczenie liczby zabitych o co najmniej 40 proc. oraz zmniejszenie liczby ciężko rannych o co najmniej 41 proc. Budujemy obwodnice, budujemy autostrady, drogi szybkiego ruchu, ale też przebudowa w wielu miejscach (…) dróg krajowych, i nie tylko, objęta będzie szczególnym priorytetem rządu w najbliższych latach  — oświadczył Morawiecki. Premier jest przekonany, że program doprowadzi do zmniejszenia liczby wypadków.
Ciekawa uwaga Kaźmierczaka: "Niezaszczepienie członków rządu zajmujących się pandemią to żenujący populistyczny absurd"^Ciekawa opinia^2021-02-23 13:30:38.975325+01:00^https://wpolityce.pl/polityka/540372-kazmierczak-o-niezaszczepieniu-dworczyka-to-absurd^„Niezaszczepienie członków rzadu zajmujących sie pandemia to żenujący populistyczny absurd. Nie wiem w jakim kierunku zmierza nasze Panstwo z wiceministrami o pensjach kasjera z Lidla, żeby ludu nie drażnić. Dramat” - napisał na Twitterze Cezary Kaźmierczak, prezes Związku Przedsiębiorców i Pracodawców. CZYTAJ RÓWNIEŻ: Niepokojące! Michał Dworczyk jest zakażony koronawirusem. „W najbliższym czasie będę pracował w trybie zdalnym” Wczoraj szef KPRM minister Michał Dworczyk poinformował, że jest zakażony koronawirusem. Cezary Kaźmierczak odniósł się do tego, wskazując że brak szczepień dla członków rządu, którzy zajmują się pandemią jest „żenującym populistycznym absurdem”. Niezaszczepienie członków rzadu zajmujących sie pandemia to żenujący populistyczny absurd. Nie wiem w jakim kierunku zmierza nasze Panstwo z wiceministrami o pensjach kasjera z Lidla, żeby ludu nie drażnić. Dramat. Tak czy inaczej Pan sie trzyma! — napisał prezes Związku Przedsiębiorców i Pracodawców.
Nie chciała ujawnić do jakiego stowarzyszenia należy i walczyła z reformą sądownictwa. Kim jest sędzia, która przerwała mowę Adamowicz^Zespół wPolityce.pl^2021-02-23 13:06:31.929940+01:00^https://wpolityce.pl/polityka/540370-ujawniamy-kim-jest-sedzia-ktora-przerwala-mowe-adamowicz^Sędzia Julia Kuciel z Sądu Rejonowego Gdańsk–Południe, która wczoraj przerwała polityczną tyradę Magdaleny Adamowicz, wywarła na widzach i komentatorach spore wrażenie. Myli się jednak ten, kto uważa, że sędzia Kuciel, to osoba, która wspiera reformę wymiaru sprawiedliwości i politykę Zjednoczonej Prawicy. Sama wielokrotnie uczestniczyła w antyrządowych wystąpieniach i pikietach „kasty” sędziowskiej.  CZYTAJ TAKŻE:Adamowicz chciała urządzić show na sali rozpraw. Sędzia szybko sprowadziła ją na ziemię: „To nie jest miejsce, gdzie uprawia się politykę” 42 - letnia sędzia Julia Kuciel, która nominację sędziowską odebrała z rąk Bronisława Komorowskiego (grudzień 2013 t.) nie chciała też ujawnić, do którego ze skrajnie upolitycznionych stowarzyszeń sędziowskich należy. Portal wPolityce.pl sprawdził jej oświadczenie w tej sprawie.  (…) oświadczam, iż wobec faktu, że art. 88a § 1 pkt. 1 i 2 ustawy (…) w mojej ocenie narusza art. 30, art. 47, art. 51 ust.2, art. 53 ust.7 i art. 58 ust. 1 Konstytucji RP odmawiam udzielenia opisanych w tymże przepisie informacji – napisała w swoim oświadczeniu sędzia Kuciel (data 11 marca 2020).      Pani sędzia zapomniała, że od oceny zgodności danej ustawy jest Trybunał Konstytucyjny, który w sprawie oświadczeń przynależności sędziów do stowarzyszeń nie orzekał. W samym sądzie mówi się o niej, jako o jednej z bardziej aktywnych działaczek sędziowskiego buntu i wymienia się ją obok sędzi Doroty Zabłudowskiej, organizatorki głośnych demonstracji pod gmachem Sądu Okręgowego w Gdańsku. W lipcu 2017 roku Kuciel wystąpiła wspólnie z m.in. Lechem Wałęsą i Pawłem Adamowiczem, w trakcie kryzysu związanego ze zmianami w sądownictwie.  Te ustawy zostały przyjęte bez konsultacji społecznych i bez konsultacji z grupami zawodowymi. Nie tylko ich treść, ale sposób uchwalenia budzą poważne wątpliwości. (…)To, że minister sprawiedliwości i prokurator generalny w jednej osobie będzie wybierał i odwoływał prezesów sądów i ich zastępców to jeden problem. Zasadniczy jest taki, że będzie mógł to robić samodzielnie, absolutnie bez konsultacji z Krajową Radą Sądownictwa .A prezes sądu kieruje danym sądem i nadzoruje nas, sędziów. Zawsze będzie można znaleźć jakiś bliżej nieokreślony zarzut w stosunku do każdego z urzędujących prezesów. Trudno więc oczekiwać, że będą się oni z tej „reformy” cieszyć. Zarzuca się nam, że jesteśmy środowiskiem opornym na zmiany, ale to nie dlatego, że jesteśmy „kastą z naleciałościami z poprzedniej epoki”. Czy ja tak wyglądam? Nie chodzi tu o stołki, czy o brak zrozumienia potrzeby reformy sądownictwa. Okazujemy opór, bo reforma powinna być konsultowana ze środowiskiem sędziowskim i z ekspertami – przemawiała sędzia Kuciel w lipcu 2017 roku.  Fakt, że sędzia uczestniczyła w demonstracji wspólnie z Pawem Adamowiczem, a dziś sądzi jej małżonkę, powinno być przesłanką do wyłączenia sędzi z tej sprawy. Podobnie świadczy o tym fakt, że w trakcie demonstracji krytykowała Prokuratora Generalnego.  Na przedprożach sądu swoje poglądy manifestowali politycy PO, m.in. Bogdan Borusewicz, Jacek Karnowski, Aleksandra Dulkiewicz. Występowali znani prawnicy, m.in. dziekan adwokatów Dariusz Strzelecki, czy też prof. Jerzy Zajadło z UG,do którego b. już prezes SO Wojciech Andruszkiewicz posłał urzędowe pismo (zaginęło w sekretariacie, choć jest data emisji i sygnatura – przyp. red.) z prośbą o faworyzowanie w odwołaniach kandydatów na studia prawnicze dzieci podległych sobie sędziów jako lepiej rokujących w zawodzie! No i sędziowie, nie tylko Dorota Zabłudowska, główna spikerka środowiska, ale także Anna Brzoza, Urszula Malak, Julia Kuciel, Joanna Jurkiewicz – pisał w portalu wPolityce.pl Marek Formela, redaktor naczelny „Gazety Gdańskiej”. Sędzia Kuciel będzie prześwietlała też majątek Magdaleny Adamowicz oraz jej nieruchomości. Tu przyda jej się doświadczenie życiowe. Pani sędzia jest właścicielką i współwłaścicielką domu o powierzchni 124 metrów kw., mieszkania, działki oraz kolekcji obrazów.      Portal tvpinfo pytał Kacpra Płażyńskiego o szansę na obiektywny sąd ws. Magdaleny Adamowicz. Żyjemy dzisiaj niestety w takiej rzeczywistości i to jest duże brzemię, które narosło przez nieodpowiedzialne zachowanie niektórych sędziów. Otwarcie brali udział w protestach, w których aktywnie uczestniczyli politycy związani z konkretnymi partiami. Wznoszono tam przeróżne hasła, często niezwiązane nawet z reformą wymiaru sprawiedliwości. Dzisiaj to brzemię polega na tym, że kiedy słyszymy, że sprawy dotyczące polityków czy innych osób publicznych prowadzą sędziowie, którzy na demonstracjach stali ramię w ramię z tymi osobami, to pojawiają się różne pytania – stwierdził Kacper Płażyński w rozmowie z portalem tvpinfo. Sprawa sędzi Kuciel nie jest jednoznaczna i nikt nie zarzuca jej braku niezawisłości. Problem polega właśnie na tym, że już samo wrażenie jej braku i zaangażowanie polityczne pani sędzi, może budzić wątpliwości. A tych na sali sądowej nie powinno być nigdy. Szczególnie jeśli chodzi o bezstronność sądu.  WB
Nici z wegańskiego obiadu! Spurek nie trafiła w kulinarne gusta Pudy: "Uwielbiam wszystkie potrawy mięsne, krwiste steki, wątróbkę"^Zespół wPolityce.pl^2021-02-23 12:27:11.216195+01:00^https://wpolityce.pl/polityka/540355-nici-z-weganskiego-obiadu-ze-spurek-pudauwielbiam-watrobke^„Szczerze, ja uwielbiam wszystkie potrawy mięsne, krwiste steki, wątróbkę i wszystkie takiego potrawy, jeżeli poseł mnie zaprasza, ja również mogę odwdzięczyć się zaproszeniem na pyszny gulasz z dodatkiem warzyw” - tak na antenie TVP Info Grzegorz Puda, minister rolnictwa odpowiedział na zaproszenie Sylwii Spurek na wegański obiad. CZYTAJ RÓWNIEŻ: — Spurek wojuje weganizmem. Zaprasza na obiad ministra rolnictwa. Puda zachęca do kupowania mięsa i nabiału: Żyj i daj żyć innym — NASZ WYWIAD. Ardanowski: Spełnienie lewicowych postulatów to koniec rolnictwa. Uderzenie idzie w zwierzęta i produkcję roślinną — TYLKO U NAS. Adam Kraśko z „Rolnik szuka żony” po wpisie Spurek: Wydaje mi się, że tutaj odezwało się lobby dużych przetwórni W ostatnich dniach europosłanka Zielonych (wybrana z listy Wiosny Roberta Biedronia) Sylwia Spurek wzmogła swoją walkę z branżą mięsną. W mediach społecznościowych zaproponowała chociażby „5 dla branży roślinnej”. Zaprosiła też ministra rolnictwa Grzegorza Pudę na wegański obiad. Wiem, że ciężko w to uwierzyć, ale nadal na świecie żyją ludzie, którzy twierdzą, że Ziemia jest płaska , co nie oznacza, że cały dorobek cywilizacji należy odwrócić. Tak należy traktować wpisy poseł Spurek — komentował ostatnią aktywność europosłanki Grzegorz Puda. Koncepcje lewicowe eliminacji produktów zwierzęcych z diety człowieka są elementem ideologii, która na Zachodzie staje się modna. Dlatego nie wolno tej szkodliwej ideologii ignorować i dbać o edukację na temat wsi, produkcji żywności, hodowli zwierząt — dodał. Czy minister rolnictwa skorzysta z zaproszenia? Chyba nie, ponieważ Sylwia Spurek nie trafiła w kulinarne gusta Grzegorza Pudy. Szczerze, ja uwielbiam wszystkie potrawy mięsne, krwiste steki, wątróbkę i wszystkie takiego potrawy, jeżeli poseł mnie zaprasza, ja również mogę odwdzięczyć się zaproszeniem na pyszny gulasz z dodatkiem warzyw — stwierdził minister rolnictwa.
PO nie rezygnuje z planu likwidacji TVP INFO Budka chwali się zebranymi podpisami. Czerwińska komentuje: Mają zapędy autorytarne^Zespół wPolityce.pl^2021-02-23 12:24:11.755815+01:00^https://wpolityce.pl/polityka/540363-po-dalej-chce-likwidacji-tvp-info-czerwinska-komentuje^Zebranych zostało 7 tys. podpisów dla założenia komitetu inicjatywy ustawodawczej by zlikwidować TVP Info - poinformował we wtorek szef PO Borys Budka. Według niego w TVP Info zamiast rzetelnej informacji mamy fabrykę hejtu i nienawiści i jest to biuletyn partyjny zamiast normalnej telewizji informacyjnej.
Czy Roman Giertych jest faktycznie tak wpływowy, jak to malują? Nawet doniesienia życzliwego mu "Faktu" pokazują skrajnie inny obraz^Notujemy ...^2021-02-23 12:14:56.621502+01:00^https://wpolityce.pl/polityka/540342-czy-giertych-jest-faktycznie-tak-wplywowy-jak-to-maluja^Pewność siebie to w dzisiejszej polityce kluczowe narzędzie. W świecie zdominowanym przez media i platformy społecznościowe miny i gesty pozwalają niejednokrotnie zwieść publiczność. Można odnieść wrażenie, że dobrze opanował tę sztukę Roman Giertych, a także osoby mu życzliwe. Dostajemy w efekcie obraz postaci rzekomo bardzo wpływowej, wszędzie chcianej, mogącej przebierać w politycznych środowiskach.  A jak jest w rzeczywistości? Nawet życzliwy zwykle mecenasowi „Fakt” zamieścił artykuł z którego wynika coś zupełnie przeciwnego. Słynny mecenas chciałby wrócić do polityki, ale ma pewien problem… Nikt nie chce się przyznać do Giertycha  — poinformowało pismo. Zdaniem gazety Roman Giertych zapragnął startować w przyszłych wyborach, najchętniej do Senatu. Jednak krótka sonda wykonana wśród partyjnych liderów daje wynik negatywny. Uchyla się od odpowiedzi Szymon Hołownia, którego mecenas Giertych podobno wspiera, na którego wieczorze wyborczym się pojawił. Nas składem list wyborczych zaczniemy się zastanawiać, gdy przyjdzie czas ich układania — stwierdza Szymon Hołownia. Podobnie wypowiada się przewodniczący PO Borys Budka: Nie zajmujemy się personaliami. PSL wprost stwierdza, że żadnych rozmów z Giertychem nie prowadzi.  A Konfederacja? Roman Giertych przeszedł w ostatnich latach dużą ewolucję polityczną, artykułuje poglądy odległe od naszych, więc uważam to za mało prawdopodobne — to słowa Krzysztofa Bosaka. Paradoksalnie, jego słowa potwierdza wypowiedź lidera SLD Włodzimierza Czarzastego,który pana Giertych „serdecznie pozdrawia” i nie mówi „nie”. gim
Kowalski nie wyklucza wspólnego startu SP z Konfederacją w wyborach. "Tam jest wielu znakomitych polityków"^Zespół wPolityce.pl^2021-02-23 11:56:37.281239+01:00^https://wpolityce.pl/polityka/540356-kowalski-nie-wykluczam-wspolnego-startu-sp-z-konfederacja^W sytuacji, w której byłaby to gwarancja niedopuszczenia komunistów, PO czy Szymona Hołowni do władzy, absolutnie tego nie wykluczam - powiedział we wtorek Janusz Kowalski pytany, czy Solidarna Polska mogłaby pójść do wyborów wspólnie z Konfederacją. Ocenił, że w ugrupowaniu tym jest wielu znakomitych polityków. CZYTAJ TAKŻE: — Kowalski: Kwestia merytoryczna poróżniła nas z przyjaciółmi z PiS-u. Nie obiecywaliśmy miękkiej postawy wobec Brukseli — Solidarna Polska: Odwołanie Janusza Kowalskiego nastąpiło wbrew umowie koalicyjnej zawartej w ramach Zjednoczonej Prawicy Zapytany w radiu Zet, czy Solidarna Polska mogłaby wystartować w następnych wyborach wspólnie z Konfederacją, Kowalski odpowiedział, że „w sytuacji, w której byłaby to gwarancja niedopuszczenia komunistów, Platformy czy Szymona Hołowni do władzy, absolutnie tego nie wyklucza”.  Tam jest wielu znakomitych polityków, jak Krzysztof Bosak czy Robert Winnicki, których niezwykle szanuję  — dodał Kowalski. Według polityka Solidarnej Polski oba ugrupowania mają „te same poglądy co do np. polskiego DNA, ochrony polskiej rodziny, mówienia ‘nie’ ideologii gender”.  Różnicą jest przede wszystkim kwestia geopolityczna, naszego stosunku do Rosji; Solidarna Polska Zbigniewa Ziobry jest na pozycjach zdecydowanie antyrosyjskich  — podkreślił Kowalski. Oświadczył, że jest „zwolennikiem współpracy z Konfederacją”.  Nie ma wroga na prawicy  — dodał.  Trzeba prowadzić dialog. Jeżeli zbyt dużo polityków obozu rządzącego spoglądałoby w stronę Platformy Obywatelskiej czy Szymona Hołowni, to zawsze warto rozmawiać z Konfederacją na temat współpracy merytorycznej w Sejmie  — ocenił.
Kompromitacja „kasty” ws. sędzi Morawiec. Zaledwie kilka osób przyszło na pikietę pod SN: „Będziecie rozliczeni”^GRZECHY "sędziowskiej kasty"^2021-02-23 11:39:50.082391+01:00^https://wpolityce.pl/polityka/540352-zaledwie-kilka-osob-przyszlo-bronic-sedzie-morawiec-w-sn^Frekwencyjna klapa kolejnej pikiety pod Sądem Najwyższym. Już tylko najwierniejsi fani sędzi Beaty Morawiec zgromadzili się pod gmachem sądu, by wyrazić swoją solidarność dla prezes „Themis”, której zażaleniem na uchylenie immunitetu, zajmuje się dziś Izba Dyscyplinarna SN.  CZYTAJ TAKŻE:NASZ TEMAT. „Kasta” i Matczak z UW uderzają w sędziego SN! Bronią Beaty Morawiec i wywierają presję na niezależnego sędziego CZYTAJ RÓWNIEŻ:Karygodne słowa Dulkiewicz! Syn Anny Walentynowicz napisał list do prezydent: To uwłacza pamięci o mojej mamie i zafałszowuje historię W trakcie wystąpień uczestników kilkuosobowej pikiety doszło do skandalu, gdy Michał Wawrykiewicz, były kandydat na europosła z ramienia Koalicji Obywatelskiej straszył legalnie powołanych sędziów Izby Dyscyplinarnej SN. Jesteśmy razem, solidarnie. Nie spoczniemy w działaniach. Gdyby tchórzliwi prześladowcy wiedzieli jak mężne serca i waleczne dusza mają ci, których próbują zniszczyć, to zrozumieliby, że nie złamią ducha oporu wobec brutalnych zmian, które pozbawiają nas demokratycznego państwa prawnego – egzaltował się Michał Wawrykiewicz z „Inicjatywy Wolne Sądy”  Wierzymy, że to cza przejściowy, a wszyscy ci ludzie działają nielegalnie. To nie są osoby uprawnione do orzekania. (…). Ci, którzy wbrew orzeczeniom zakładają togi i próbują zastraszyć niezależnych sędziów, już wkrótce (…) poniosą odpowiedzialność i przyjdzie im za to zapłacić – odgrażał się Wawrykiewicz.      W trakcie pikiety głos zabrała też sama sędzia Beata Morawiec, która zdaniem prokuratury dopuściła się m.in. przestępstw korupcyjnych. Sędzia przekonywała, że Sąd Najwyższy nie jest sądem. Czekamy na orzeczenie Izby, która nie jest sądem i sędziów, którzy nie są sędziami (…). Cóż takie jest życie i tak rządzący próbują demolki praworządności. (…). Nie boimy się. (…). Jest mi przykro, bo zawsze uważałam, że SN jest miejscem, do którego dąży każdy sędzia. (…). Jestem osobą transparentną i silną. W jaki sposób się to odbije na moim życiu, to się okaże. Robię to, by pokazać, ze warto walczyć o praworządność i państwo prawa (…). Musimy się bronić przed bezpodstawnymi zarzutami – mówiła Morawiec pod SN.  W październiku ub.r. Izba Dyscyplinarna nieprawomocnie uchyliła immunitet b. prezes Sądu Okręgowego w Krakowie i prezes Stowarzyszenia Sędziów „Themis” Beacie Morawiec, postanowiła też o zawieszeniu jej w czynnościach służbowych i obniżeniu jej wynagrodzenia o 50 proc. W końcu października ub.r. sędzia Morawiec poinformowała, że wraz z obrońcami złożyła zażalenie na tę decyzję. O uchylenie immunitetu sędzi wnioskowała prokuratura. Śledczy zamierzają postawić Morawiec zarzuty przywłaszczenia środków publicznych, działania na szkodę interesu publicznego w celu osiągnięcia korzyści majątkowej, nadużycia uprawnień i przyjęcia korzyści majątkowej. Sędzia Morawiec nie zgadza się z tymi zarzutami. „Nie mam sobie nic do zarzucenia i uważam, że te ataki są elementem gry politycznej” - mówiła we wrześniu ub.r. w rozmowie z PAP. Pikieta pod Sądem Najwyższym jest przykładem bezradności „kasty” sędziowskiej. Niegdyś liczne demonstracje, dziś przyciągają garstkę najbardziej fanatycznych sędziowskich celebrytów. Oplakatowani niczym politycy na wiecu, stają się pośmiewiskiem dla całego środowiska prawniczego. WB,PAP
Pomóżmy Ukrainie walczyć z Covid-19. To powinien być punkt nr 1 naszej obecnej polityki zagranicznej^Marek Budzisz^2021-02-23 11:34:59.837025+01:00^https://wpolityce.pl/polityka/540347-pomozmy-ukrainie-walczyc-z-covid-19^Zbigniew Rau i Dmytro Kuleba ministrowie spraw zagranicznych Polski i Ukrainy opublikowali w politico.eu artykuł, którego tytuł („Nord Stream 2 wystarczająco zniszczył Zachód. Czas temu położyć kres”) jasno prezentuje główną tezę wystąpienia. Jest ono ważne również z punktu widzenia polskich interesów i być może jest też świadectwem przewartościowań na Ukrainie. Przez długie lata, po 2014 roku, zwłaszcza za prezydentury Petro Poroszenki tamtejsze elity były przekonane, że Polska pod rządami prawicy, skonfliktowana z europejskim mainstreamem niewiele dla Kijowa może zrobić i dlatego raczej trzeba koncentrować się na relacjach z Berlinem i Paryżem niźli zawracać sobie głowę Warszawą. Teraz ten pogląd, jak się wydaje, zwłaszcza w obliczu uporu Niemiec w sprawie Nord Stream 2 oraz umizgów Francji wobec Rosji, zaczyna ulegać rewizji. Wyraźnie widać to zresztą w konstrukcji tego artykułu, który zawiera apel do prezydenta Joe Bidena, aby ten użył wszystkich dostępnych mu środków celem zablokowania gazociągu, a postawę wobec niego amerykańskiej administracji ministrowie określają mianem „krytycznie ważnej”. W interesujący sposób potraktowano też w nim politykę Niemiec. Po rutynowych podziękowaniach za wysiłki Berlina celem powstrzymania rosyjskiej agresji na wschodzie Ukrainy i pomoc w reformowaniu kraju, znalazło się stwierdzenie, że:  Szanujemy prawo Niemiec do wyrażania swojego punktu widzenia. Ale jesteśmy również głęboko przekonani, że tego rodzaju projekty nie mogą być postrzegane wąsko przez pryzmat stosunków dwustronnych, ale zamiast tego należy je traktować z szerszej perspektywy interesów i bezpieczeństwa Europy jako całości. Można zaryzykować tezę, że podkreślanie przez ministrów Polski i Ukrainy znaczenia Nord Stream 2 z punktu widzenia interesów bezpieczeństwa jest efektem coraz powszechniejszego przekonania, iż uparte dążenie Berlina i Moskwy aby dokończyć budowę gazociągu jest w gruncie rzeczy powodowane chęcią uzyskania czegoś na kształt niemiecko – rosyjskiego protektoratu w naszej części Europy. Pokazanie, że nie licząc się ze zdaniem państw regionu, ignorując ich opinie, nie konsultując z nimi swego stanowiska Moskwa i Berlin mogą przeprowadzić najbardziej nawet kontrowersyjny projekt, jest w gruncie rzeczy manifestacyjnym okazaniem hierarchii i istoty relacji wzajemnych, często skrywanych za fasadą pięknie brzmiących haseł. Tak działa polityka i dobrze, że w Warszawie i Kijowie wreszcie zaczyna przebijać się myśl, iż współpraca i potencjał dwóch narodów razem liczących niemal 80 mln ludzi, których zsumowane potencjały gospodarcze nie są mniejsze niźli PKB np. Turcji a możliwości wzrostu najlepsze w Europie może prowadzić do zbudowania liczącej się siły w regionie. Jeśli kierować się takim tokiem rozumowania, to w Warszawie powinien zakorzenić się pogląd, że bieg spraw na Ukrainie jest również naszym interesem i nasza polityka winna być budowana w oparciu o założenie, że Polska może tylko zyskać na sukcesie sąsiada. Oczywiście nie stojąc z boku i biernie przyglądając się rozwojowi wydarzeń, ale czynnie uczestnicząc w życiu i przemianach sąsiedniego państwa.  Aby nie teoretyzować na czym nasze zaangażowanie w ukraińskie sprawy powinno polegać zwróćmy uwagę na jeden, niezwykle istotny obszar, pozostający nieco, jak się wydaje, poza obszarem naszego zaangażowania. Jest nim walka z pandemią Covid-19, a precyzyjnie rzecz ujmując program szczepień przeciw wirusowi. Polska słusznie szczyci się tym, że jest w czołówce państw europejskich w zakresie tempa szczepień, ale nie możemy nie zauważać, że Ukraina jest jedynym z europejskich państw, w którym szczepienia jeszcze się nie zaczęły. Nie napłynęły tam nawet szczepionki. Pierwsza partia 500 tys. sztuk z Indii (Oxford/Astra-Zeneca) może właśnie lądować w Kijowie, ale co do tego też nie ma pewności, bo prezydent Zelenski oficjalnie ogłaszał rozpoczęcie planu szczepień 15 lutego i nic takiego nie nastąpiło. Na początku lutego premier Denys Szmyhal mówił na konferencji prasowej, dość niejasno zresztą, że w tym roku powinno się udać sprowadzić na Ukrainę 15 mln szczepionek, co oznacza, iż można przy ich wykorzystaniu uodpornić z grubsza rzecz biorąc 7,5 mln osób. Jak na niemal 40 mln naród nie jest to perspektywa budująca, tym bardziej, że w wypowiedziach przedstawicieli władzy pojawił się też inny, niezwykle niepokojący wątek – uruchomienia komercyjnej, płatnej, linii szczepionkowej. Gdyby tego rodzaju pomysły chciano realizować, to związany z tym kryzys polityczny jest murowany. Zresztą już obecnie mamy na Ukrainie do czynienia ze szczepionkowym kryzysem.  Tego samego dnia, kiedy wakcynacja miała się rozpocząć, a z powodu braku szczepionek trzeba było ją odłożyć pod naciskiem administracji Zełenskiego, jak informuje Dzerkało Tyżnia, zarejestrowany został projekt nowelizacji odpowiedniej ustawy, która umożliwia odwołanie Artema Sytnika szefa specjalnej prokuratury antykorupcyjnej NABU. Powodem tej decyzji miało być rozpoczęcie przez podległe mu służby oficjalnego dochodzenia mającego na celu wyjaśnienie przyczyn niepowodzenia państwowej polityki zakupu i sprowadzenia do kraju szczepionek przeciw Covid-19. Próba ingerencji w obsadę personalną NABU, chyba jedynej instytucji ukraińskiej szanowanej przez Zachód, spowodowało kryzys w rozmowach z misją MFW negocjującą kolejny pakiet pomocowy. Zakończyły się one fiaskiem i najprawdopodobniej, jak argumentują ukraińscy ekonomiści na ich wznowienie przyjdzie poczekać do jesieni. A wszystko to dzieje się w sytuacji zaostrzającej się sytuacji w Donbasie i coraz liczniejszych głosów zarówno na Ukrainie jak i w Rosji, że wznowienie działań wojskowych jest tam nieuchronne. Innymi słowy Ukraina wchodzi w trudny czas. Notowania Zełenskiego i jego formacji lecą w dół, kraj jest politycznie podzielony i skonfliktowany, a co gorsze nie poradził sobie z pandemią, właściwie w żadnej z jej faz. Ani jeśli chodzi o politykę lock down, ani przygotowanie służby zdrowia do walki z ciężkimi przypadkami infekcji, ani też z programem szczepień. Paradoksalnie gospodarka wygląda na tym tle nie najgorzej, spadek ubiegłoroczny uda się najprawdopodobniej w tym roku nadgonić o ile nie rozprzestrzenią się na Ukrainie nowe szczepy wirusa i uda się przeprowadzić szczepienia. Ukraińskie służby sanitarne nie dysponują jednak obecnie nawet jednym laboratorium w którym mogłyby oznaczać nowe mutacje wirusa, co jest nie tylko świadectwem zaniedbań, ale również skłania do tezy, iż kolejnej fali zarażeń nie uda się być może powstrzymać. Prezydent Emmanuel Macron w czasie niedawnego wystąpienia w Monachium, ale również w późniejszym wywiadzie jakiego udzielił dziennikowi The Financial Times wzywał kraje Unii Europejskiej i szerzej Zachodu, aby te podzieliły się swoimi szczepionkami przeciw Covid-19 z biedniejszymi krajami. Francuski polityk z oczywistych względów, bo tak skoncentrowane są interesy jego kraju, mówił o państwach afrykańskich. Ale to samo odnosi się do Ukrainy, której wsparcie winno być w tym zakresie głównym postulatem Polski. Macron ma rację argumentując, że jeśli kolektywny Zachód nie rozpocznie już teraz własnej dyplomacji szczepionkowej wobec państw o mniejszych zasobach i możliwościach, to powstanie próżnia w którą wejdą inni – przede wszystkim Rosjanie i Chińczycy. To samo, ale w jeszcze większym stopniu dotyczy Ukrainy. Niezauważanie tego problemu jest nie tylko krótkowzrocznością, ale też szkodzi naszym interesom. Nie tylko dlatego, że miliony obywateli sąsiedniego państwa przyjeżdża do Polski pracować, choć to też jest ważne. Niepowodzenia procesu szczepień przeciw Covid-19 na Ukrainie osłabia obecny rząd, destabilizuje sytuację wewnętrzną i zwiększa pokusę Rosji aby wykorzystać tę sytuację. Jeśli zatem mówimy o skutecznej polityce powstrzymywania imperialnych apetytów Moskwy, to musimy zacząć już teraz wysyłać szczepionki na Ukrainę, dążyć do opracowania przez Unię realistycznego harmonogramu dostaw i zacząć organizować regionalną grupę wsparcia dla Kijowa. Przyjaciół jak wiadomo poznaje się w biedzie i dziś Ukraina znalazła się w takiej sytuacji.
Terlecki: Funkcjonariusze publiczni, którzy byli w PZPR, powinny składać rezygnację - podobnie jak b. członek ONR^Zespół wPolityce.pl^2021-02-23 10:56:15.334210+01:00^https://wpolityce.pl/polityka/540344-terlecki-chce-dymisji-ze-stanowisk-bylych-czlonkow-pzpr^Funkcjonariusze publiczni, osoby publiczne, które były np. w PZPR, powinny składać rezygnację - podobnie jak to zrobił ten pan, który był w ONR-tak szef klubu PiS Ryszard Terlecki odniósł się do sprawy byłego już p.o. dyrektora wrocławskiego oddziału IPN Tomasza Greniucha. CZYTAJ RÓWNIEŻ: -Dr Tomasz Greniuch złożył rezygnację na ręce prezesa IPN. Szarek: Przyjąłem ją. Dalsze pełnienie przez niego funkcji jest niemożliwe -Zybertowicz: Greniuch nie powinien być szefem oddziału IPN we Wrocławiu. Jego przeszłość nie była znana Kancelarii Prezydenta Szef klubu PiS w rozmowie z dziennikarzami odniósł się do słów posła Koalicji Obywatelskiej Michała Szczerby, który zarzucał mu, że ma wpływ na obsadę stanowisk w Instytucie Pamięci Narodowej, a współdecyzją Terleckiego miała być nominacja na p.o. dyrektora wrocławskiego oddziału dr Tomasza Greniucha. Ja, jak państwo wiecie, byłem przeciwnikiem tej decyzji, ale tak się stało, jak się stało. Ja uważam teraz, że ci funkcjonariusze publiczni, osoby publiczne, które były np. w PZPR, powinny składać rezygnację, podobnie jak to zrobił ten pan, który był w ONR — powiedział dziennikarzom Terlecki. Jak dodał, „system komunistyczny był z pewnością co najmniej tak zbrodniczy jak hitleryzm, a może nawet bardziej”. W poniedziałek prezes IPN poinformował, że dr Tomasz Greniuch - powołany 9 lutego na stanowisko p.o. dyrektora oddziału IPN we Wrocławiu - złożył rezygnację, która została przyjęta. Nominacja Greniucha wzbudziła szereg kontrowersji; media przypominały, że Greniuch w przeszłości był działaczem Obozu Narodowo-Radykalnego, a także wykonywał gest nazistowskiego pozdrowienia. Przeciwko decyzji IPN dot. nominacji Greniucha zaprotestowali m.in. politycy strony rządowej, jak i opozycji, historycy, publicyści, działacze opozycji demokratycznej w okresie PRL-u, a także Ambasada Izraela w Polsce. Informacje o tej nominacji trafiły również do zagranicznych mediów. Krytyczne stanowisko wobec objęcia przez Greniucha kierownictwa w IPN we Wrocławiu zajął prezydent Andrzej Duda, który - jak przekazał w sobotę prezydencki minister Wojciech Kolarski - ocenił, że „dyrektorem w Instytucie Pamięci Narodowej może być wyłącznie osoba o nieposzlakowanej opinii”. W poniedziałek również szef KPRM Michał Dworczyk powiedział, że dla dobra instytucji i wizerunku Polski powinna nastąpić zmiana na stanowisku szefa wrocławskiego oddziału IPN. aw/PAP
Internauci gratulują sędzi, która przerwała polityczny show Adamowicz. "Szok, brawo"; "Krótko i na temat"; "No i pięknie"^Zaćwierkane na Twitterze^2021-02-23 10:49:29.873690+01:00^https://wpolityce.pl/polityka/540340-internauci-gratuluja-sedzi-ktora-przerwala-show-adamowicz^Przed Sądem Rejonowym Gdańsk-Południe rozpoczął się proces Magdaleny Adamowicz. Europosłanka jest oskarżana o ukrywanie swoich dochodów przed urzędem skarbowym. Podczas rozprawy Adamowicz zaczęła wygłaszać oświadczenie polityczne. Błyskawicznie przerwała jej sędzia i pouczyła, że nie będzie tolerowała takich wystąpień. Internauci są zachwyceni postawą sędzi i jej gratulują. CZYTAJ TAKŻE: — Rusza proces Adamowicz. Żona prezydenta Gdańska zasłania się tragedią męża i atakuje prokuraturę oraz media: ”Kłamstwa w służbie szczucia” — Adamowicz chciała urządzić show na sali rozpraw. Sędzia szybko sprowadziła ją na ziemię: „To nie jest miejsce, gdzie uprawia się politykę”
Kolejne spotkanie prezydium rządu dopiero po konsultacjach ze środowiskami politycznymi. Terlecki: Omówiliśmy dotychczasową współpracę^Zespół wPolityce.pl^2021-02-23 10:39:51.330642+01:00^https://wpolityce.pl/polityka/540338-kolejne-spotkanie-prezydium-rzadu-dopiero-po-konsultacjach^Szef klubu PiS Ryszard Terlecki poinformował, że w przyszłym tygodniu odbędzie się kolejne spotkanie liderów Zjednoczonej Prawicy, a odbędzie się ono po konsultacjach polityków z własnymi środowiskami politycznymi. CZYTAJ RÓWNIEŻ: -SONDAŻ. Polacy nie wierzą w rozpad Zjednoczonej Prawicy. Większość jest przekonanych, że prezes PiS utrzyma obóz w całości -Terlecki po posiedzeniu prezydium rządu: Koalicja trwa. Następne spotkanie odbędzie się na początku przyszłego tygodnia W poniedziałek w KPRM odbyło się spotkanie prezydium rządu z udziałem m.in. premiera, wicepremierów, ministra sprawiedliwości i szefa klubu PiS Ryszarda Terleckiego. Terlecki w rozmowie z dziennikarzami w Sejmie przekazał ustalenia poniedziałkowego spotkania.  Omówiliśmy dotychczasową współpracę. Rozmawialiśmy o Nowym Ładzie, rozmawialiśmy o przyszłości i umówiliśmy się, że w przyszłym tygodniu - po konsultacjach z własnymi środowiskami politycznymi - spotkamy się znowu — mówił. Jak dodał, poniedziałkowe spotkanie było spotkaniem prezydium rządu, a nie Radą Koalicji. Pytany, czy w trakcie rozmów zostały poruszone tematy dotyczące wycofania rekomendacji ze strony Porozumienia dla ministra i dwóch wiceministrów, a także dymisja wiceszefa MAP, polityka Solidarnej Polski Janusza Kowalskiego, Terlecki odparł:  Nie było to wczoraj jakiś szczególnym przedmiotem rozmów. Zgodnie z zapowiedzią premiera Mateusza Morawieckiego program „Nowy Polski Ład” będzie zawierał przede wszystkim plany inwestycyjne, ale także propozycje dotyczące wielu dziedzin życia społecznego oraz gospodarczego w czasie po pandemii. W ramach programu rząd - jak informował Morawiecki - zaproponuje cały szereg projektów infrastrukturalnych i innowacyjnych. W minionym tygodniu zdymisjonowany został wiceszef resortu aktywów państwowych, polityk Solidarnej Polski Janusz Kowalski. W wydanym w sobotę oświadczeniu Solidarna Polska negatywnie oceniła odwołanie Kowalskiego i stwierdziła, że nastąpiło to wbrew umowie koalicyjnej zawartej w ramach Zjednoczonej Prawicy. 13 lutego ten sąd koleżeński Porozumienia zdecydował o wykluczeniu z partii ośmiu członków, w tym trzech posłów; wśród wyrzuconych z ugrupowania są m.in. wiceminister funduszy i polityki regionalnej Jacek Żalek, wiceminister aktywów państwowych Zbigniew Gryglas, minister-członek RM Michał Cieślak i Włodzimierz Tomaszewski. Powodem tej decyzji było także wielokrotne łamanie statutu partii. Przedstawiciele Porozumienia poinformowali, że Żalkowi, Gryglasowi i Cieślakowi cofnięte zostały rekomendacje do zasiadania w rządzie Mateusza Morawieckiego. aw/PAP
NASZ NEWS. Nieznani sprawcy podpalili samochód Ambasady RP w Berlinie na numerach dyplomatycznych!  "Auto spłonęło"^Zespół wPolityce.pl^2021-02-23 10:15:55.224633+01:00^https://wpolityce.pl/polityka/540334-nasz-news-samochod-ambasady-rp-w-berlinie-splonal^Jak dowiedział się portal wPolityce.pl, dziś w nocy nieznani sprawcy podpalili w Berlinie samochód na polskich numerach dyplomatycznych. Informację potwierdziła Ambasada RP w Berlinie. „Auto spłonęło” - słyszymy. Dziś w nocy w Berlinie podpalony został samochód Ambasady RP w Berlinie. Informację tę potwierdził w rozmowie z portalem wPolityce.pl przedstawiciel polskiej placówki. Dziś o 3-ciej w nocy nieznani sprawcy podpalili stojący przy ulicy samochód na numerach dyplomatycznych, należący do pracownika naszej ambasady. Auto spłonęło. — słyszymy z ambasady. Co ciekawe, obok stały zaparkowane inne samochody na polskich numerach, ale te nie zostały podpalone. Doniesienia portalu wPolityce.pl potwierdził również Dariusz Pawłoś, rzecznik prasowy ambasady w rozmowie z PAP. Dziś w nocy nieznani sprawcy podpalili auto należące do pracownika naszej ambasady w Berlinie — zaznaczył. Do zdarzenia doszło przy ulicy Fritz-Wildung Strasse 14 w dzielnicy Charlottenburg-Wilmersdorf w zachodniej części Berlina. Auto było oznakowane jako samochód dyplomatyczny.  Miało naklejkę CD (fr. corps diplomatique, korpus dyplomatyczny - PAP)  — przekazała polska ambasada. Samochody w Berlinie płoną często ale nie w tej okolicy. Ciężko więc uznać to za zwykłą sprawę — zwrócił uwagę na Twitterze korespondent TVP w Berlinie Cezary Gmyz.
Minister Mucha: PO próbowała nas przekonywać, że jest partia centrową. Dzisiaj widzimy, że postawiła się po stronie skrajnej lewicy^Zespół wPolityce.pl^2021-02-23 10:08:07.590091+01:00^https://wpolityce.pl/polityka/540331-minister-mucha-po-postawila-sie-po-stronie-skrajnej-lewicy^Platforma Obywatelska próbowała nas przekonywać, że jest partia centrową, która stoi na stanowiskach umiarkowanych, a dzisiaj widzimy, że Platforma postawiła się po stronie skrajnej lewicy - ocenił we wtorek doradca prezydenta Andrzeja Dudy, Paweł Mucha komentując stanowisku PO ws. aborcji. CZYTAJ TAKŻE: — Stało się! PO w końcu osiągnęła jakiś sukces. Lempart chwali Platformę za stanowisko ws. aborcji: Ulica mówiła do Budki i on posłuchał — Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” Zarząd PO w zeszłym tygodniu przyjął nowe stanowisko partii w sprawie aborcji. Platforma opowiedziała się za „zagwarantowaniem każdej Polce znajdującej się w wyjątkowo trudnej sytuacji osobistej prawa do podjęcia przez nią — po konsultacji z psychologiem i lekarzem — indywidualnej decyzji o ewentualnym przerwaniu ciąży do 12. tygodnia w bezpiecznych medycznie warunkach”. Mucha pytany w Programie Pierwszym Polskiego Radia o stanowisko zarządu PO, ocenił, że Platforma postawiła się po stronie skrajnej lewicy. Ci, którzy pamiętają genezę i początki PO, która odwoływała się do wartości chrześcijańskich, chadeckich, pewnego światopoglądu konserwatywnego muszą dzisiaj stwierdzić, że Platforma postawiła się po stronie skrajnej lewicy. Postulat aborcji na żądanie, na życzenie, to jest postulat, który głoszą środowiska skrajnie lewicowe w Polsce  — powiedział. Prezydencki doradca wyraził ponadto zdziwieniem jak wiele osób aktywnych w PO i które wypowiadały się wcześniej w tej sprawie, może pogodzić stanowisko zarządu ze swoimi przekonaniami i poglądami. Platforma próbowała nas przekonywać, że jest partia centrową, która stoi na stanowiskach umiarkowanych, a dzisiaj widzimy, że są to deklaracje skrajnej lewicy  — dodał. W uchwale zarządu PO jest także mowa o konieczności zagwarantowania przez państwo powszechnego dostępu do edukacji seksualnej, bezwarunkowej, bezpłatnej antykoncepcji, w tym antykoncepcji awaryjnej, badań prenatalnych finansowanych przez państwo, bezpłatnego leczenia niepłodności metodą „in vitro” oraz systemowego wsparcia finansowego i medycznego w przypadku urodzenia dziecka z niepełnosprawnością. Mucha został też zapytany o ostatnie tarcia w koalicji rządowej. Według niego, Zjednoczona Prawica jest „ogromną wartością dodaną” i jej rządy, przy wsparciu prezydenta, przyniosły Polsce wiele dobrych zmian. To jest wartość, którą powinniśmy chronić; jestem przekonany, że tutaj uda się liderom Zjednoczonej Prawicy utrzymać jedność, bo to jest w interesie publicznym, w interesie Rzeczypospolitej  — mówił.  tkwl/PAP
Okręty typu Miecznik będą budowane w Polsce. Szef MON o rozmowach ze Szwecją: "Negocjacje nie idą w dobrym kierunku"^Zespół wPolityce.pl^2021-02-23 09:51:37.186198+01:00^https://wpolityce.pl/polityka/540329-szef-mon-okrety-typu-miecznik-beda-budowane-w-polsce^Okręty obrony wybrzeża typu Miecznik będą budowane w polskich stoczniach - poinformował we wtorek w Polskim Radiu szef MON Mariusz Błaszczak. W „Sygnałach Dnia” w Polskim Radiu szef MON Mariusz Błaszczak mówił o planach budowy fregat w ramach programu Miecznik. Okręty zostaną zbudowane w polskich stoczniach, wykorzystamy potencjał, który jest w Polsce  — zaznaczył. Fregaty te będą budowane, bo, jak dodał, przeciągają się negocjacje ze Szwecją w sprawie kupienia z tego kraju używanych okrętów podwodnych.  Negocjacje nie idą w dobrym kierunku, zaniepokojeni jesteśmy czasem, jeśli chodzi o możliwość pozyskania tych okrętów i ceną  — mówił Błaszczak. Wczoraj zorganizowałem odprawę, rozmawialiśmy na ten temat z dowódcami Wojska Polskiego i zapadła decyzja, że w pierwszej kolejności postawimy na okręt obrony wybrzeża  — dodał. Podkreślał, że „okręt będzie się charakteryzował możliwością obrony przeciwrakietowej, przeciwlotniczej, ale będzie na swoim pokładzie posiadał siłę rażenia w postaci rakiet o zasięgu zbliżonym do nadmorskiej jednostki rakietowej”. Szef MON nie chciał odpowiedzieć, kiedy okręty będą gotowe oraz ile dokładnie ich będzie.  Chciałbym, aby były to trzy okręty, ale rozpoczniemy od pierwszego okrętu w stoczni polskiej  — mówił. Zakup dwóch okrętów obrony wybrzeża typu Miecznik – zbudowanych przez polski przemysł - został zapisany w planie modernizacji technicznej sił zbrojnych na lata 2021-35. MON od lat rozważa też nabycie używanych okrętów podwodnych jako rozwiązania pomostowego, które pozwoliłoby utrzymać ciągłość szkolenia załóg między wycofaniem posiadanych przez Polskę starych jednostek a zakupem nowych przewidzianych w programie Orka. W ubiegłym roku resort informował o prowadzonych ze stroną szwedzką rozmowach w sprawie pozyskania zmodernizowanych szwedzkich okrętów podwodnych typu A17/ Södermanland. Według mediów w grę wchodziłaby dzierżawa jednostek zakończona przekazaniem okrętów Polsce na własność. xyz/PAP
Rząd wprowadzi "Piątkę dla zwierząt" tylnymi drzwiami? Minister rolnictwa odpowiada Konfederacji: Ich cynizm jest porażający^Zespół wPolityce.pl^2021-02-23 09:27:10.242655+01:00^https://wpolityce.pl/polityka/540325-minister-rolnictwa-odpowiada-na-manipulacje-konfederacji^Wobec pandemii kwestia „piątki dla zwierząt” została odsunięta na dalszy plan; nie wiem, jakie będą jej dalsze losy - powiedział we wtorek minister rolnictwa Grzegorz Puda. Wielu polityków próbuje na tym zbijać kapitał polityczny, tak samo jest z Konfederacją - dodał. Minister Rolnictwa i Rozwoju Wsi Grzegorz Puda w Polskim Radiu 24 był pytany, czy to prawda, że rząd chce wprowadzić „piątkę dla zwierząt” tylnymi drzwiami, co zapowiada Konfederacja. W przypadku +piątki dla zwierząt+ sytuacja bardzo się zmieniła. Jeżeli chodzi o fermy zwierząt futerkowych, teraz mamy do czynienia z zagrożeniem zdrowia. Nie ma więc już mowy o dobrostanie czy ekonomii, bo przecież chodzi o życie ludzi —powiedział Puda. Konfederacja na wtorek rano zapowiedziała konferencję prasową przed ministerstwem rolnictwa. Jej temat to: „piątka dla zwierząt” wprowadzana tylnymi drzwiami. Puda w rozmowie radiowej podkreślił, że MSWiA przygotowało projekt ustawy dotyczący zwierząt w służbach.  MSWIA tworzy ustawę regulującą kwestię emerytur dla zwierząt w służbach mundurowych, kwestia uboju rytualnego staje się dyrektywą unijną, w związku z tym, że toczą się rozmowy nad rozszerzeniem definicji dobrostanu, do którego będzie się zaliczać również sposób uboju —wyjaśnił. Jak podkreślił szef resortu rolnictwa, „jest też sprawą oczywistą dla nas, że wobec sytuacji pandemii kwestia +piątki dla zwierząt+ została odsunięta na dalszy plan”.  Ja sam nie wiem, jakie będą jej dalsze losy. Wielu polityków próbuje na +piątce dla zwierząt+ zbijać kapitał polityczny - tak samo jest z Konfederacją. Straszy rolników nieprawdziwymi informacjami —powiedział. Jak dodał, „trzeba zapytać, czy Konfederacja weźmie odpowiedzialność za śmierć ludzi i nowy wybuch pandemii w przypadku, jeżeli zignorujemy groźbę zakażeń od norek”. Taki cynizm polityków Konfederacji jest porażający. I pomyśleć, że do niedawna, tak naprawdę to oni krzyczeli atakując +piątkę dla zwierząt+, że nie można przedkładać zwierząt wyżej ludzi, a tu proszę, teraz sami zwierzęta uznają za ważniejsze od człowieka —powiedział Puda. 18 września ub. roku, po burzliwych obradach, Sejm uchwalił nowelizację ustawy o ochronie zwierząt, czyli tzw. piątkę dla zwierząt zaproponowaną przez PiS. Senat wprowadził do niej szereg poprawek, w tym wykreślającą ograniczenia dotyczące uboju rytualnego drobiu, a także przewidującą, że hodowla zwierząt na futra może być prowadzona do 1 lipca 2023 roku, a ubój rytualny do 31 grudnia 2025 roku. Sejm nie rozpatrzył dotąd poprawek Senatu.         kk/PAP
Znowu chcą zwijać Polskę? Kidawa-Błońska: IPN w takiej formie nie ma racji bytu. To jest instytucja czysto polityczna^Zespół wPolityce.pl^2021-02-23 09:26:39.674414+01:00^https://wpolityce.pl/polityka/540326-atak-kidawy-blonskiej-ipn-w-takiej-formie-nie-ma-racji-bytu^IPN w takiej formie nie ma racji bytu. To jest instytucja czysto polityczna próbująca napisać inną, nową historię. Ta instytucja przestała spełniać funkcję, do której została powołana - oceniła we wtorek wicemarszałek Małgorzata Kidawa-Błońska z Koalicji Obywatelskiej. Na te słowa odpowiedział doradca prezydenta Andrzeja Dudy Paweł Mucha. CZYTAJ RÓWNIEŻ: — Polityczna hucpa! KO domaga się odwołania prezesa IPN-u. Posypały się absurdalne zarzuty. „Mamy do czynienia z aferą Szarka” — Tusk wyzłośliwia się na TT: „Postulaty likwidacji CBA, IPN i TVP Info nie są kontrowersyjne…”; Internauci są zażenowani — Siedziba IPN w Warszawie oblana czerwoną farbą. Wandal zniszczył orła w logo Instytutu. Mężczyzna został zatrzymany przez policję — Dr Tomasz Greniuch złożył rezygnację na ręce prezesa IPN. Szarek: Przyjąłem ją. Dalsze pełnienie przez niego funkcji jest niemożliwe W poniedziałek prezes IPN poinformował, że dr Tomasz Greniuch - powołany 9 lutego na stanowisko p.o. dyrektora oddziału IPN we Wrocławiu - złożył rezygnację, która została przyjęta. Nominacja Greniucha wzbudziła szereg kontrowersji; media przypominały, że Greniuch w przeszłości był działaczem Obozu Narodowo-Radykalnego, a także wykonywał gest nazistowskiego pozdrowienia. Kidawa-Błońska była pytana na antenie Polsat News, czy po sprawie Tomasza Greniucha oczekuje dymisji prezesa IPN Jarosława Szarka.  IPN od dłuższego nie przynosi chwały i chluby naszemu państwu  — oceniła i przypomniała w tym kontekście nowelizację ustawy o IPN z 2018 roku, która spowodowała napięcie na linii Polska-Izrael i Stany Zjednoczone, a także sprawę byłego już p.o. dyrektora IPN we Wrocławiu. Tak naprawdę ta instytucja w takiej formie nie ma racji bytu  — oceniła wicemarszałek Sejmu.  To nie jest instytucja, która bada historię naszego kraju. To jest instytucja czysto polityczna próbująca napisać inną, nową historię, a przecież nie o to chodziło. To miało być miejsce, gdzie badamy dokumenty, szukamy i zapisujemy historię, która mogła nam umknąć. Ta instytucja przestała spełniać funkcję do której została powołana i to, że od paru lat mówiliśmy, że w takiej formie nie powinno istnieć - przykład ostatnich dni pokazał, że mieliśmy rację  — dodała. Pytana, czy jest za likwidacją IPN, czy za reformą tej instytucji, Kidawa-Błońska odpowiedziała, że „w tej formie ta instytucja już nie może istnieć”.  Na pewno potrzebna jest instytucja badawcza, ale równie dobrze można to robić i na uniwersytetach czy w archiwach państwowych są miejsca, gdzie te dokumenty mogą być analizowane, do których mogą przychodzić naukowcy i je badać, można to rozwiązać, ale nie może być ciało, które skupione jest tylko na tym, żeby budować historię potrzebną partii rządzącej  — powiedziała polityk. Z kolei doradca prezydenta Andrzeja Dudy Paweł Mucha w Programie Pierwszym Polskiego Radia stwierdził, że rezygnacja Greniucha z zajmowanego stanowiska „to była dobra decyzja”. Jak dodał, nie ulega wątpliwości, że do tego powołania nie powinno w ogóle dojść. Skomentował też wcześniejszą wypowiedź w mediach wicemarszałek Sejmu Małgorzaty Kidawy-Błońskiej. Zła kandydatura na szefa IPN-u we Wrocławiu i sprawa, która zbudowała wokół tego rozgłos, nie może być podstawą do tego, żeby mówić o likwidacji IPN-u, którego działalność przez wiele lat jest ogromnie korzystna i pozytywna z perspektywy funkcjonowania państwa polskiego. To jest Instytut Pamięci Narodowej, tak jak sama nazwa wskazuje, który tę pamięć narodową kultywuje  — powiedział doradca prezydenta. Zdaniem Muchy, Kidawa-Błońska swoją wypowiedzią wpisuje się w retorykę PO likwidacji licznych instytucji państwowych - w tym kontekście wskazał, na pomysł Platformy przewidujący likwidację stanowiska wojewody, CBA, czy - jak mówił - mediów publicznych. Uznaję, że kwestia związana z likwidacja IPN, czy zanegowania w ogóle prowadzenia przez Polskę w tym zakresie badań z perspektywy państwowej jest nieracjonalna, żeby nie użyć ostrzejszych słów  — dodał Mucha. Przeciwko decyzji IPN dot. nominacji Greniucha zaprotestowali m.in. politycy strony rządowej, jak i opozycji, historycy, publicyści, działacze opozycji demokratycznej w okresie PRL-u, a także Ambasada Izraela w Polsce. Informacje o tej nominacji trafiły również do zagranicznych mediów. Krytyczne stanowisko wobec objęcia przez Greniucha kierownictwa w IPN we Wrocławiu zajął prezydent Andrzej Duda, który - jak przekazał w sobotę prezydencki minister Wojciech Kolarski - ocenił, że „dyrektorem w Instytucie Pamięci Narodowej może być wyłącznie osoba o nieposzlakowanej opinii”. W poniedziałek również szef KPRM Michał Dworczyk powiedział, że dla dobra instytucji i wizerunku Polski powinna nastąpić zmiana na stanowisku szefa wrocławskiego oddziału IPN.  xyz/PAP
Kowalski: Kwestia merytoryczna poróżniła nas z przyjaciółmi z PiS-u. Nie obiecywaliśmy miękkiej postawy wobec Brukseli^Zespół wPolityce.pl^2021-02-23 09:19:16.472882+01:00^https://wpolityce.pl/polityka/540324-kowalski-kwestia-merytoryczna-poroznila-nas-z-pis^„Nie zmieniłem swoich poglądów. Jak w 2019 roku obiecywałem walkę o suwerenność energetyczną Polski, o to aby Polska uniezależniła się od gazu. Rzeczywiście ta kwestia merytoryczna nas poróżniła z przyjaciółmi z Prawa i Sprawiedliwości. Nie obiecywaliśmy licytacji kopalń, wzrostu cen energii i ciepła. Nie obiecywaliśmy miękkiej postawy wobec Brukseli w kontekście polityki klimatycznej” - powiedział na antenie radia ZET Janusz Kowalski, były wiceminister aktywów państwowych. CZYTAJ TAKŻE: — Solidarna Polska: Odwołanie Janusza Kowalskiego nastąpiło wbrew umowie koalicyjnej zawartej w ramach Zjednoczonej Prawicy — Powody dymisji? Kowalski odpowiada: „Nie obiecywaliśmy nagłego zamykania górnictwa, zaostrzenia celów klimatycznych” To, co się dzieje od 2019 roku, od wyborów, jest trochę niepokojące. Na ten temat rozmawiamy w ramach koalicji. Odchodzenie od programu PiS jest czymś, z czym Solidarna Polska się nie zgadza  — zaznaczył. Moja dymisja jest najlepszym dowodem na to, że nie o posady chodzi. Gdyby chodziło o posady, to siedziałbym cicho, połykałbym własny język, zmieniałbym zdanie i udawałbym, że decyzje ws. zaostrzenia polityki klimatycznej są w porządku — stwierdził. Na pytanie, dlaczego SP nie odchodzi z rządu, mówi: Alternatywa jest dramatyczną. Mamy Szymona Hołownię, PO, PSL. Pamiętam rządy PO-PSL i pamiętam, co robili z Polską w latach 2007-2015. tkwl/radiozet.pl
Palikot: Jeżeli opozycja chce wygrać wybory musi kłamać. "TVN uderza w uszczelnienie systemu podatkowego"^Zbigniew Kuźmiuk^2021-02-23 09:15:00.820256+01:00^https://wpolityce.pl/polityka/540323-jezeli-opozycja-chce-wygrac-wybory-musi-klamac^Janusz Palikot kiedyś ważny polityk Platformy, pod koniec stycznia napisał na jednym z portali społecznościowych, „że jeżeli opozycja chce wygrać wybory musi kłamać” i podał 6 przykładów takich kłamstw, wszystkie ze znakiem zapytania aby uniknąć odpowiedzialności prawnej. Wszystkie one są zupełnie absurdalne, ale mają na celu wywołanie skrajnie negatywnych emocji w stosunku do rządzących, a przy sile mediów jakimi dysponuje opozycja, ich regularne powtarzanie, musi przynieść oczekiwany skutek (np. Kaczyński zaszczepił się jako pierwszy?; Powstaje szpital tylko dla działaczy PiS-u?; Trwają rozmowy Macierewicza z ludźmi Putina ws. Polexitu?). O sile mediów wspierających opozycję można się było przekonać, po tym jak Zjednoczona Prawica zapowiedziała wprowadzenie podatku od reklam i wtedy media te przez jeden dzień protestowały, nie nadając programu. Wyświetlały czarne ekrany z napisem „Media bez wyboru”, a o sile mediów związanych z opozycją, świadczył obraz prezentujący skalę tego protestu, na którym na 26 ekranów telewizyjnych, tylko na dwóch były wyświetlane programy mediów publicznych. Media wspierające opozycję, coraz bardziej otwarcie posługują się przeinaczeniami, półprawdami, a często wręcz wprost kłamstwami i to w sprawach niezwykle istotnych, wręcz godzących w fundamentalne osiągnięcia zarówno gospodarcze jak i społeczne, rządzącej od 5 lat Zjednoczonej Prawicy. Takim uparcie powtarzanym od jakiegoś czasu kłamstwem, są twierdzenia, że sztandarowy program Rodzina 500 plus, nie ma żadnego wpływu na zwiększenie liczby urodzeń, a dowodem na to ma być fakt, że jest ona z roku na rok coraz mniejsza. Rzeczywiście ilość urodzeń od roku 2017 corocznie się zmniejsza ale jest ciągle zdecydowanie większa od liczby urodzeń wynikającej z prognozy GUS z 2013 roku, a więc z okresu kiedy rządziło PO-PSL i nic nie wskazywało na poprawę sytuacji rodzin wychowujących dzieci. Według tej prognozy i to w tzw. wariancie średnim w Polsce w 2016 miało się urodzić 348,8 tys. dzieci, a urodziło się 382,3 tys., a więc o 33,5 tys. dzieci więcej, w 2017 roku według prognozy miało się urodzić 345,9 tys. dzieci, a urodziło się aż 402 tys. dzieci, a więc urodziło się aż o 56,1 tys. dzieci, w 2018 roku według prognozy miało się urodzić 345 tys. dzieci, a urodziło się 388,2 tys. dzieci, a więc o 43,2 tysięcy dzieci, w 2019 roku według prognozy miało się urodzić 342 tys. dzieci, urodziło się 375 tysięcy dzieci, a więc o 33 tysięcy więcej, w 2020 miało się urodzić ok. 340 tysięcy dzieci, urodziło się blisko 356 tysięcy, a więc o 16 tysięcy więcej. A więc sumarycznie przez 5 lat realizacji programu urodziło się blisko 182 tysięcy dzieci więcej niż wynikało z prognoz GUS z 2013 roku i to podkreślmy w wariancie średnim, gdyby bowiem przyjąć wariant niski tej prognozy, tych urodzeń od roku 2016 do roku 2020 byłoby aż o blisko 250 tysięcy więcej. Jednocześnie wskaźnik dzietności wzrósł z 1,26 w 2014 roku do 1,45 w 2017 roku i 1,44 w 2019 roku, a więc w ciągu zaledwie 3 lat wzrósł o 0,2 punktu procentowego co jest rezultatem bez precedensu w historii współczesnej Europy (danych za rok 2020 jeszcze nie ma). Prawda o programie Rodzina 500 plus jeżeli chodzi o jego pozytywny wpływ na liczbę urodzeń jest więc zupełnie inna, niż twierdzą media i eksperci wspierający opozycję, bez tego programu mielibyśmy obecnie urodzenia wynoszące ok 340 tysięcy i to na poziomie średnim, a na poziomie niskim prognozy tylko 330 tysięcy, a w roku 2025 byłoby to odpowiednio ok. 310 tysięcy i 295 tysięcy. Teraz TVN 24 próbuje uderzyć w inny fundament, próbuje podważać skuteczność znacznego uszczelnienia systemu podatkowego przez rząd Zjednoczonej Prawicy, zwłaszcza w zakresie podatku VAT. Telewizja ta zaprezentowała program „Kłamstwo vatowskie”, którego myślą przewodnią jest stwierdzenie, „że walka z mafiami vatowskimi to ściema”, mimo tego, że twarde dane z wykonania budżetu państwa za lata 2016-2020 pokazują, że wpływy z VAT w tym okresie wzrosły o ponad 60 mld zł, wpływy z PIT są wyższe o 40 mld zł (do budżetu państwa 20 mld zł i 20 mld zł do budżetów jst) i wpływy z CIT są wyższe o 18 mld zł (do budżetu państwa ok 13 mld zł, 5 mld zł do budżetów jst). Sumarycznie wpływy z tych 3 podatków do budżetu państwa są o ponad 90 mld zł wyższe niż w roku 2015, a TVN24 we wspomnianym programie twierdzi, że walka z mafiami vatowskimi jest nieskuteczna. Kłamać, kłamać i jeszcze raz kłamać, podpowiedź Palikota stosowana jest w całej rozciągłości przez opozycję i wspierające ją media, w nadziei, że nie poważnym programem wyborczym, a właśnie kłamstwami można wygrać wybory.
Bielan o kulisach prezydium rządu: "Naszą partię reprezentował wicepremier Gowin"; "Nie poszedłem wypłakać się w rękaw Kaczyńskiemu"^Zespół wPolityce.pl^2021-02-23 08:50:28.722077+01:00^https://wpolityce.pl/polityka/540321-bielan-nie-poszedlem-wyplakac-sie-w-rekaw-kaczynskiemu^Na poniedziałkowym prezydium rządu naszą partię reprezentował wicepremier Jarosław Gowin; Porozumienie nie wycofało mu rekomendacji - powiedział we wtorek europoseł Adam Bielan. Jak dodał, sam wraz z delegacją spotkał się z prezesem PiS, wicepremierem Jarosławem Kaczyńskim w piątek. CZYTAJ TAKŻE: Terlecki po posiedzeniu prezydium rządu: Koalicja trwa. Następne spotkanie odbędzie się na początku przyszłego tygodnia W ostatnim czasie doszło do sporu w kwestii kierownictwa Porozumienia. Bielan uważa, że zarząd partii, rozszerzony w październiku 2020 r. na wniosek Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd. Ponadto - zdaniem Bielana - trzyletnia kadencja Gowina jako prezesa partii upłynęła w kwietniu 2018 r. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia, przejął obowiązki prezesa partii. Natomiast Gowin i jego zwolennicy przekonują, że 5 lutego decyzją krajowego sądu koleżeńskiego m.in. Bielan został wykluczony z Porozumienia, a powodem było wielokrotne łamanie statutu partii. Bielan w TVN24 zapytany został, „który prezes” Porozumienia brał udział w poniedziałkowym prezydium rządu.  Wczoraj na posiedzeniu prezydium rządu nie było prezesa Porozumienia, natomiast naszą partię reprezentował wicepremier Jarosław Gowin —powiedział. Polityk podkreślił, że partia Porozumienie „nie wycofała rekomendacji” dla Gowina, wicepremiera i ministra rozwoju, pracy i technologii.  Nie widzę powodu, żeby cokolwiek w tej sprawie zmieniać, szczególnie w sytuacji pandemii, kiedy rząd musi się skupić na kwestiach ważniejszych niż problemy formalnoprawne w jednej z partii koalicyjnych —dodał. Jak zaznaczył Bielan, sam wraz z delegacją partii z liderem PiS Jarosławem Kaczyńskim spotkał się w piątek i rozmawiali m.in. o „Nowym Ładzie”, sytuacji w koalicji i „o przyszłości”. Dopytywany, czy podczas spotkania zapytał Kaczyńskiego, kogo uznaje za prezesa Porozumienia, Bielan zaprzeczył. Na pytanie, czy Kaczyński zwracał się do niego per „panie pośle” czy „panie prezesie”, odparł:  Od dłuższego czasu jesteśmy po imieniu. Nie poszedłem do Jarosława Kaczyńskiego, żeby wypłakać mu się w rękaw i błagać: „Jarek, proszę cię, uznaj mnie za prezesa”, bo to nie jest rola prezesa innej partii. O tym, kto jest we władzach partii, decydują odpowiednie organy, w naszym przypadku kongres, który wybrał mnie w 2017 roku przygniatającą większością głosów na przewodniczącego Konwencji Krajowej —powiedział. Bielan stwierdził też, że „koledzy”, którzy oskarżają jego stronę sporu o działanie „z inspiracji Jarosława Kaczyńskiego”, jednocześnie „biegają na Nowogrodzką, płaczą w rękaw Jarosławowi Kaczyńskiemu i proszą go, żeby się zaangażował w wewnętrzne sprawy Porozumienia”. Zapewnił także, że przed tym, jak rozgorzał spór, nie rozmawiał na ten temat z Kaczyńskim i nie wie, czy prezes PiS miał o tych kwestiach wiedzę. Bielan zapowiedział ponadto, że jak tylko zostaną zniesione restrykcje pandemiczne, zwołany zostanie kongres i wybory nowych władz partii, w tym prezesa. W rozmowie pojawił się również wątek dotyczący ubiegłorocznych wyborów prezydenckich. Bielan powiedział, że Jarosław Gowin był wtedy „mentalnie po drugiej stronie”. Rozmowy z kwietnia są faktem. O tym mówią zarówno politycy Porozumienia, jak i liderzy opozycji, że takie rozmowy miały miejsce. Ale jeżeli pan oczekuje, że z tego powodu, że Jarosław Gowin w kwietniu był mentalnie po drugiej stronie, a nie był faktycznie, dlatego że kilku odważnych posłów Porozumienia mu się przeciwstawiło i nie miał po prostu wystarczającej liczby szabel, jeżeli pan uważa, że z tego powodu mamy rozbić większość rządową i doprowadzić do przyspieszonych wyborów, no to przykro mi, panie redaktorze, ale odmawiam uczestniczenia  —podkreślił Bielan. Jarosław Gowin i jego zwolennicy przekonują, że 5 lutego decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. 13 lutego ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech posłów; wśród wyrzuconych z ugrupowania są m.in. wiceminister funduszy i polityki regionalnej Jacek Żalek, wiceminister aktywów państwowych Zbigniew Gryglas, minister-członek RM Michał Cieślak i Włodzimierz Tomaszewski. Powodem tej decyzji było także wielokrotne łamanie statutu partii. kk/PAP
30 tys. do spłaty za 7,5 tys. pożyczki? Prokurator Generalny wniósł do SN skargę nadzwyczajną. Ziobro: Nie ma tolerancji dla bankowej lichwy^Zespół wPolityce.pl^2021-02-23 08:18:13.269871+01:00^https://wpolityce.pl/polityka/540317-ziobro-nie-ma-tolerancji-dla-bankowej-lichwy^Nie ulega wątpliwości, że określone w umowie obciążenie – niemal 60 proc. odsetek w skali rocznej – w skutkach musiało się okazać dla pożyczkobiorcy rujnujące. Sąd zaś te lichwiarskie odsetki usankcjonował - ocenił Prokurator Generalny Zbigniew Ziobro. W sprawie wniósł do SN skargę nadzwyczajną. Bank żąda od klienta spłaty 30 tys. zł za 7,5 tys. zł pożyczki. Sąd usankcjonował lichwiarskie odsetki - 60 proc. w skali roku! Skierowałem w tej sprawie skargę nadzwyczajną do SN @PK_GOV_L. Nie ma tolerancji dla bankowej lichwy —napisał na Twitterze Zbigniew Ziobro.
Konserwatyści z PO przejdą do PSL? Sawicki sceptyczny: Źle by się działo, gdybyśmy rozbierali Platformę. Powinni założyć własny klub^Zespół wPolityce.pl^2021-02-23 08:00:29.186036+01:00^https://wpolityce.pl/polityka/540315-konserwatysci-z-po-przejda-do-psl-sawicki-sceptyczny^Źle by się działo, gdyby teraz PSL - Koalicja Polska „rozbierała” PO; jest to kompletnie niepotrzebne - ocenił poseł PSL Marek Sawicki. Według niego jest w PO około 25 posłów o konserwatywnych poglądach ws. aborcji, którzy - jak ocenił - powinni założyć własny klub i działać samodzielnie. W ubiegłym tygodniu Zarząd Krajowy PO przyjął stanowisko w sprawie aborcji. Zostało ono ujęte w „Pakiecie Praw Kobiet”, na który - jak mówili politycy PO - składają się propozycje dotyczące bezpieczeństwa kobiet (edukacja seksualna, refundacja antykoncepcji, w tym awaryjnej, zapłodnienia in vitro i badań prenatalnych oraz pomoc dla rodzin wychowujących dzieci z niepełnosprawnościami) oraz „Nowa umowa społeczna”, która zakłada legalną aborcję do 12. tygodnia ciąży po konsultacjach pacjentki z lekarzem i psychologiem. CZYTAJ TAKŻE: Kosiniak-Kamysz uśmiecha się do konserwatystów z PO: Jeżeli zdecydują się budować racjonalne centrum, to możemy współpracować Liberalizacji prawa do aborcji przeciwne było tzw. konserwatywne skrzydło PO, które przygotowało własne stanowisko dotyczące aborcji. W liście wysłanym do zarządu grupa 21 parlamentarzystów PO zaznaczyła, że nie zgadza się na koncepcje zmierzające do zapewnienia „aborcji na życzenie”, podkreślając zalety tzw. kompromisu aborcyjnego z 1993 r. Przestał on obowiązywać po opublikowaniu październikowego wyroku TK. Opowiedzieli się też za referendum Sawicki pytany przez PAP o nowe stanowisko PO w sprawie aborcji, zauważył, że jest ono podobne do stanowiska Lewicy.  Koalicja Obywatelska powinna się bardziej skupić na poszukiwaniu razem z Polską Zjednoczoną Prawicą metod na poprawienie życia kobiet. To, co my mówimy choćby kwestia wyrównania płac, czy kwestia wyrównania emerytur —zaznaczył. Jeśli chcemy wyjść z katastrofy demograficznej w jakiej w tej chwili jesteśmy, to strumień wsparcia dla kobiet musi być dużo szerszy. Nie poprzez prawo do swobodnej aborcji, ale przede wszystkim poprzez pomoc i taką psychiczną i także materialną —dodał poseł PSL. Dopytywany, co według niego powinni zrobić politycy PO, którzy mają odmienne zdanie ws. aborcji od tego przyjętego przez Zarząd Krajowy Sawicki odparł:  Konserwatystów w PO jest co najmniej 25 i zamiast czekać aż ich się pozbędą, bo oni im z poglądami nie pasują do ich lewicowych tendencji, powinni założyć własny klub i działać samodzielnie, a nie czekać na to, czy szef PO Borys Budka im pozwoli tak głosować, czy inaczej. Poseł PSL zwracał uwagę, że w PO „niby nie ma dyscypliny w głosowaniu, ale jeśli ktoś się zachować inaczej niż ścisłe kierownictwo partii, to wcześniej czy później jakieś konsekwencje są”.  W związku z tym taka rada już doświadczonego polityka, że na siłę nie ma co trzymać wielkiego ugrupowania od skrajnie lewicowego po konserwatystów, tylko trzeba to uporządkować —podkreślił Sawicki. Na pytanie, czy nie lepiej byłoby gdyby, ci posłowie przeszli do PSL, Sawicki odpowiedział, że „nie ma takiej potrzeby”.  Źle by się działo, gdyby w tej chwili PSL - Koalicja Polska rozbierała PO. Jest to kompletnie niepotrzebne. Tym bardziej, że gdyby to było dwóch, trzech posłów, to jeszcze ewentualnie można o takiej koncepcji myśleć. Ale tak, jak mówię, to jest 25-30 posłów. Oni mogą zachować własną podmiotowość i wcale nie muszą do nikogo wstępować —zaznaczył polityk. Pytany, co w sytuacji, gdyby tych kilku posłów chciało przejść do Stronnictwa Sawicki odparł:  Jeśli taką wolę wyrażą, to oczywiście można rozmawiać, ale ja nie słyszałem, żeby chcieli przechodzić do PSL-Koalicji Polskiej, do naszego klubu. Natomiast słyszałem, że nie zgadzają się z koncepcją lewoskrętu w PO. W związku z tym jakąś decyzję muszą podjąć —powiedział poseł PSL. Sawicki pytany był też o słowa wicemarszałka Sejmu Piotra Zgorzelskiego (PSL), który ocenił, że PO jednostronnie zerwała koalicję w rządzącej województwem opolskim koalicji KO-PSL-Mniejszość Niemiecka. Powodem problemów są odwołania osób mających rekomendację ludowców z rad społecznych i rad nadzorczych jednostek podlegających marszałkowi województwa opolskiego Andrzejowi Bule, który jest jednocześnie szefem wojewódzkich struktur Platformy Obywatelskiej. Jak wyliczają przedstawiciele PSL w regionie, w ciągu ostatnich miesięcy, swoje funkcje utraciło w ten sposób dziewięciu reprezentantów Stronnictwa. Platformie ciągle wydaje się, że jako większy brat może oddziaływać na PSL, a my sobie na to nie pozwolimy i tyle —zaznaczył Sawicki. Według niego, relacje między PSL a PO „są takie, jakie powinny być między niezależnymi podmiotami politycznymi”. Dopytywany o swoją wypowiedź, że „nie da się budować oferty politycznej” od szefa Lewicy Razem Adriana Zandberga, przez szefa PO Borysa Budkę, po prezesa PSL Władysława Kosiniaka-Kamysza, Sawicki podkreślił, iż zawsze powtarzał, że nie da się budować oferty politycznej od Lewicy przez Platformę po PSL.  Powtarzałem to od czasu rozpadu Koalicji Europejskiej —zaznaczył. Jego zdaniem, trudno spodziewać się, by wyborcy PSL głosowali „za skrajną lewicą”.  Jest to w mojej ocenie nie do przeskoczenia. I jeśli kandydaci PSL będą na jednych listach z takimi chociażby posłami jak Klaudia Jachira czy Adrian Zandberg to wiadomo, że nasi wyborcy będą szukać swoich wybrańców na liście PiS, a nie na liście takiej wielkiej koalicji —stwierdził Sawicki.  CZYTAJ TAKŻE: Sawicki o absurdalnych postulatach Spurek: Oni mówią w sprawie aborcji „dajmy prawo wyboru”, więc niech ona się nie wtrąca w rolnictwo kk/PAP
SONDAŻ. Polacy nie wierzą w rozpad Zjednoczonej Prawicy. Większość jest przekonanych, że prezes PiS utrzyma obóz w całości^Zespół wPolityce.pl^2021-02-23 07:08:56.919203+01:00^https://wpolityce.pl/polityka/540308-sondaz-polacy-nie-wierza-w-rozpad-zjednoczonej-prawicy^Większość Polaków jest przekonana, że Jarosław Kaczyński utrzyma Zjednoczoną Prawicę w całości - wynika z sondażu IBRiS dla „Rzeczpospolitej”. W badaniu IBRiS dla „Rzeczpospolitej” zapytano o dalsze losy Zjednoczonej Prawicy. 38,5 proc. ankietowanych jest przekonanych, że Jarosław Kaczyński zapanuje nad partnerami koalicyjnymi i Zjednoczona Prawica przetrwa do końca kadencji. 12,4 proc. twierdzi, że z koalicji jako pierwsze wyjdzie Porozumienie Jarosława Gowina. Z kolei 11,8 proc. respondentów uważa, że rozłam nastąpi w wyniku działań Solidarnej Polski i Zbigniewa Ziobry. Skalę dezorientacji pokazuje to, że 37,3 proc. ankietowanych nie wie lub nie ma zdania w tej sprawie. Wiarę w polityczne zdolności utrzymania koalicji przez Jarosława Kaczyńskiego podziela 56 proc. wyborców Zjednoczonej Prawicy. Tylko 28 proc. zwolenników Koalicji Obywatelskiej jest o tym przekonanych, podobnie jak 46 proc. wyborców Lewicy i aż 72 proc. wskazujących, że w ostatnich wyborach głosowali na PSL-Koalicję Polską. Najmniej pewny stabilności koalicji jest elektorat Konfederacji – tylko 8 proc. popierających partię Janusza Korwin-Mikkego i Krzysztofa Bosaka podziela pogląd, że koalicja przetrwa. Badanie IBRiS dla „Rz” zostało przeprowadzone 19-20 lutego 2021 r. metodą CATI na grupie 1100 respondentów. kk/PAP
W Brukseli spotkanie Borrella z szefami MSZ Polski i krajów bałtyckich. Państwa te krytykowały go za wizytę w Rosji^Zespół wPolityce.pl^2021-02-23 06:51:11.999115+01:00^https://wpolityce.pl/polityka/540305-spotkanie-borrella-z-szefami-msz-polski-i-krajow-baltyckich^W Brukseli odbyło się spotkanie szefa Służby Zewnętrznej Unii Europejskiej Josepa Borrella z ministrem spraw zagranicznych Polski Zbigniewem Rauem oraz szefami dyplomacji krajów bałtyckich. CZYTAJ TAKŻE: JAKUB MACIEJEWSKI: Ile razy Zachód musi przerabiać tę samą lekcję, by się nauczyć, że z Rosją gra się inaczej? Polska, Litwa, Łotwa i Estonia krytykowały Borrella za zorganizowanie wizyty w Moskwie w lutym, podczas której spotkał się m.in. z szefem MSZ Rosji Sergiejem Ławrowem. W trakcie trwania tej wizyty władze Rosji wydaliły troje dyplomatów z krajów UE - z Polski, Niemiec i Szwecji - a szef rosyjskiego MSZ Sergiej Ławrow na konferencji prasowej z Borrellem w mocnych słowach krytykował Unię Europejską, USA i Ukrainę. W stolicach unijnych zostało to odebrane jako afront wobec Unii i przejaw konfrontacyjnej postawy Moskwy. W efekcie wizyta została powszechnie uznana w UE za porażkę Borrella. Po powrocie do Brukseli szef dyplomacji UE zapowiedział w tym kontekście, że przedstawi nowe propozycje dotyczące nałożenia kolejnych sankcji na Rosję.  Wydalenie dyplomatów z państw unijnych podczas mej wizyty w Moskwie wskazuje, że władze Rosji nie chciały wykorzystać tej okazji do (zainicjowania) dialogu z UE —ocenił. kk/PAP
Żaryn ostrzega: Kampania oszczerstw na temat polskiej odpowiedzialności za Holokaust może wpłynąć na poziom bezpieczeństwa Polski^Zespół wPolityce.pl^2021-02-23 06:40:46.022407+01:00^https://wpolityce.pl/polityka/540304-zaryn-ostrzega-przed-kampania-oszczerstw-na-temat-polski^Kampania oszczerstw na temat polskiej odpowiedzialności za Holokaust i rosyjska wojna informacyjna mogą doprowadzić do izolacji i oczernienia Polski na arenie międzynarodowej, co wpłynie na poziom bezpieczeństwa narodowego - pisze dla magazynu „Tablet” Stanisław Żaryn. Na początku 2021 r. Instytut Jad Waszem opublikował tweet promujący książkę poświęconą „żydowskiej medycynie w Polsce podczas Holokaustu”, co według Żaryna wbrew faktom historycznym sugeruje, że eksterminacja Żydów odbyła się właśnie w Polsce i jest elementem fałszywej retoryki obecnej w „wielu mediach izraelskich, amerykańskich, niemieckich i innych” o polskiej odpowiedzialności za Holokaust. Żaryn, który jest rzecznikiem prasowym ministra koordynatora służb specjalnych, podkreśla, że w wyniku niemieckiej i sowieckiej inwazji w 1939 r. suwerenne państwo polskie przestało istnieć i stało się to jeszcze, zanim Niemcy wdrożyli swój plan unicestwienia Żydów. Kampania oszczerstw wymierzona w Polskę zagraża jej bezpieczeństwu i prawdzie o Holokauście —ocenił. Tego typu fałszywe zarzuty wpływają na jakość debaty publicznej i poziom świadomości społecznej - pisze Żaryn - i w rezultacie „istnieje duże ryzyko, że kraj, który padł ofiarą niemieckiej i sowieckiej agresji oraz okrucieństw podczas II wojny światowej, zostanie pewnego dnia uznany za sprawcę”. Naiwnością byłoby sądzić, że wszyscy Polacy wykazali się odwagą podczas II wojny światowej —przyznaje dodając, że niektórzy okradali, zdradzali, a nawet zabijali swych żydowskich sąsiadów.  Niesprawiedliwe byłoby jednak ocenianie całego narodu lub państwa (które w rzeczywistości wtedy nie istniało) na podstawie występków czarnych owiec —zaznacza. Jak twierdzi Żaryn, podczas okupacji większość Polaków przyjęła bierną postawę wobec niemieckich zbrodni na Żydach z powodu wyjątkowo trudnych warunków życia i represji cięższych w porównaniu do innych krajów europejskich. Trudno oszacować dokładną liczbę Polaków, którzy zaangażowali się w pomoc swoim żydowskim sąsiadom w czasie Holokaustu, „bezsporne jest jednak, że +sprawiedliwych+ było o wiele więcej niż zdrajców” - ocenia. Wiele artykułów i innego rodzaju treści w światowych mediach „fałszywie” - jak podkreślił Żaryn - twierdzi, że Polacy mogli zachować się lepiej i tym samym coraz więcej osób na całym świecie sądzi, że to Polska ponosi odpowiedzialność za tragedię Żydów. Polska jest zaznajomiona z mechanizmem używania mediów do oczerniania wrogiego kraju i wzbudzania niechęci do niego, ponieważ od dłuższego czasu jest celem takich działań Rosji, wykorzystującej kłamstwa historyczne, by oczernić Polaków i uzyskać strategiczną przewagę - ubolewa dyrektor Departamentu Bezpieczeństwa Narodowego w Kancelarii Prezesa Rady Ministrów. Kreml chce widzieć Polskę w izolacji na arenie międzynarodowej, zwłaszcza w ramach NATO, ponieważ dąży do osłabienia sojuszniczych gwarancji dla Polski i zniechęcenia innych państw członkowskich do jej obrony, gdyby zaistniała taka potrzeba —tłumaczy Żaryn.  Ten podstępny plan wydaje się być łatwiej osiągalny w świecie, w którym powszechnie uważa się, że Polska pomogła Niemcom w zabijaniu Żydów —dodaje. Oprócz ochrony prawdy historycznej przed manipulacją, stawką jest tu bezpieczeństwo całego kraju i jego mieszkańców - konkluduje. kk/PAP
Internauci krytykują występ Lempart w TVN24. "Jaka telewizja taka 'gościni'"; "Nie macie pojęcia o naszym kraju"^Znalezione w sieci^2021-02-22 22:59:50.230126+01:00^https://wpolityce.pl/polityka/540301-internauci-krytykuja-wystep-lempart-w-tvn24^Marta Lempart w programie „Kropka nad i” (TVN24) stwierdziła m.in., iż dojdzie do liberalizacji prawa aborcyjnego w Polsce i że wiedzą o tym także przeciwnicy aborcji. Jej wypowiedź wywołała falę krytyki w sieci. CZYTAJ TAKŻE: — Obraża Polaków jak Verhofstadt! Lempart: Nie rozwiązywano zgromadzeń neofaszystów, kiedy było tam 300 osób. Teraz jest 60 tys. — Barbarzyńskie postulaty Rady Konsultacyjnej przy OSK! Aborcja bez żadnych ograniczeń. „Kobieta i osoba nosząca ciążę będą miały wybór” Nie tylko my wiemy, że aborcja w Polsce będzie legalna. Wiedzą to też ci, którzy próbują to zatrzymać. Cieszy mnie ta panika, ten strach  — stwierdziła na antenie TVN24 Marta Lempart. Internauci krytykują występ Marty Lempart w TVN24. Przypominają jej m.in. o konstytucji - najpewniej dlatego, że to właśnie Trybunał Konstytucyjny orzekł, że aborcja eugeniczna jest niezgodna z ustawą zasadniczą. Poza tym konstytucja zapewnia ochronę życia każdemu człowiekowi. KONSTYTUCJA, to nie okładka do machania, pani Lempart!
Uwaga! Sygnalista nadaje! Nieoficjalny przegląd tygodnia w polskiej polityce od lewicy do prawicy^Sygnalista nadaje^2021-02-22 21:53:32.197037+01:00^https://wpolityce.pl/polityka/540281-uwaga-sygnalista-nadaje-nieoficjalny-przeglad-tygodnia^Socjolog prof. Radosław Markowski wrócił do pytania, gdzie tankować: Przyznam, mam kłopot, jak to możliwe, że szanujący się obywatel, mający respekt dla własnego rozumu, popierający gorąco Lewicę, PSL czy KO, podjeżdża na stację Orlenu? Co nie pozwala mu zrozumieć, że pokaźna część tego, co tam zapłaci, zostanie przetransferowana w polityczne pieniądze sprzeczne z jego wartościami i interesami? Coś nam się widzi, że gdyby ktoś Polskę zaatakował, to znów budowaliby bramy powitalne. Markowski uważa, że bojkot Orlenu to za mało.  Takich firm jest więcej: banki, ubezpieczyciele… Tak samo z rejonami wolnymi od LGBT. Jeżeli są ludzie, którym podobają się nazistowskie metody wykluczania, a ktoś tego nie akceptuje, to powinienem zatroszczyć się o to, aby żadna złotówka nie trafiła do tych miejscowości. Tym bardziej że w większości to są miejscowości turystyczne. … Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Mucha uderza w byłego partyjnego kolegę: Rozumiem, że Nitras żałuje swoich działań w stosunku do mnie. I słusznie^Znalezione w sieci^2021-02-22 21:39:03.013702+01:00^https://wpolityce.pl/polityka/540274-mucha-rozumiem-ze-nitras-zaluje-swoich-dzialan^Sławomir Nitras w wywiadzie dla portalu Wirtualna Polska odniósł się m.in. do transferu Joanny Muchy do Polski 2050 Szymona Hołowni. Do jego wypowiedzi odniosła się na Twitterze sama posłanka. CZYTAJ TAKŻE: — Tak negocjują koalicję 276? Hołownia odpowiada Nitrasowi: „Takie bzdury, które opowiadasz, są oczywiście dowodem waszej słabości” — Ależ się żrą! Nitras uderza w Schetynę: Świąt się zmienia i musi przyjąć to do wiadomości; Giertych: No i stało się to, co przewidywałem W pewnym momencie wywiadu Nitras został zapytany, czy uważa, iż Joanna Mucha żałuje swojej decyzji o transferze z KO do Polski 2050 Szymona Hołowni. Tego nie wiem, ale ja na pewno żałuję, że odeszła. Uważam, że podjęła decyzję pochopną i pod wpływem emocji. Przyjdzie taki moment, gdy będzie swojej decyzji żałować. Wspólnie tworzyliśmy zespół ludzi, który pracował ze sobą od lat i takich rzeczy z byle powodu się nie przekreśla. Decyzja Joanny osobiście bardzo mnie dotknęła. To nie jest fair, żeby tak bez słowa odchodzić  — mówił Nitas. To właśnie do tego fragmenty wypowiedzi posła PO odniosła się była posłanka tej partii, Joanna Mucha. Rozumiem, że właśnie nadszedł moment, w którym @SlawomirNitras żałuje swoich działań w stosunku do mnie. I słusznie. I ma rację: z BYLE powodu nie przekreśla się lat współpracy. Robi się to z WAŻNYCH powodów. A decyzji nie żałuję i żałować nie będę. Tego jestem już pewna — napisała na Twitterze Joanna Mucha, posłanka, która przeszła z PO do Polski 2050 Szymona Hołowni.
Kosiniak-Kamysz uśmiecha się do konserwatystów z PO: Jeżeli zdecydują się budować racjonalne centrum, to możemy współpracować^Zespół wPolityce.pl^2021-02-22 21:26:54.483542+01:00^https://wpolityce.pl/polityka/540293-szef-psl-do-konserwatystow-z-po-mozemy-wspolpracowac^Jeżeli konserwatyści z PO zdecydują się budować racjonalne centrum; jeżeli zdecydują się utworzyć własny klub czy koło konserwatywne w Sejmie, to my na pewno możemy z nimi współpracować i będziemy - powiedział w poniedziałek lider PSL Władysław Kosiniak-Kamysz. CZYTAJ TAKŻE: — Konserwatyści w PO wściekli na władze partii za stanowisko ws. aborcji! „Nie zdziwię się, jak za chwilę rzucą papierami” — Libicki: Nie jest łatwo w Polsce być konserwatystą niepisowskim. Moi koledzy z PO doświadczają tego dyskomfortu Kosiniak-Kamysz pytany był w poniedziałek w Polsat News, dlaczego „nie kłusuje i nie łowi polityków”, gdy z różnych stron sceny politycznej coś „trzeszczy”. My nigdy nie kłusowaliśmy i sideł nie zakładaliśmy. Tym się zajmują ci, którzy przyrody nie kochają; u nas też ten kolor zielony zobowiązuje do życia z naturą — odpowiedział lider PSL. Według niego, „dzisiaj dla konserwatystów jest taki trudny moment w Platformie Obywatelskiej, która wybrała skręt w lewo”.  My będziemy współpracować ze wszystkimi, którzy podzielają nasze poglądy. Ale to nie jest tak, że dzisiaj będziemy tuptać i dreptać, gdzieś tam pod drzwiami Platformy, że może jakiś poseł, senator wyjdą  — powiedział Kosiniak-Kamysz. Jeżeli zdecydują się budować racjonalne centrum, jeżeli zdecydują się tworzyć może jakiś własny projekt, własny klub, własne koło konserwatywne, to na pewno możemy z nimi współpracować i będziemy — zadeklarował szef ludowców. W ubiegłym tygodniu stanowisko Zarządu Krajowego PO zostało ujęte w „Pakiecie Praw Kobiet”, na który - jak mówili politycy PO - składają się propozycje dotyczące bezpieczeństwa kobiet (edukacja seksualna, refundacja antykoncepcji, w tym awaryjnej, zapłodnienia in vitro i badań prenatalnych oraz pomoc dla rodzin wychowujących dzieci z niepełnosprawnościami) oraz „Nowa umowa społeczna”, która zakłada legalną aborcję do 12. tygodnia ciąży po konsultacjach pacjentki z lekarzem i psychologiem. Liberalizacji prawa do aborcji przeciwne było tzw. konserwatywne skrzydło PO, które przygotowało własne stanowisko dotyczące aborcji. W liście wysłanym do zarządu grupa 21 parlamentarzystów PO zaznaczyła, że nie zgadza się na koncepcje zmierzające do zapewnienia „aborcji na życzenie”, podkreślając zalety tzw. kompromisu aborcyjnego z 1993 r. Przestał on obowiązywać po opublikowaniu październikowego wyroku TK. Opowiedzieli się też za referendum. tkwl/PAP
Terlecki po posiedzeniu prezydium rządu: Koalicja trwa. Następne spotkanie odbędzie się na początku przyszłego tygodnia^Zespół wPolityce.pl^2021-02-22 21:06:49.985817+01:00^https://wpolityce.pl/polityka/540291-terlecki-po-posiedzeniu-prezydium-rzadu-koalicja-trwa^Omówiliśmy stan funkcjonowania koalicji, rozmawialiśmy o Nowym Polskim Ładzie; umówiliśmy się na następne spotkanie na początku przyszłego tygodnia; koalicja trwa - powiedział PAP szef klubu parlamentarnego PiS Ryszard Terlecki po zakończeniu poniedziałkowego spotkania prezydium rządu. CZYTAJ TAKŻE: — Co dalej z Żalkiem, Gryglasem i Cieślakiem? Sroka: Członkowie rządu, którym wycofaliśmy rekomendacje, nie zostaną w nim długo — Spotkanie kierownictwa PiS na Nowogrodzkiej. Terlecki: „Musimy jednak zdyscyplinować naszych koalicjantów” W poniedziałek w KPRM odbyło się spotkanie prezydium rządu z udziałem m.in. premiera i wicepremierów, ministra sprawiedliwości i szefa klubu PiS Ryszarda Terleckiego. Według informacji przekazanych PAP przez rzecznika rządu Piotr Mülllera tematem spotkania miały być aktualne plany legislacyjne. Szef klubu PiS w rozmowie z dziennikarzami akcentował, że rozmowy będą dotyczyć planów na przyszłość, funkcjonowania koalicji i nowego programu gospodarczego rządu. W rozmowie z PAP Terlecki potwierdził, że spotkanie zakończyło się ok. godz. 20.  Omówiliśmy stan funkcjonowania koalicji, rozmawialiśmy o Nowym Polskim Ładzie — poinformował szef klubu PiS Umówiliśmy się też, że następne spotkanie odbędzie się na początku przyszłego tygodnia. Koalicja trwa — dodał Terlecki. Szef klubu PiS zastrzegł, że nie został ustalony jeszcze format i skład spotkania, które ma się odbyć w przyszłym tygodniu.  Ale przypuszczam, że spotkamy się w takim gronie, jak dziś — dodał. Zgodnie z zapowiedzią premiera Mateusza Morawieckiego program „Nowy Polski Ład” będzie zawierał przede wszystkim plany inwestycyjne, ale także propozycje dotyczące wielu dziedzin życia społecznego oraz gospodarczego w czasie po pandemii. W ramach programu rząd - jak informował Morawiecki - zaproponuje cały szereg projektów infrastrukturalnych i innowacyjnych. W minionym tygodniu zdymisjonowany został wiceszef resortu aktywów państwowych, polityk Solidarnej Polski Janusz Kowalski. W wydanym w sobotę oświadczeniu Solidarna Polska negatywnie oceniła odwołanie Kowalskiego i stwierdziła, że nastąpiło to wbrew umowie koalicyjnej zawartej w ramach Zjednoczonej Prawicy. Solidarna Polska chce rozmawiać o dymisji Kowalskiego na Radzie Koalicji. Ponadto - według nieoficjalnych informacji PAP - ugrupowanie Zbigniewa Ziobry chce omówić także kwestię ratyfikacji zasobów własnych unijnego budżetu. Solidarna Polska od początku sprzeciwia się powiązanemu z budżetem mechanizmowi praworządności. Premier Mateusz Morawiecki informował w ubiegłym tygodniu, że projekt ustawy dotyczący ratyfikacji zasobów własnych jest obecnie w trakcie konsultacji międzyresortowych. W drugiej koalicyjnej partii - Porozumieniu - doszło do sporu w kwestii kierownictwa. Europoseł Adam Bielan uważa, że zarząd partii, rozszerzony w październiku 2020 r. na wniosek lidera partii Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii jesienią 2017 r. wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. Jarosław Gowin i jego zwolennicy przekonują, że 5 lutego decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. 13 lutego ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech posłów; wśród wyrzuconych z ugrupowania są m.in. wiceminister funduszy i polityki regionalnej Jacek Żalek, wiceminister aktywów państwowych Zbigniew Gryglas, minister-członek RM Michał Cieślak i Włodzimierz Tomaszewski. Powodem tej decyzji było także wielokrotne łamanie statutu partii. Przedstawiciele Porozumienia poinformowali, że Żalkowi, Gryglasowi i Cieślakowi cofnięte zostały rekomendacje do zasiadania w rządzie Mateusza Morawieckiego.  tkwl/PAP
Obraża Polaków jak Verhofstadt! Lempart: Nie rozwiązywano zgromadzeń neofaszystów, kiedy było tam 300 osób. Teraz jest 60 tys.^Kronika kłamliwej histerii^2021-02-22 20:49:39.319830+01:00^https://wpolityce.pl/polityka/540289-lempart-obraza-polakow-jak-verhofstadt^„Nie tylko my wiemy, że aborcja w Polsce będzie legalna. Wiedzą to też ci, którzy próbują to zatrzymać” - powiedziała w programie „Kropka nad i” (TVN24) Marta Lempart, liderka Strajku Kobiet. CZYTAJ TAKŻE: — Barbarzyńskie postulaty Rady Konsultacyjnej przy OSK! Aborcja bez żadnych ograniczeń. „Kobieta i osoba nosząca ciążę będą miały wybór” — Stało się! PO w końcu osiągnęła jakiś sukces. Lempart chwali Platformę za stanowisko ws. aborcji: Ulica mówiła do Budki i on posłuchał Lempart chwaliła KO za upublicznienie stanowiska partii ws. aborcji. Co do KO, musimy być konsekwentne. Mi się może pomysł nie podobać, to konkretne stanowisko, ale skoro mówimy o tym, że każda inicjatywa w kierunku legalizacji aborcji jest inicjatywą w kierunku legalizacji aborcji, to musimy być w tym konsekwentne — mówiła. Po czym zaczęła podkreślać, że to dzięki protestom Strajku Kobiet PO opowiedziała się za liberalizacją prawa aborcyjnego. To, że PO opowiedziała się za legalizacją, to jest zwycięstwo wszystkich osób, którzy protestowali na ulicy. (…) To jest przede wszystkim nasze wielkie zwycięstwo — powiedziała. Liderka Strajku Kobiet krytykowała za to Szymona Hołownię. Przecież wiemy, że pan Hołownia jest zwolennikiem całkowitego zakazu aborcji. (…) On mówi, że nie zmienił zdania, tylko pozostawia decyzję komu innemu. Jeszcze niedawno mówił w kampanii na wiosnę, że on nie zmienił zdania, dalej uważa tak samo. (…) Pan Hołownia mówił, że celem każdego katolika powinno być dążenie do tego, żeby prawo państwowe było zgodne z prawem Bożym. Jestem w tym konsekwentny — zaznaczyła. Marta Lempart kreowała protestujących zwolenników aborcji na męczenników. Wiadomo, że będą przeciwko nam wytaczać wszystkie możliwe działa, w sytuacji, kiedy już ewidentnie (…) ja jestem wrogiem państwa, ono jest moim wrogiem. I ok, niech to się wszystko wydarzy, niech to się wszystko wypełni, bo to się musi stać — powiedziała. Na koniec programu Marta Lempart miała absolutnie skandaliczną wypowiedź. Odnosząc się do sprawy odwołania Tomasza Greniucha ze stanowiska p.o. dyrektora Oddziału IPN-u we Wrocławiu. Lempart, najpewniej odnosząc się do Marszu Niepodległości, stwierdziła, że obecnie w Polsce są zgromadzenia neofaszystów, na których jest 60 tys. osób. Przypomina to wypowiedź belgijskiego europosła Guya Verhofstadta, który w 2017 stwierdził, że na ulicach Warszawy odbył się „60-tysięczny marsz faszystów”. CZYTAJ TAKŻE: Verhofstadt nie odpowie za swoje skandaliczne słowa o uczestnikach MN! PE nie odbierze immunitetu Belgowi. Broniła go m.in. PO To jest konsekwencja tego, że mieliśmy prezydentów miast niestety, którzy nie stosowali ustawy prawo o zgromadzeniach i nie rozwiązywali zgromadzeń neofaszystów, czyli zgromadzeń łamiących prawo, gdzie były prezentowane zakazane symbole, wtedy kiedy było ich trzystu czy pięciuset. A teraz jest ich 60 tys. i jest trochę za późno. Na szczęście mamy Jacka Sutryka, który się nie boi i rozwiązuje zgromadzenia łamiące prawo, ale to jest wyjątek niestety — stwierdziła. tkwl/TVN24
Adamowicz chciała urządzić show na sali rozpraw. Sędzia szybko sprowadziła ją na ziemię: "To nie jest miejsce, gdzie uprawia się politykę"^Zespół wPolityce.pl^2021-02-22 20:42:00.577621+01:00^https://wpolityce.pl/polityka/540288-adamowicz-chciala-urzadzic-show-szybka-reakcja-sedzi^Przed Sądem Rejonowym Gdańsk-Południe ruszył proces Magdaleny Adamowicz. Europosłanka KO jest oskarżona o dwa przestępstwa karnoskarbowe z art. 56 par. 1 i 2 Kodeksu karnego skarbowego. Wdowa po śp. Pawle Adamowiczu liczyła, że rozprawa będzie dobrym momentem na wygłoszenie politycznych manifestów. Sąd szybko wyprowadził ją z błędu. CZYTAJ RÓWNIEŻ: Rusza proces Adamowicz. Żona prezydenta Gdańska zasłania się tragedią męża i atakuje prokuraturę oraz media: ”Kłamstwa w służbie szczucia” Wierzę, że [proces] pozwoli mi osuszyć całe bagna oszczerstw, wylewanych latami przez prokuraturę, media publiczne — mówiła Adamowicz. Szybko zareagowała jednak sędzia. Ja pani już w tej chwili przerwę — powiedziała sędzia Julia Kuciel. Chciałabym, żeby pani mnie dobrze zrozumiała. To sala rozpraw. To nie jest miejsce, gdzie uprawia się politykę. To nie jest również miejsce, gdzie wszelkiego rodzaju oświadczenia o charakterze politycznym ja bym tolerowała — zaznaczyła. To jest sala rozpraw — dodała sędzia Kuciel.
Coraz mocniej przesuwają granice!  Hartman: "Czy w wolnej Polsce kościół katolicki będzie legalny?"; W sieci oburzyli się nawet ateiści^Czyżby obłęd?^2021-02-22 19:50:31.562558+01:00^https://wpolityce.pl/polityka/540282-obled-hartman-czy-w-wolnej-polsce-kosciol-bedzie-legalny^Jan Hartman, profesor nauk humanistycznych z Uniwersytetu Jagiellońskiego, zastanawia się na Twitterze… czy Kościół katolicki będzie legalny „w wolnej Polsce”. Wcześniej ze strony środowisk lewicowo-liberalnych pojawiała się tylko krytyka Kościoła katolickiego. Teraz pojawił się nawet pomysł jego delegalizacji! Czy w wolnej Polsce kościół katolicki będzie legalny? Jak sądzicie? A jeśli tak, to co za tym przemawia? Rzucam to pytanie z całą powagą. Ani to żart, ani prowokacja — napisał na Twitterze Jan Hartman.
MS zarzuca kłamstwo stacji TVN24: Telewizja prowadzi celowe działania dezinformujące, by wprowadzić opinię publiczną w błąd^Zespół wPolityce.pl^2021-02-22 19:40:32.304338+01:00^https://wpolityce.pl/polityka/540279-ms-dementuje-rewelacje-tvn24-nt-funduszu-sprawiedliwosci^Ministerstwo Sprawiedliwości dementuje rewelacje programu „Czarno na Białym” telewizji TVN24, jakoby Fundusz Sprawiedliwości przeznaczał na promocję dwa razy większe środki niż na pomoc ofiarom przestępstw. Telewizja TVN24 już w samej zapowiedzi programu „Czarno na Białym” skłamała, stwierdzając, że Fundusz Sprawiedliwości jakoby „organizuje kampanię promocyjną za 12 mln złotych, czyli za tyle, ile przez 2 lata trafiło na pomoc ofiarom przestępstw, którym fundusz miał pomagać” — czytamy w komunikacie resortu. W rzeczywistości w ciągu ostatnich dwóch lat Fundusz przekazał na pomoc pokrzywdzonym przestępstwem aż 160 mln złotych, a w 2020 r. pomoc ta wyniosła 84 mln złotych, czyli ponad 50 razy więcej niż Fundusz przeznaczał na pomoc w latach, gdy kierował nim rząd PO-PSL. Nieprawdą jest również, jakoby Fundusz „organizował kampanię promocyjną partii Zbigniewa Ziobry”. W rzeczywistości wydatki na akcję informacyjną Funduszu Sprawiedliwości są wprost realizacją zaleceń Najwyższej Izby Kontroli, która nakazała zwiększyć wydatki na ogólnopolską promocję Funduszu, aby informacje o możliwościach otrzymania wsparcia z jego środków dotarły do jak najszerszego grona odbiorców w całej Polsce. Wszystkie wydatki z środków Funduszu Sprawiedliwości są udokumentowane i podlegają corocznej kontroli inspektorów NIK. Samą zaś akcję informacyjną przeprowadza profesjonalna agencja reklamowa, która wygrała całkowicie jawne i transparentne postępowanie przetargowe — tłumaczy Ministerstwo Sprawiedliwości. Fundusz Sprawiedliwości w ciągu ostatnich dwóch lat swojej działalności podjął dziesiątki przedsięwzięć, w ramach których przeznaczył już w sumie kilkaset milionów złotych na różne formy pomocy dla potrzebujących. Fundusz sfinansował m.in. ogólnopolską sieć 365 punktów pomocy, gdzie każdy może znaleźć profesjonalne, kompleksowe i bezpłatne wsparcie. Działa ogólnokrajowa, całodobowa telefoniczna Linia Pomocy Pokrzywdzonym - 222 309 900. Sfinansowano za prawie 40 mln złotych budowę nowej kliniki „Budzik” fundacji Ewy Błaszczyk, w której najlepsi lekarze w kraju prowadzą innowacyjny program wybudzania ludzi ze śpiączki. Fundusz wsparł również fundację Subvenio, która finansuje rehabilitację na terenie całego kraju, a także za ponad 45 mln złotych kupił specjalistyczny sprzęt medyczny dla 120 szpitali w całej Polsce ratujący życie ofiar przestępstw. Ochotniczym Strażom Pożarnym w całej Polsce Fundusz zapewnił najnowocześniejszy sprzęt do ratowania zdrowia i życia za ponad 180 mln złotych. Ze środków Funduszu zakupiono m.in. ponad 100 wozów strażackich. Z kolei wszystkim uczniom szkół podstawowych zakupiono kamizelki odblaskowe, dzięki którym maluchy są widoczne na drodze — podkreśla resort. Ministerstwo zwraca uwagę, że wyczerpujące informacje o działalności Funduszu Sprawiedliwości, a także o wydatkowanych kwotach są powszechnie dostępne na stronach resortu, a także były wielokrotnie ogłaszane w oficjalnych komunikatach.  Dlatego w opinii Ministerstwa Sprawiedliwości telewizja TVN24, publikując po raz kolejny kłamliwe informacje o Funduszu, mimo posiadania prawdziwych danych, prowadzi celowe i świadome działania dezinformujące, mające na celu wprowadzenie opinii publicznej w błąd i mające podważyć zaufanie do państwowych instytucji. Celowa akcja dezinformująca prowadzona przez ogólnopolskie medium przeciwko państwowym instytucjom jest łamaniem porządku prawnego, dlatego Ministerstwo Sprawiedliwości podejmie przeciwko telewizji TVN24 odpowiednie kroki prawne i zwraca się do wszystkich redakcji w Polsce o niepowielanie kłamliwych informacji celowo publikowanych w tej stacji — czytamy w komunikacie. gah/PAP/Ministerstwo Sprawiedliwości
Prezydent z okazji Dnia Myśli Braterskiej: Harcerze są obecni zawsze, gdy potrzeba odwagi i determinacji^Zespół wPolityce.pl^2021-02-22 19:19:43.299919+01:00^https://wpolityce.pl/polityka/540278-prezydent-harcerze-sa-obecni-zawsze-gdy-potrzeba-odwagi^Harcerze są obecni zawsze, gdy potrzeba odwagi i determinacji; w czasie walki z pandemią koronawirusa stanęli na wysokości zadania - podkreślił prezydent Andrzej Duda na poniedziałkowym spotkaniu z harcerzami okazji Dnia Myśli Braterskiej. Andrzej Duda spotkał się w poniedziałek na dziedzińcu Pałacu Prezydenckiego z przedstawicielami krajowych organizacji harcerskich i skautowych z okazji Dnia Myśli Braterskiej. Prezydent zwrócił uwagę, że 4 marca minie rok od potwierdzenia pierwszego przypadku zakażenia COVID-19 w Polsce. Andrzej Duda dziękował harcerzom za ich zaangażowanie w walce z pandemią. Jak podkreślił, harcerze stanęli na wysokości zadania. Ilekroć mówiło się, że ruch harcerski ulega osłabieniu, że żyjemy w czasach wielkiej komercji, to właśnie takie sytuacje, jak pandemia koronawirusa pokazują, że są w życiu rzeczy ważniejsze, które liczą się bardziej. Że są tacy, którzy potrafią je dostrzec i potrafią być, kiedy innych brakuje, kiedy potrzeba odwagi, determinacji. Tacy właśnie są harcerze — mówił prezydent. Wcześniej Andrzej Duda zamieścił na Twitterze wpis, w którym także przekazał harcerzom i skautom bratnie słowo. W Dniu Myśli Braterskiej przekazuję serdeczny uścisk dłoni moim Przyjaciołom z harcerskich lat oraz wszystkim Druhnom i Druhom - Harcerkom i Harcerzom oraz Skautkom i Skautom - w czynnej służbie i w sercu. Proszę, przyjmijcie ode mnie bratnie słowo… — napisał.
Kolejna klęska Adama Bodnara w sądzie! „Sędziowskie oświadczenia o przynależności do organizacji zgodne z RODO”^Zespół wPolityce.pl^2021-02-22 18:46:16.970388+01:00^https://wpolityce.pl/polityka/540268-kolejna-kleska-bodnara-w-wsa-chodzi-o-oswiadczenia-sedziow^To prawdziwy cios dla „kasty” sędziowskiej i jej sojuszników! Wojewódzki Sąd Administracyjny w Warszawie uznał, że składane przez sędziów obowiązkowe oświadczenia, z których możemy dowiedzieć się, do których stowarzyszeń należą, są zgodne z prawem i nie łamią zapisów RODO. To Adam Bodnar skarżył ten zapis do WSA.  CZYTAJ TAKŻE:UJAWNIAMY. Sędziowie ponad prawem? Celebryci w togach nadal nie ujawniają, do których upolitycznionych stowarzyszeń należą CZYTAJ RÓWNIEŻ:UJAWNIAMY. Prezesi sądów ukrywają przynależność sędziów do PZPR i „Iustitii”. Znikają oświadczenia o przynależności do stowarzyszeń Z wydanego 15 lutego 2021 z. wyroku (sygn. akt II SA/Wa 1264/20) wynika, że Prezes UODO słusznie uznał, że tenobowiązek nałożony na sędziów i prokuratorów nie narusza rozporządzenia ogólnego o ochronie danych osobowych (RODO), gdyż wynika on z przepisów prawa. Tym samym w tej sprawie nie można było uznać, że organ nadzorczy miał podstawy prawne do wydania postanowienia ograniczającego przetwarzanie danych osobowych sędziów i prokuratorów w trybie art. 70 ust. 1 ustawy o ochronie danych osobowych. Wydania takiego zabezpieczenia domagał się RPO – informuje portal Prawo.pl. Decyzja WSA jest niezwykle istotna z punktu widzenia przejrzystości i transparentności środowiska sędziowskiego. Dzięki wprowadzonym zapisom wiemy, czy dany sędzia należał do PZPR w czasach PRL. Obowiązek ujawniania oświadczeń pozwolił nam zdobyć wiedzę o przynależności danego sędziego do skrajnie upolitycznionych stowarzyszeń sędziowskich. „Kasta” sędziowska przez całe miesiące walczyła z zapisem ustawy. Sędziowie składali elaboraty, w których wyrażali swoje niezadowolenie. Dziś tę sprawę (w pierwszej instancji) przeciął Wojewódzki Sąd Administracyjny w Warszawie. WB
U Wałęsy bez zmian. Zaciekle atakuje Annę Walentynowicz i rząd Jana Olszewskiego: "Ta sama stara paczka, bezczelnie kłamią"^Znalezione w sieci^2021-02-22 18:43:36.053336+01:00^https://wpolityce.pl/polityka/540236-u-walesy-bez-zmian-atakuje-walentynowicz-i-olszewskiego^Lech Wałęsa po raz kolejny postanowił w mediach społecznościowych zaatakować Annę Walentynowicz i rząd Jana Olszewskiego. „To był najgorszy rząd jaki nam się zdarzył w Wolnej Polsce” - pisze były prezydent o gabinecie Olszewskiego i stara się uderzyć w Walentynowicz za jej wykład wygłoszony w Stanach Zjednoczonych w czerwcu 1989 r. Krytykowała w nim m.in. przystąpienie „Solidarności” do częściowo wolnych wyborów i poufne kontakty kierownictwa związku zawodowego z partią. CZYTAJ RÓWNIEŻ: Pocałunek śmierci? Wałęsa ocenia Hołownię: „Ma polityczny potencjał”. Były prezydent podzielił się także kulisami kampanii W dalszym ciągu Ci szaleńcy, ta sama stara paczka, bezczelnie kłamią i pragną udowadniać jakoby mieli dobre propozycja, dla Polski, a ja czy inni im przeszkodził w realizacji, odwołując rząd Olszewskiego — pisze Wałęsa na Facebooku. Były prezydent w swoim stylu przekonuje, ze tylko dzięki jego „wielkiej pomocy” gabinet Jana Olszewskiego mógł powstać Nikt z poważnych ludzi nie chciał do tej grupy przystąpić, a ja wierzyłem — dodaje. Wałęsa po raz kolejny przypomina swoją wersję wydarzeń dotyczących m.in. wycofania wojsk radzieckich z Polski. To ja jednoosobowo poprawiłem traktat niekorzystnie przygotowany przez rząd w tym Olszewskiego podpisałem mimo przeszkód samego Olszewskiego — zaznacza. Jak już wiele razy mówiłem to był najgorszy rząd jaki nam się zdarzył w Wolnej Polsce — ocenia Wałęsa, nawiązując do odwołania rządu Olszewskiego. Według Wałęsy, sprawa lustracji została „rzucona”, ponieważ rząd Jana Olszewskiego wiedział, że będzie odwołany Olszewski i jego ludzie wiedzieli że będą w tym dniu odwołani, by się ratować rzucili źle przygotowany wniosek pod lustracje i zaczęli wyprowadzać różnego typu dowody — podkreśla były prezydent. Mając informację o tego typu działaniach złożyłem w niosek o natychmiastowe odwołanie (…) Powiedzcie sami jak miała wyglądać Polska?, co miało się wydarzyć po udanym wystąpieniu Olszewskiego w sejmie, Nie było ordynacji wyborczej, kto miał zadecydować, kto podpisać, wszystkie władze sparaliżowane ich ruchem. Wojna domowa nie unikniona z anarchii. To są bezdyskusyjne fakty — twierdzi Wałęsa.      Były prezydent zaatakował też na Facebooku Annę Walentynowicz za jej wykład w Stanach Zjednoczonych, wygłoszony 16 czerwca 1989 r. No to posłuchajcie. jak obrabiała Nas w USA i nie tylko.12 dni po pierwszej turze pierwszych, częściowo wolnych wyborów w historii Polski po II wojnie światowej , a dwa przed drugą, kiedy otrzymaliśmy wielkie poparcie społeczne; ja - jako przywódca Solidarności , cały związek, Komitet Obywatelski . Pani Anna jedzie do USA i szklaluje nas „od stóp do głów ” i działa na szkodę polskiej racji stanu . Posłuchać, obejrzeć ze zrozumieniem — pisze również dziś Wałęsa, udostępniając nagranie wykładu Anny Walentowicz z 1989 r.      Co podczas wykładu mówiła Anna Walentynowicz? Opozycjonistka krytykowała w nim udział przedstawicieli „Solidarności” w tylko częściowo wolnych wyborach z czerwca 1989 r. Odniosła się również m.in. do konfliktów wewnątrz związku zawodowego. Panuje powszechne przekonanie, że system komunistyczny jest niereformowalny, a jednak sztucznie podtrzymuje się go poprzez zawieranie coraz to nowych umów i przez udział w wyborach. Usprawiedliwiamy siebie, że jeżeli weźmiemy udział w wyborach, to następne będą wolne. Nie wierzę w to. Nie wierzą w to również ci, którzy to mówią, ale system nauczył ludzi samooszukiwania się — mówiła Walentynowicz. Moim zdaniem przyczyną konfliktów, jakie były w „Solidarności” to były poufne rozmowy doradców i kierownictwa „Solidarności” z partią — wskazywała opozycjonistka. Mówi się o demokracji, pluralizmie, ale ta demokracja liczy się w procentach. 35 proc. otrzymaliśmy mandatów do Sejmu - tzn. co, tyle mamy demokracji? Demokracja jest albo jej nie ma — podkreślała Anna Walentynowicz.         xyz/Facebook/Youtube
Polska i USA Bidena: pierwsze sygnały są bardzo obiecujące. "Za stosunki międzynarodowe odpowiadają demokraci starej daty"^Jacek Karnowski^2021-02-22 17:41:27.029145+01:00^https://wpolityce.pl/polityka/540267-polska-i-usa-bidena-pierwsze-sygnaly-sa-bardzo-obiecujace^W Stanach Zjednoczonych władzę objęła nowa administracja. Mocno lewicowa, przepojona poczuciem misji i uznająca demokrację lewicowo-liberalną za jedyny akceptowalny model życia politycznego i społecznego, a tym samym niechętnie patrząca na kraje szukające własnej, choćby odrobinę innej drogi. To także administracja nieukrywająca głębokiej niechęci, by rzecz wyrazić delikatnie, do poprzedniego prezydenta Stanów Zjednoczonych. Na tym tle perspektywy Polski nie wyglądały dobrze. Bo przecież ludzie Joe Bidena mają pełną świadomość, że obecne władze Rzeczypospolitej wykorzystały koniunkturę, i miały z Trumpem i jego administracją doskonałe relacje.  Co teraz? Czy zmiana prezydenta w USA wpłynie na pozycję międzynarodową Polski? Nie brakuje obaw, że skoro byliśmy blisko Trumpa, skoro korzystaliśmy z tej wyjątkowej koniunktury, to teraz będziemy mieli bardzo pod górkę.  W zeszłym tygodniu zapytałem o to ministra spraw zagranicznych Zbigniewa Raua (cały wywiad w najnowszym wydaniu tygodnika „Sieci”). Odpowiedział tak:  Doceniam ten argument, ale uważam, że jest on przerysowany. Rozmowy ze stroną amerykańską wyglądają obiecująco. Minister Mariusz Błaszczak miał bardzo dobrą rozmowę z szefem Pentagonu gen. Lloydem Austinem. Rozmowy prowadzili także ministrowie Krzysztof Szczerski i Paweł Soloch, ja też mam zaplanowaną rozmowę z sekretarzem stanu Antonym Blinkenem. Te kontakty nie wskazują na jakąś zmianę. Obóz demokratyczny jest bardzo zróżnicowany, ale wydaje się, że za stosunki międzynarodowe odpowiadają demokraci starej daty. Oczywiście, lewe skrzydło Partii Demokratycznej jest bardzo zideologizowane, i będzie próbowało wprowadzić do polityki zagranicznej swoje rozumienie praw człowieka. Jak daleko zajdzie ten proces? Tego nie wiemy.  Rozumiem, że nie wyklucza pan, że pojawią się i trudne chwile? Z pewnością chęć promowania pewnych uniwersalistycznych wizji jest częścią tradycji amerykańskich demokratów. Czasem było to dla nas niezwykle korzystne, wystarczy przywołać 14 punktów prezydenta Wilsona czy ofensywę w sprawach człowieka prezydenta Cartera. Ale pamiętajmy, to w Stanach Zjednoczonych doszło do zmiany prezydenta. My mamy dość świeży mandat wyborczy, prezydent Duda też wygrał ledwie parę miesięcy temu.  Z kolei szef MON minister Mariusz Błaszczak o swojej rozmowie z szefem Pentagonu mówi tak:  To była dobra rozmowa. Potwierdziliśmy pogłębianie współpracy obronnej. Otrzymałem zaproszenie do Pentagonu, a Lloyd Austin przyjął zaproszenie do Polski. Strona amerykańska zgodziła się także na to, by jednym z zastępców dowódcy korpusu w Stanach Zjednoczonych w Forcie Knox w Kentucky - tego, który stacjonuje w Poznaniu - był polski generał. To jest już decyzja obecnej administracji.  Czy nowa administracja amerykańska miała moment zawahania w sferze współpracy wojskowej z Polską? Czy było tam myślenie typu „przyjrzymy się, zastanówmy się”? Nie było takiego zawahania. Zawsze podczas swoich wizyt w USA rozmawiałem z politykami obu partii, i republikańskiej, i demokratycznej. Wiem, że w sprawach polityki obronnej, zagranicznej, myślą oni bardzo podobnie. Ciągłość jest zapewniona.  Jest jeszcze za wcześnie na stwierdzenie, że zmiana w Stanach Zjednoczonych nie wpłynęła istotnie na współpracę tego mocarstwa z Polską, ale pierwsze sygnały są bardzo obiecujące. Może się okazać, że zbieżne interesy są w tym wypadku silniejsze niż oczywiste różnice ideologiczne. Tym bardziej, że - jak podkreśla minister Rau - przywództwo amerykańskie w skali globu rozstrzyga się także w naszym regionie:  Czy Trójmorze ma szansę przetrwania bez mocnego, szczerego wsparcia ze strony władz amerykańskich? Czy tej inicjatywie nie grozi atrofia? Trójmorze to przede wszystkim projekt cywilizacyjny, stwarzający duże możliwości gospodarcze także dla podmiotów zewnętrznych, dla Stanów Zjednoczonych, ale nie tylko. To także wschodnia flanka NATO, te wszystkie połączenia komunikacyjne mają przecież także i wojskowy wymiar. W pewnym sensie Trójmorze to inicjatywa o znaczeniu absolutnie fundamentalnym dla świata zachodniego, dla jego spójności. Tej spójności nie będzie bez silnych relacji transatlantyckich.  Jak to się ma do Trójmorza?  Bardzo prosto: to jest ta część Europy, w której przywództwo amerykańskie jest doceniane. To bardzo ważny element w kontekście konkurencji amerykańsko-chińskiej. Jeśli nie ma amerykańskiego przywództwa, wszystko się rozprzęga, i tutaj, i w Europie zachodniej, zaczynają dominować pozorne własne interesy. Platformą tego przywództwa jest właśnie Trójmorze. To nie jest sprawa ważna tylko dla nas czy Rumunów; nie, ona jest ważna dla całej architektury światowej.  Innymi słowy, jeśli Amerykanie chcą zachować swoją pozycję, nie mogą zrezygnować z Europy środkowo-wschodniej. Oczywiście, będą to zapewne różne gry na różnych poziomach i w różnych sferach, ale dziś można uznać, że  najdalej idące obawy się nie potwierdzają. Cały wywiad z ministrem Zbigniewem Rauem - między innymi o rewolucji w służbie dyplomatycznej - w najnowszym wydaniu tygodnika „Sieci”. Polecam!
Powody dymisji? Kowalski odpowiada: "Nie obiecywaliśmy nagłego zamykania górnictwa, zaostrzenia celów klimatycznych"^Zespół wPolityce.pl^2021-02-22 17:11:28.326049+01:00^https://wpolityce.pl/polityka/540255-dymisja-kowalski-nie-obiecywalismy-zamykania-gornictwa^Spór merytoryczny w obozie Zjednoczonej Prawicy ws. polityki energetycznej i decyzji podjętych na szczytach w Brukseli dotyczących ścieżki transformacji energetycznej Polski - takie powody dymisji z funkcji wiceszefa MAP wskazał polityk Solidarnej Polski Janusz Kowalski. CZYTAJ RÓWNIEŻ:  — Szef KPRM: Dymisja Kowalskiego chyba nie była zaskoczeniem. Ostatnio wypowiadał się odmiennie od linii rządu — Solidarna Polska: Odwołanie Janusza Kowalskiego nastąpiło wbrew umowie koalicyjnej zawartej w ramach Zjednoczonej Prawicy Wicepremier, szef MAP Jacek Sasin poinformował w sobotę w radiu RMF FM, że Kowalski - dotychczasowy wiceminister w jego resorcie - jeszcze tego dnia otrzyma dymisję. Dodał, że misja Kowalskiego „w resorcie aktywów państwowych tym samym dobiega końca”. W wydanym w sobotę oświadczeniu Solidarna Polska negatywnie oceniała odwołanie Kowalskiego i stwierdziła, że nastąpiło to wbrew umowie koalicyjnej zawartej w ramach Zjednoczonej Prawicy. Kowalski pytany w poniedziałek w Radiu WNET o powody odwołania go z rządu, stwierdził, że „ministrem, wiceministrem czy premierem się bywa - to jest wpisane w logikę funkcjonowania w rządzie”.  My służymy na określony czas  — dodał. Stwierdził, że „jego odejście z rządu jest związane z kwestią sporu merytorycznego ws. polityki energetycznej i decyzji podjętych w Brukseli w ostatnich 14 miesiącach - od zgody Polski w grudniu 2019 roku na tzw. zielony ład, bez zabezpieczenia interesów Polski, polskiej ścieżki transformacji energetycznej, po ustalenia szczytu w Brukseli w lipcu 2020 roku”.  W konkluzjach tego szczytu nie przedstawiono polskiej ścieżki transformacji energetycznej  — powiedział Kowalski. Zaznaczył, że przeciwko takiej polityce opowiada się Solidarna Polska.  Zaostrzenie celów klimatycznych jest sprzeczne z dotychczasową polityką Zjednoczonej Prawicy. Radyklana transformacja energetyczna, rewolucja energetyczna bez zabezpieczenia i rozłożenia na dwie, trzy, cztery dekady grozi ogromnymi problemami społeczno-gospodarczymi  — powiedział Kowalski. Dodał, że „za radykalnym modelem transformacji energetycznej optowała PO, Lewica, Polska 2050, ale nie PiS”.  My w 2019 roku, 2020 roku w czasie kampanii nie obiecywaliśmy nagłego zamykania górnictwa, zaostrzenia celów klimatycznych, radykalnej podwyżki cen energii i ciepła  — dodał. Zdaniem Kowalskiego, „grozi to radyklanym uzależnieniem od rosyjskiego gazu od 2023 roku, importem energii elektrycznej z Niemiec”. Kowalski dopytywany, co w takim razie Solidarna Polska robi w obozie Zjednoczonej Prawicy, stwierdził, że szef jego ugrupowania, minister sprawiedliwości „Zbigniew Ziobro nie zmieni o milimetr zdania, jeśli chodzi o obronę polskiej suwerenności”.  Minister Ziobro powiedział, że w normalnych warunkach oczywiście odeszlibyśmy z rządu, który zaczyna realizować politykę, która nie jest polityką programu Zjednoczonej Prawicy  — dodał. W 80 proc. zgadzamy się z naszymi przyjaciółmi z PiS i Porozumienia, realizujemy w innych sferach ważne projekty. Natomiast alternatywa jest dramatyczna, bo po drugiej stronie mamy ludzi PO, Hołowni, PSL, tych, z którymi walczymy  — ocenił Kowalski. Dodał, że „musimy powiedzieć, że wracamy do korzeni, wracamy do twardej obrony polskich interesów, przestajemy eksperymentować”. Za dużo jednak jest w naszym obozie ludzi, którzy w latach 2007-2015 żyli jak pączki w maśle za czasów PO, a dzisiaj próbują dodawać nam aspektów merytorycznych, które są eksperymentami i prowadzą nas do klęski wyborczej w 2023 roku  — powiedział Kowalski. Politycy Solidarnej Polski, w tym Janusz Kowalski, krytykowali w ostatnim czasie koalicjantów m.in. ws. negocjacji budżetowych z Unią Europejską, jak i za to, że rząd przyjął Politykę Energetyczną Polski do 2040 roku, która zakłada gruntowną transformację polskiej energetyki, np. istotnie ogranicza zużycie węgla i znacząco ogranicza emisję CO2. Kowalski funkcję wiceministra aktywów państwowych sprawował od grudnia 2019 roku. Był również pełnomocnikiem rządu ds. reformy nadzoru właścicielskiego nad spółkami Skarbu Państwa. W sobotę polityk podziękował Sasinowi oraz kolegom wiceministrom za współpracę w MAP. Zaskoczenie dymisją Janusza Kowalskiego wyraził jego partyjny kolega z Solidarnej Polski Michał Wójcik, minister w KPRM Michał Wójcik. Jestem bardzo zaskoczony, że Janusz Kowalski został zdymisjonowany. Bardzo go cenię. Wyrazisty, a w polityce trzeba być wyrazistym. Bardzo jednoznacznie wypowiadał się choćby na tematy transformacji energetycznej, czy mechanizmu łączenia praworządności ze środkami unijnymi  — mówił Wójcik w poniedziałek w Żywcu. Jak podkreślił, ta dymisja „wymaga rozmowy w ramach Rady Koalicji”. Wójcik, pytany przez dziennikarzy, czy Solidarna Polska zamierza zaproponować inną osobę do objęcia stanowiska w Ministerstwie Aktywów Państwowych, odpowiedział, że ugrupowanie - zgodnie z umową koalicyjną – ma mieć swego przedstawiciela w tym resorcie. Minister, dopytywany o ewentualne dalsze kroki, jeśli polityk SP nie obejmie funkcji w MAP, odparł, że musi dojść do spotkania w Radzie Koalicji.  Chyba jest ono nawet na dziś zaplanowane. Pewnie agenda jest bogata, jeśli chodzi o kwestie rozbieżności w ramach koalicji Zjednoczonej Prawicy  — powiedział. xyz/PAP
Prezydent na spotkaniu z medykami walczącymi z COVID-19. Duda: W Pałacu będzie trwała nieprzerwana debata na temat ochrony zdrowia^Zespół wPolityce.pl^2021-02-22 17:01:34.447832+01:00^https://wpolityce.pl/polityka/540260-prezydent-na-spotkaniu-z-medykami-walczacymi-z-covid-19^Polska służba zdrowia zdała egzamin w okresie pandemii COVID-19 - powiedział prezydent Andrzej Duda. Według niego jest to zasługą z jednej strony tych, którzy przygotowali służbę zdrowia na trudne sytuacje, jak pandemia, a z drugiej tych, którzy w tym czasie realizowali świadczenia medyczne. W poniedziałek w Pałacu Prezydenckim Andrzej Duda spotyka się z przedstawicielami sektora ochrony zdrowia zaangażowanymi w zwalczanie skutków pandemii COVID-19. W spotkaniu bierze udział także prof. Piotr Czauderna, przewodniczący Rady ds. Ochrony Zdrowia, którą w ostatnim czasie powołał prezydent.
NASZ TEMAT. „Kasta” i Matczak z UW uderzają w sędziego SN! Bronią Beaty Morawiec i wywierają presję na niezależnego sędziego^Zespół wPolityce.pl^2021-02-22 16:58:10.866246+01:00^https://wpolityce.pl/polityka/540244-nasz-temat-kasta-i-matczak-z-uw-uderzaja-w-sedziego-sn^Usta mają pełne frazesów o niezawisłości i niezależności sędziowskiej, ale gdy przychodzi moment próby, to okazuje się, że wywierają oni polityczną presję na prawdziwie niezależnych sędziach Sądu Najwyższego. Mowa o prof. Marcinie Matczaku i jego kolegach z Rady Wydziału Prawa i Administracji Uniwersytetu Warszawskiego. Ekipa z UW uderza w Izbę Dyscyplinarną Sądu Najwyższego, która będzie jutro zajmowała się zażaleniem na uchylenie immunitetu sędziowskiego sędzi Beacie Morawiec. Uchwała rady, podjęta pod nieobecność jej członka, prof. Jana Majchrowskiego - sędziego Izby Dyscyplinarnej SN, to jawny przejaw ingerencji w niezawisłość sędziowską.  CZYTAJ TAKŻE:Sędzia z ID SN demaskuje Matczaka: „Wraz z habilitacją nie uzyskał specjalności z zakresu prawa konstytucyjnego CZYTAJ RÓWNIEŻ:Ideologiczny terror na Uniwersytecie Warszawskim?! Szefowi Biura Analiz Sejmowych nie przedłużono umowy. Zemsta sojuszników „kasty”? W sprawie zabrał głos sam sędzia prof. Jan Majchrowski, który w sprawie szokującej uchwały, wydał oświadczenie oraz poinformował o niej I Prezes SN, Przewodniczącego KRS oraz ministra Przemysława Czarnka. Uchwała, co wynika jednoznacznie z jej treści, ma za zadanie w określony sposób wpłynąć na Sąd orzekający w konkretnej sprawie wniosku o uchylenie immunitetu sędziowskiego wskazanego z imienia i nazwiska sędziego, któremu prokuratura chce postawić zarzuty karne. Świadczą o tym m.in. słowa: „…należy z całą stanowczością potępić próbę uchylenia immunitetu sędzi Beaty Morawiec…”. Już samo to, jest niedopuszczalną próbą wpłynięcia na treść orzeczenia Sądu ze strony Rady Wydziału Prawa i Administracji Uniwersytetu Warszawskiego - organu publicznej polskiej uczelni, która zobowiązana jest działać z poszanowaniem polskiego prawa, a także ze strony osób, które złożyły wniosek o podjęcie tej uchwały (zresztą nie znając akt sprawy) (…). Uchwała ta stanowi w mojej opinii niedopuszczalną ingerencję w niezawisłość sędziowską zwłaszcza wobec mojej osoby i to nie tylko ze względów wyżej podanych. – czytamy w oświadczeniu prof. Jana Majchrowskiego.       Sędzia przypomina. że został wyznaczony do orzekania ws. sędzi Morawiec jako przewodniczący składu orzekającego.  Zaznaczam, że załatwienie wielu moich zawodowych spraw uniwersyteckich wiąże się z koniecznością podjęcia stosownych uchwał przez Radę WPiA UW, stąd presja wywierana na mnie w rzeczonej sprawie ma charakter realny i konkretny, a zatem tym bardziej bezprawny, skandaliczny, wymagający odpowiedniej reakcji – pisze prof. Jan Majchrowski.  Oświadczam zarazem, że ta niedopuszczalna próba ingerencji w niezawisłość sędziowską podjęta pod moją nieobecność w formie uchwały przez Radę Wydziału Prawa i Administracji Uniwersytetu Warszawskiego, z wniosku grupy osób na czele z r.pr., prof. Marcinem Matczakiem, nie wpłynie w żaden sposób na moją bezstronność. Jednocześnie oczekuję odpowiedniej reakcji organów, do których wystąpiłem w tej sprawie – oświadczył prof. Majchrowski. Nie od dziś wiadomo, że Rada Wydziału Prawa i Administracji UW, to od dłuższego czasu organ, który służy „kaście” sędziowskiej. Zachowanie prof. Matczaka i innych świadczy o tym, że święta zasada niezależności i apolityczności sędziowskiej to, dla niektórych członków Rady, jedynie wyświechtany slogan. Jest też czymś szokującym, że Rada angażuje się w działalność wskazującą choćby na wrażenie upolitycznienia i łamania niezależności sędziów.  WB
Polityczna hucpa! KO domaga się odwołania prezesa IPN-u. Posypały się absurdalne zarzuty. "Mamy do czynienia z aferą Szarka"^Zespół wPolityce.pl^2021-02-22 16:25:13.881654+01:00^https://wpolityce.pl/polityka/540246-polityczna-hucpa-ko-domaga-sie-odwolania-prezesa-ipn-u^Jarosław Szarek musi odejść ze stanowiska prezesa IPN, doprowadził do międzynarodowej kompromitacji Polski - podkreślili posłowie KO odnosząc się do objęcia przez dr. Tomasza Greniucha funkcji p.o. szefa Oddziału IPN we Wrocławiu. Apelujemy do Szarka o złożenie honorowej dymisji - oświadczyli. CZYTAJ TAKŻE: — Nieoficjalnie: Dr Greniuch, w związku z kontrowersjami dotyczącymi jego przeszłości, nie będzie szefem IPN we Wrocławiu — Dr Greniuch: Nigdy nie byłem nazistą, za nieodpowiedzialny gest sprzed kilkunastu laty jeszcze raz przepraszam 9 lutego IPN poinformował, że dr Tomasz Greniuch objął stanowisko p.o. dyrektora Oddziału IPN we Wrocławiu. Decyzja ta wzbudziła szereg kontrowersji; media przypomniały, że Greniuch w przeszłości był działaczem Obozu Narodowo-Radykalnego, a także wykonywał gest nazistowskiego pozdrowienia. W poniedziałek prezes IPN poinformował, że dr Tomasz Greniuch złożył rezygnację z funkcji p.o. dyrektora oddziału IPN we Wrocławiu i ta rezygnacja została przyjęta. Michał Szczerba (KO) podkreślił w poniedziałek na konferencji prasowej w Sejmie, że „nie mamy do czynienia z aferą Greniucha”.  Mamy do czynienia z aferą Szarka — ocenił. To prezes IPN doprowadził do tej skandalicznej sytuacji, do tej międzynarodowej kompromitacji, którą w tej chwili państwo polskie i my wszyscy odczuwamy — mówił Szczerba. Dodał, że przez 14 dni PiS „za wszelką cenę chciał utrzymać dyrektora Greniucha na stanowisku”. Szczerba zwrócił uwagę, że nie wiadomo, jaka w tej chwili jest rola Greniucha w IPN.  Nie padły słowa, że ta osoba przestaje pracować w IPN, nie padły słowa jaką funkcję będzie wykonywała  — dodał poseł. Prezes Jarosław Szarek musi odejść ze swojego stanowiska. Wnioskujemy i apelujemy do prezesa Szarka o podjęcie honorowej dymisji ze stanowiska. Nie może być tak, że tak skompromitowany prezes będzie dalej kierował instytucją nawet w roku, w którym kończy się jego kadencja  — oświadczył Szczerba. Jak podkreślił, jeżeli Szarek nie złoży dymisji, KO będzie wnioskować do Kolegium IPN o złożenie wniosku do Sejmu o odwołanie Jarosława Szarka z pełnionej funkcji. Szczerba dodał, że zgodnie z przepisami, w sytuacji, kiedy prezes IPN działa na szkodę Instytutu możliwe jest odwołanie go ze stanowiska. Kamila Gasiuk-Pihowicz (KO) oceniła, że IPN z obecnym kierownictwem „przynosi Polsce nieprawdopodobny wstyd i upokorzenie”.  W naszej opinii pan Szarek działa na szkodę IPN. Dlatego domagamy się odwołania Jarosława Szarka z pełnionej funkcji  — mówił posłanka KO. Afera z panem Greniuchem trwała zaledwie kilkanaście dni, ale jej druzgoczące konsekwencje, skutki dla wizerunku Polski będziemy musieli naprawiać przez długie lata. Polityka historyczna PiS po raz kolejny doprowadziła do kompromitacji naszego kraju na świecie  — oceniła Gasiuk-Pihowicz. Przeciwko decyzji IPN dot. nominacji Greniucha zaprotestowali m.in. politycy strony rządowej, jak i opozycji, historycy, publicyści, działacze opozycji demokratycznej w okresie PRL-u, a także Ambasada Izraela w Polsce. Informacje o tej nominacji trafiły również do zagranicznych mediów. Krytyczne stanowisko wobec objęcia przez Greniucha kierownictwa w IPN we Wrocławiu zajął prezydent Andrzej Duda, który - jak przekazał w sobotę prezydencki minister Wojciech Kolarski - ocenił, że „dyrektorem w Instytucie Pamięci Narodowej może być wyłącznie osoba o nieposzlakowanej opinii”. W poniedziałek również szef KPRM Michał Dworczyk powiedział, że dla dobra instytucji i wizerunku Polski powinna nastąpić zmiana na stanowisku szefa wrocławskiego oddziału IPN. tkwl/PAP
Konfederacja wzywa przedsiębiorców do nieposłuszeństwa. Kulesza: Nie przejmujcie się bezprawnymi obostrzeniami i rozporządzeniami^Zespół wPolityce.pl^2021-02-22 16:19:05.056346+01:00^https://wpolityce.pl/polityka/540245-konfederacja-wzywa-przedsiebiorcow-do-nieposluszenstwa^Wsparcie z tarczy 2.0 jest znikome, a w branżach gastronomicznej i fitness dotarło do zaledwie ok. 15 proc. firm - ocenili posłowie Konfederacji Jakub Kulesza i Robert Winnicki. Apelowali, aby w Polsce „rozumnie otwierać gospodarkę”, a nie „iść drogą lockdownu”, jak m.in. Niemcy. Chcielibyśmy rozprawić się z wielkim mitem o rzekomej pomocy ze strony rządu na rzecz przedsiębiorców, którzy zostali w trakcie pandemii zamknięci. (…) 86 proc. punktów gastronomicznych nie dostało absolutnie żadnej pomocy  — oświadczył w poniedziałek podczas konferencji prasowej w Sejmie Kulesza, interpretując dane dotyczące „Tarczy Finansowej PFR 2.0”. Jednocześnie zaapelował, żeby pozbawieni pomocy właściciele punktów gastronomicznych „nie przejmowali się bezprawnymi obostrzeniami, bezprawnymi rozporządzeniami” i wznawiali działalność.  Jesteście w prawie, (…) sądy jasno mówią, że macie prawo prowadzić działalność gospodarczą, macie prawo pracować, macie prawo utrzymać się przy życiu  — zapewniał szef koła Konfederacja. „Równie tragiczna” jak w gastronomii jest - według niego - sytuacja w branży fitness.  Aż 85 proc. firm, przedsiębiorstw z tej branży nie dostało żadnej pomocy z tarczy 2.0. Nie mamy danych, co do tarczy 6.0, ale pieniędzy z niej jeszcze nie ma  — mówił Kulesza, powołując się na dane Polskiej Federacji Fitness.  Dodał, że dane PFR pokrywają się z szacunkami członka zarządu Benefit Systems Wojciecha Szwarca, z których wynika, że z tarczy 2.0 skorzystało 15-20 proc. przedsiębiorców z jego środowiska. Winnicki przekonywał, że tarcze antykryzysowe „mogły być próbą wyjścia z sytuacji na miesiąc, dwa, trzy, a nie działają, gdy od roku sparaliżowana jest cała gospodarka”. Według niego, nie udowodniono związku między lockdownem „a taką, czy inną ilością zakażeń w społeczeństwie”. Prezes Ruchu Narodowego mówił też, że „rząd chwali się” wielkością pomocy publicznej w czasie epidemii, jednak - w ocenie posła - „jest on bardzo mała w stosunku do państw Europy Zachodniej”.  Prawda jest taka, że w Polsce stanowi to kilkanaście proc. PKB, a w Niemczech ok. 30 proc. PKB. W liczbach bezwzględnych to jest 19 razy więcej pomocy publicznej w Republice Federalnej Niemiec, niż w Polsce  — podkreślił. Winnicki przyznał, że zdaje sobie sprawę z „przepaści” w potencjale niemieckich i polskich finansów publicznych, jednak właśnie dlatego - jak podkreślił - „uważamy, że nie należy iść tą samą drogą (jak m.in. Niemcy), drogą lockdownową, (a uważamy), że należy rozumnie otwierać gospodarkę, a nie podejmować chaotyczne działania”. Winnicki zapowiedział, że Konfederacja będzie patrzeć władzy na ręce, a także wzywać policję, aby z nią „wkraczać do sanepidu, tak jak senepid wkracza z policją do polskich firm”. Zapewnił też, że Konfederacja „podsumuje” rozpatrywanie wniosków o pomoc z „Tarczy Finansowej PFR 2.0”. Przypomniał, że wnioski te można składać do końca lutego. Jak poinformowała na konferencji prasowej na początku lutego minister rodziny i polityki społecznej Marlena Maląg, „do tej pory ponad 182 mld zł zostało przeznaczone na uratowanie ponad 6 mln miejsc pracy”. Z kolei prezes Polskiego Funduszu Rozwoju Paweł Borys podał wtedy, że kwota subwencji finansowych wypłaconych z PFR przekroczyła 70 mld zł.  W ciągu tych dokładnie 11 miesięcy pandemii ponad 250 tys. firm otrzymało te subwencje. Łączna liczba pracowników przedsiębiorstw objętych tą pomocą zbliża się do 3,5 mln osób  — mówił Borys. Dodał, że pomocą objętych jest 55 sektorów przedsiębiorstw. Prezes PFR powiedział wówczas, że „w ostatnich dwóch tygodniach około 10 tys. punktów gastronomicznych otrzymało wsparcie, 3300 hoteli i 1100 punktów fitness”. Podał, że średnia kwota subwencji dla restauracji, to 160 tys. zł, a dla klubu fitness - ok. 140 tys. zł. Realizowana obecnie tarcza PFR 2.0 ma umożliwić mikro, małym i średnim firmom uzyskanie subwencji, które będą mogły być w stu procentach umarzane. Wartość pomocy wynosi 13 mld zł: 6,5 mld zł dla mikrofirm i kolejne 6,5 mld zł dla spółek zatrudniających od 10 do 249 pracowników. Subwencja finansowa PFR będzie miała charakter bezzwrotny po spełnieniu przez przedsiębiorcę określonych warunków. W przypadku mikrofirm spadek obrotów to minimum 30 proc. w okresie kwiecień-grudzień lub w IV kwartale 2020 r. w porównaniu z tym samym okresem w 2019 r. Kwota subwencji będzie zależeć od wielkości spadku przychodów: 18 tys. zł na zatrudnionego przy spadku przychodów o 30-60 proc., 36 tys. zł na zatrudnionego przy spadku przychodów powyżej 60 proc. Maksymalna kwota finansowania dla mikrofirm wynosi 324 tys. zł. Będzie możliwość umorzenia do 100 proc. w zależności od utrzymania zatrudnienia w 2021 r.  mm/PAP
Taki pewny swego? Hołownia domaga się ratyfikacji unijnego funduszu odbudowy i kpi z prezesa PiS: "Panie Jarku, pan się nie boi"^Zespół wPolityce.pl^2021-02-22 16:01:55.429397+01:00^https://wpolityce.pl/polityka/540239-holownia-kpi-z-prezesa-pis-panie-jarku-pan-sie-nie-boi^Szymon Hołownia próbuje grać bardzo pewnego swojej politycznej pozycji. Domaga się jak najszybszego przyjęcia ustawy o ratyfikacji unijnego funduszu odbudowy i chce, żeby premier na najbliższym posiedzeniu Sejmu wypowiedział się w tej sprawie. Zwracając się do wicepremiera i prezesa PiS Jarosława Kaczyńskiego, stwierdził: „Panie Jarku, pan się nie boi”; my jesteśmy gotowi wesprzeć rząd ZP. CZYTAJ TAKŻE: — Biedroń snuje marzenia o rozpadzie Zjednoczonej Prawicy: Każda rysa jest balsamem na me serce. Powinniśmy kibicować, by się kłócili — Budżet UE podzieli koalicję? Brudziński nie ma wątpliwości: Zjednoczona Prawica się ostoi. Gwarantem trwałości jest Jarosław Kaczyński — Będzie skarga do TSUE na powiązanie funduszy UE z praworządnością. Waszczykowski: Powinniśmy domagać się realizacji konkluzji RE Mija właśnie 75 dni, odkąd Polska zgodziła się na ratyfikację 257 mld zł z funduszu odbudowy, w związku z pandemią koronawirusa. Te 257 mld zł to są pieniądze, których Polacy naprawdę potrzebują, zwłaszcza w tym trudnym czasie to może być motor naszego rozwoju, to może być gwarancja naszego bezpieczeństwa i dobrobytu — mówił na poniedziałkowej konferencji prasowej lider Polski 2050 Szymon Hołownia. Jego zdaniem np. za 27 mld zł z tego funduszu „moglibyśmy wymienić wszystkie kopciuchy w Polsce”. Jeszcze dziś zgłosimy na ręce pani marszałek (Elżbiety Witek) wniosek o uzupełnienie porządku obrad najbliższego posiedzenia Sejmu w tym tygodniu o informację Prezesa Rady Ministrów, dotyczącego szczegółowych zapisów planu odbudowy. Polacy mają prawo wiedzieć, jak będą wydatkowane te środki — poinformowała posłanka koła Polska 2050 Paulina Hennig-Kloska. Zdaniem Hołowni, ustawa o ratyfikacji funduszu nie została jeszcze przegłosowana, bo ”(Jarosław) Kaczyński boi się, że jeśli pójdzie z nią do Sejmu, to (minister sprawiedliwości Zbigniew) Ziobro go publicznie upokorzy i opozycja będzie musiała zapewnić mu większość do realizacji tak ważnego celu”.  Chciałbym się dzisiaj zwrócić publicznie do prezesa PiS: Panie Jarku, pan się nie boi! My jesteśmy gotowi wyciągnąć pomocną dłoń i wesprzeć rząd Zjednoczonej Prawicy — oświadczył Hołownia. Zapewnił, że posłanki Polski 2050 zagłosują za tym projektem ustawy, jeżeli tylko pojawi się w Sejmie. W ubiegły wtorek rząd zajmował się projektem ustawy o ratyfikacji decyzji dotyczącej unijnego funduszu odbudowy, ale go nie przyjął. Chodzi o ratyfikację decyzji Rady Europejskiej z 14 grudnia 2020 r. w sprawie systemu zasobów własnych Unii Europejskiej. Premier Mateusz Morawiecki zapytany na późniejszej konferencji prasowej, jakie było w sprawie projektu stanowisko ministrów z Solidarnej Polski, powiedział, że toczyła się na ten temat dyskusja. Ta dyskusja została rozpoczęta. Będziemy ją na forum politycznym, jak i merytorycznym kontynuować, ponieważ, zasadniczo, podstawowe kwestie zostały już przyjęte w grudniu — zaznaczył. Uważam, że każdy ma prawo mieć swoje zdanie i swoje wątpliwości. Te wątpliwości muszą być wyjaśnione — mówił Morawiecki. W grudniu ub.r. przywódcy państw UE porozumieli się ws. wieloletniego budżetu Unii na lata 2021-2027 oraz funduszu odbudowy gospodarek państw członkowskich po epidemii koronawirusa. Obecnie ratyfikacji przez parlamenty narodowe wymaga decyzja o zwiększeniu zasobów własnych UE, by możliwe było uruchomienie funduszu odbudowy. Łączna wartość unijnego budżetu na lata 2021-2027 to 1,8 bln euro, z czego wartość funduszu odbudowy to 750 mld. Po sprzeciwie Polski i Węgier wobec rozporządzenia dotyczącego mechanizmu powiązania dostępu do środków unijnych z przestrzeganiem zasad praworządności, w związku z którym premierzy obu państw zapowiadali możliwość zawetowania budżetu UE na lata 2021-2027, w grudniu 2020 roku w Brukseli doszło do porozumienia przywódców państw UE, które zostało zapisane w konkluzjach Rady Europejskiej. Znalazły się w nich zapisy mówiące m.in., że budżet UE, włączając Next Generation EU (instrument odbudowy), musi być chroniony przeciwko wszelkiego rodzaju nadużyciom finansowym, korupcji, konfliktowi interesów, a samo ustalenie, że doszło do naruszenia zasady państwa prawnego nie wystarczy do uruchomienia mechanizmu blokowania środków finansowych dla państw członkowskich. Komisja Europejska - która ma uruchamiać mechanizm blokowania środków unijnych - opracuje i przyjmie wytyczne dotyczące sposobu w jaki będzie stosować rozporządzenie, w tym metodologii przeprowadzania swojej oceny. wkt/PAP
Premier Morawiecki żegna Jana Lityńskiego. "Od 1968 roku odgrywał znaczącą rolę w walce o obywatelskie prawa Polaków"^Notujemy ...^2021-02-22 16:00:58.801613+01:00^https://wpolityce.pl/polityka/540240-premier-morawiecki-zegna-jana-litynskiego^Nie raz w swoim życiu ponosił konsekwencje stawania w obronie krzywdzonych - napisał w poniedziałek o zmarłym Janie Lityńskim premier Mateusz Morawiecki. Przypomniał, że Lityński „od 1968 roku odgrywał znaczącą rolę w walce o obywatelskie prawa Polaków”. CZYTAJ TAKŻE: -Nie żyje Jan Lityński - były działacz opozycji w czasach PRL, poseł i doradca prezydenta Bronisława Komorowskiego. Miał 75 lat -Politycy i dziennikarze żegnają Jana Lityńskiego. „”Jeden z tych wielkich”; „Wspaniały, ciepły człowiek”; „Nigdy nie kalkulował” O śmierci Jana Lityńskiego poinformował w niedzielę wieczorem dziennikarz, działacz opozycyjny w okresie PRL Eugeniusz Smolar. Lityński utonął w Narwi w okolicach Pułtuska, próbując ratować psa. Ze smutkiem przyjąłem wiadomość o śmierci Jana Lityńskiego. Nie raz w swoim życiu ponosił konsekwencje stawania w obronie krzywdzonych. Wczoraj zginął, próbując uratować swojego psa  — napisał na Facebooku premier. Przypomniał, że Lityński „od 1968 roku odgrywał znaczącą rolę w walce o obywatelskie prawa Polaków”.  Jako działacz KOR niósł pomoc represjonowanym i ich rodzinom, wspierał niezależny ruch związkowy. Aktywnie uczestniczył w życiu publicznym w latach karnawału Solidarności, a pierwsze lata po wprowadzeniu stanu wojennego spędził głównie w więzieniach oraz ukrywając się w podziemiu. W czasach PRL-u pisywał często. Solidarność Walcząca przedrukowywała niektóre jego artykuły  — głosi wpis Morawieckiego. Bliskim Lityńskiego złożył szczere wyrazy współczucia. Rzecznik Komendy Głównej Policji inspektor Mariusz Ciarka powiedział PAP, że Jan Lityński spacerując w Pułtusku wałem przeciwpowodziowym wszedł do Narwi, chcąc wyciągnąć z niej psa, pod którym załamał się lód.  Według relacji żony, która była świadkiem zdarzenia, mężczyzna utonął  — podał policjant. Policjanci z Pułtuska nadal prowadzą poszukiwania ciała. Jan Lityński urodził się w 1946 r. Był organizatorem i uczestnikiem studenckich wystąpień w marcu 1968 r., za co został skazany na 2,5 roku więzienia. Pracował jako robotnik, następnie programista komputerowy. W 1976 r. współzałożyciel „Biuletynu Informacyjnego”, pierwszego pisma ukazującego się poza cenzurą. Wielokrotnie aresztowany. W 1977 r. współredaktor „Robotnika”, niezależnego pisma na rzecz zakładania wolnych związków zawodowych. Członek KSS „KOR”, współpracownik Biura Interwencyjnego KSS „KOR” i „Krytyki” (członek redakcji). W 1980 r. doradca władz NSZZ „Solidarność”. Autor uchwalonego przez I Zjazd „Solidarności” Posłania do Ludzi Pracy Europy Wschodniej. W 1981 r. w stanie wojennym internowany, a następnie aresztowany. Po ucieczce z przepustki z więzienia od 1984 r. w solidarnościowym podziemiu, członek Regionalnego Komitetu Wykonawczego NSZZ „S”, Region Mazowsze. W 1989 r. uczestnik obrad Okrągłego Stołu. Wybrany do Sejmu RP w 1989 z woj. wałbrzyskiego. W latach 1989-2001 poseł na Sejm, m.in. przewodniczący Komisji Polityki Społecznej i Komisji Służb Specjalnych. Od 1990 r. w ROAD, następnie w UD i UW (wiceprzewodniczący). W latach 2008-2010 doradca PLL LOT do spraw społecznych, mediator sporów. Odznaczony został Krzyżem Komandorskim Orderu Odrodzenia Polski i Krzyżem Komandorskim z Gwiazdą. mm/PAP
Pyza i Wikło: Spiskiem w prawicę. "Lewackie inicjatywy uliczne mogą mieć bardzo niewiele wspólnego ze spontanicznymi działaniami"^"Sieci" - Największy konserwatywny tygodnik w Polsce^2021-02-22 15:41:36.105199+01:00^https://wpolityce.pl/polityka/540145-marek-pyza-i-marcin-wiklo-spiskiem-w-prawice^Politycy, organizacje pozarządowe, internetowi giganci i media. W tym czworoboku przez wiele miesięcy organizowana była utajniona operacja mająca na celu odsunięcie od władzy Donalda Trumpa. Udało się. Czy w Polsce też są możliwe takie gry? One już się toczą. Już nikt nie może mówić, że spiski wpływowych sił – polityków, biznesmenów, NGO-sów – nie istnieją, że to wymysł chorych umysłów prawicowych oszołomów. Nie może, bo tygodnik „Time” właśnie potwierdził ich istnienie. Podkreślmy, że chodzi o lewicową amerykańską gazetę sympatyzującą z Partią Demokratyczną, sięgającą właśnie po termin „spisek”. Dzięki tej perspektywie zupełnie inaczej możemy spojrzeć na ostatni protest mediów w Polsce – błyskawicznie i doskonale skoordynowany – ale też szerzej dostrzec elementy łączące „obronę” Polski przed prawicą w wykonaniu naszych liberałów.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Wkrótce decyzje ws. szkół. Minister edukacji: O wszystkim zdecyduje obecny tydzień. Resort obserwuje wzrosty zakażeń koronawirusem^Zespół wPolityce.pl^2021-02-22 15:34:14.844576+01:00^https://wpolityce.pl/polityka/540165-wkrotce-decyzje-ws-szkol-czarnek-zdecyduje-obecny-tydzien^Decyzje o formy kształcenia w szkołach zostaną podjęte na pewno najpóźniej do połowy tygodnia – powiedział w poniedziałek minister edukacji i nauki Przemysław Czarnek. CZYTAJ TAKŻE: — Niedzielski: Wszyscy oczekujemy, że trzeba powoli wychodzić i akceptować pewne ryzyka, które są związane z luzowaniem — Dzieci wrócą do nauki zdalnej? Wiceminister edukacji: W podstawówkach nie widać wzrostu liczby zakażeń. Mamy kilka wariantów — Unijny projekt edukacji włączającej. Co to oznacza w praktyce i jak należy rozumieć równość szans? Do 28 lutego została przedłużona nauka zdalna dla uczniów z klas IV-VIII szkół podstawowych i uczniów szkół średnich. Młodsi uczniowie – z klas I-III szkół podstawowych – nadal uczą się stacjonarnie w szkołach, zajęcia stacjonarne mają też przedszkolaki. W poniedziałek w Programie I Polskiego Radia szefa resortu edukacji Przemysława Czarnka zapytano m.in. o to, kiedy zostaną podjęte decyzje o formie kształcenia od marca. Na pewno najpóźniej do połowy tygodnia — poinformował minister. W jego ocenie o wszystkim zdecyduje obecny tydzień. Zapewnił, że resort obserwuje wzrosty zakażeń koronawirusem. Powiedział, że jeśli III fala epidemii będzie się rozwijać spokojnie i będzie spłaszczona, to dzieci z klas I-III nadal będą się uczyć w trybie stacjonarnym. Minister Czarnek mówił też o szczepieniach przeciwko COVID-19 wśród nauczycieli. W sobotę MEiN poinformowało, że prawie 545 tys. nauczycieli zostało zarejestrowanych na szczepienia przeciw COVID-19, w tym w II turze, czyli od poniedziałku blisko 277 tys. osób. Wśród zarejestrowanych jest prawie 63 tys. nauczycieli akademickich. Szef resortu edukacji powiedział, że w sobotę zaszczepiono ponad 100 tys. nauczycieli. Nauczyciele otrzymują zastrzyki preparatem AstryZeneki. Czarnek odniósł się do pytania o bezpieczeństwo tej szczepionki. Powiedział, że nie ma informacji o groźnych odczynach poszczepiennych. Dla nas szczepionka AstryZeneki jest bezpieczna i powoduje możliwość powrotu do normalności w szkolnictwie w krótkiej perspektywie czasowej — podkreślił. wkt/PAP
Tusk wyzłośliwia się na TT: "Postulaty likwidacji CBA, IPN i TVP Info nie są kontrowersyjne..."; Internauci są zażenowani^Kronika kłamliwej histerii^2021-02-22 15:30:59.521095+01:00^https://wpolityce.pl/polityka/540235-tusk-wyzlosliwia-sie-na-tt-postulaty-likwidacji-cba-ipn^Donald Tusk postanowił zamieścić kolejny złośliwy wpis na Twitterze. Tym razem nawiązał do ogłoszonych na jednej z konwencji PO propozycji ówczesnego przewodniczącego partii Grzegorza Schetyny, by zlikwidować CBA i IPN, a także do najnowszego pomysłu PO - by zlikwidować program TVP INFO. CZYTAJ TAKŻE: — Miało być śmiesznie? Tusk próbuje kpić z Andrzeja Dudy: „Nie podzielam krytyki sportowych pasji Pana Prezydenta” — „Dowcipny” Tusk publikuje zdjęcie z Gowinem: Wicepremier w trakcie tajnego spotkania przechodzi na dobrą stronę, ale się nie cieszy Postulaty likwidacji CBA, IPN i TVP Info nie są kontrowersyjne, tylko spóźnione. PiS dawno już zlikwidował te instytucje. CBA ma  dziś tyle wspólnego z antykorupcją, ile IPN z pamięcią i TVP z informacją — napisał na Twitterze Donald Tusk.
Znowu szczuje! Michnik w "El País" o "reżimie" Kaczyńskiego: "Fałszowanie historii i ukrywanie skandali korupcyjnych to nie wszystko"^w Prasie Światowej^2021-02-22 14:32:11.941936+01:00^https://wpolityce.pl/polityka/540206-znow-szczuje-michnik-w-el-pais-o-rezimie-kaczynskiego^„Fałszowanie historii i ukrywanie skandali korupcyjnych to nie wszystko. Szereg procesów przeciwko jego krytykom to za mało. Wszystkie media, które nie są pod kontrolą reżimu PiS i nie służą jego interesom, muszą zostać zniszczone” - taki obraz Polski nakreślił Adam Michnik w hiszpańskim, lewicowym dzienniku „El País”. CZYTAJ RÓWNIEŻ: Michnik szczuje na Polskę we włoskiej prasie: PiS nienawidzi wolnych mediów. Trwa proces putinizacji. Tak umiera demokracja Adam Michnik po raz kolejny postanowił w zagranicznych mediach zaatakować polski rząd. Stwierdził, że „Jarosław Kaczyński, faktyczny władca Polski” buduje swój „reżim” wzorując się na Viktorze Orbanie. Polityka, przeciw której protestują niezależne polskie media, uczyniła je tak samo bezbronnymi, jak ich odpowiedniki w Rosji i na Węgrzech. W rzeczywistości, jak publicznie przyznał wicepremier Jarosław Kaczyński, faktyczny władca Polski, którego reżim bazuje na reżimie węgierskim Viktora Orbána — napisał redaktor naczelny „Gazety Wyborczej”. Michnik w tekście nie zdobywa się na oryginalne tezy. Po słowach o reżimie mamy rytualne porównanie mediów publicznych do propagandy Goebbelsa. Pierwszą ofiarą, zarówno dawniej, jak i dziś, były media publiczne, które stały się megafonem Prawa i Sprawiedliwości Kaczyńskiego. Oficjalne polskie media nawracają ludzi ciągłym strumieniem kłamstw i oszczerstw przypominających mistrzów propagandy, takich jak Joseph Goebbels i Andrei Zhdanov — wskazał Michnik. Kolejnymi upolitycznionymi i podporządkowanymi organami wobec partii rządzącej był Trybunał Konstytucyjny, prokuratura i instytucje kultury. Stopniowo przekształcili demokratyczne państwo prawa w autorytarną wioskę potiomkinowską — dodał. Nie mogło również zabraknąć porównań polski do Rosji Władimira Putina i słów o „fałszowaniu historii”. Idąc za przykładem prezydenta Rosji Władimira Putina i Orbána, PiS nie jest już w stanie kontrolować mediów publicznych i lojalności wobec prorządowych serwisów i gazet, a kieruje swoją uwagę na dławienie niezależnych serwisów informacyjnych. Fałszowanie historii i ukrywanie skandali korupcyjnych to nie wszystko. Szereg procesów przeciwko jego krytykom to za mało. Wszystkie media, które nie są pod kontrolą reżimu PiS i nie służą jego interesom, muszą zostać zniszczone — podkreślił Michnik. xyz/dorzeczy.pl
TYLKO U NAS. M. Wąsik odpowiada na prowokację Kozlovskiej i Kramka: ”Ulotki skierowane przez FOD do policjantów trzeba traktować w kategorii bluzgów”^Zespół wPolityce.pl^2021-02-22 14:26:37.367358+01:00^https://wpolityce.pl/polityka/540216-tylko-u-nas-m-wasik-odpowiada-na-prowokacje-fod^Maciej Wąsik, wiceminister spraw wewnętrznych reaguje na akcję ulotkową Fundacji Otwarty Dialog, w których wzywają oni policjantów do jawnego nieposłuszeństwa. Zdaniem Macieja Wąsika, ulotki nie wywrą na policjantach większego wrażenia. CZYTAJ TAKŻE: NASZ NEWS. Kramek i Kozlovska wzywają policję do buntu i straszą konsekwencjami: „Czy wasi koledzy gazujący posłanki będą mieli dokąd uciekać?” Ulotki skierowane przez Fundację Otwarty Dialog do funkcjonariuszy policji państwowej trzeba traktować w kategorii bluzgów – pełnych inwektyw i nieprawdziwych informacji, porównujących polskich policjantów do „ukraińskiego ZOMO” z czasów tłumienia rewolucji na Majdanie. Można to porównać do sytuacji w trakcie „Strajku Kobiet”, kiedy jedna z pań, osłonięta maseczką, bluzgała na postawnego policjanta i zadawała mu pytanie: „komu ty służysz psie”? A on odpowiedział: ”służę Rzeczpospolitej Polskiej”. Tak dziś odbieram ulotki skierowane do policjantów. – mówi Maciej Wąsik w rozmowie z portalem wPolityce.pl. Wiceminister spraw wewnętrznych przypomniał, że to nie pierwsza taka akcja Kozlovskiej i Kramka. Fundacja Otwarty Dialog atakuje policję bezustannie. Gdy tylko doszliśmy do władzy, to właśnie aktywiści tej fundacji, próbowali wywołać zamieszki i mówili „wyłączmy rząd”, „blokujmy budynki rządowe i „nie płaćmy podatków”. Można było wręcz wnioskować, że dopuszczali wtedy nawet rozlew krwi. Komuś marzył się „Majdan”. Gdyby doszło do takiej sytuacji, to wówczas, Fundacja Otwarty Dialog twierdziłaby, że  „władza ma krew na rękach”. My do takiej sytuacji nie dopuściliśmy i nie dopuścimy – pokreślił Maciej Wąsik.  W Polsce istnieje olbrzymia sfera wolności i fundacja może sobie drukować ulotki, ale nie sądzę, by ich treść robiła większe wrażenie na funkcjonariuszkach i funkcjonariuszach. Jestem, przekonany, że policjanci nadal będą stali po stronie prawa i porządku. Będą działali tak, by bronić naszego bezpieczeństwa – zapewnił wiceminister spraw wewnętrznych. Portal wPolityce.pl pytał też ministra o kwestię uznania Ludmily Kozlovkiej za persona non grata w Polsce.  W mojej opinii, decyzja o uznaniu pani Kozovskiej za persona non grata jest w pełni uzasadniona – nie miał wątpliwości minister Maciej Wąsik. WB
Siedziba IPN w Warszawie oblana czerwoną farbą. Wandal zniszczył orła w logo Instytutu. Mężczyzna został zatrzymany przez policję^Zespół wPolityce.pl^2021-02-22 14:12:10.635475+01:00^https://wpolityce.pl/polityka/540210-siedziba-ipn-w-warszawie-oblana-czerwona-farba^Śródmiejscy policjanci zatrzymali mężczyznę podejrzewanego o zniszczenie mienia - poinformował PAP rzecznik śródmiejskiej policji podinsp. Robert Szumiata. Mężczyzna miał oblać farbą budynek, w którym jest siedziba Instytutu Pamięci Narodowej. Do zdarzenia doszło w poniedziałek przed południem. Na profilu Tu Obywatele na Facebooku opublikowano film zatytułowany „Precz z faszyzmem w IPN - protest przed IPN Warszawa”. Na nagraniu widać jak zamaskowany mężczyzna podszedł pod siedzibę IPN przy placu Krasińskich, a następnie oblał elewację budynku czerwoną farbą a następnie namalował znak Polski Walczącej. To symbol krwi milionów ofiar faszyzmu w Europie i nie tylko — mówi głos zza kamery.  Dzieją się w Polsce rzeczy szokujące. Faszyści zostają dyrektorami w Instytucie Pamięci Narodowej. To pokazuje ducha obecnej władzy — możemy usłyszeć na nagraniu.
Dr Tomasz Greniuch  złożył rezygnację na ręce prezesa IPN. Szarek: Przyjąłem ją. Dalsze pełnienie przez niego funkcji jest niemożliwe^Zespół wPolityce.pl^2021-02-22 13:50:01.787479+01:00^https://wpolityce.pl/polityka/540212-dr-greniuch-zlozyl-rezygnacje-szarek-przyjalem-ja^Prezes Instytutu Pamięci Narodowej Jarosław Szarek poinformował w oświadczeniu, że dr Tomasz DGreniuch złożył na jego ręce rezygnację z zajmowanego stanowiska p.o. Dyrektora Oddziału IPN we Wrocławiu. Szef Instytutu dodał, że rezygnacja została przez niego przyjęta. CZYTAJ TAKŻE: — Nieoficjalnie: Dr Greniuch, w związku z kontrowersjami dotyczącymi jego przeszłości, nie będzie szefem IPN we Wrocławiu — Jest stanowisko prezydenta ws. Tomasza Greniucha. „Dyrektorem w IPN może być wyłącznie osoba o nieposzlakowanej opinii” — Zybertowicz: Greniuch nie powinien być szefem oddziału IPN we Wrocławiu. Jego przeszłość nie była znana Kancelarii Prezydenta Prezes IPN napisał, że „w związku z zaistniałymi okolicznościami dotyczącymi nominacji dr. Tomasza Greniucha na stanowisko p.o. dyrektora Oddziału IPN we Wrocławiu, dalsze pełnienie przez niego tej funkcji jest niemożliwe”. Dr Tomasz Greniuch złożył na moje ręce rezygnację. Z dniem 22 lutego br. została ona przyjęta przeze mnie — przekazał Szarek. O tym, że dr Tomasz Greniuch objął stanowisko p.o. dyrektora Oddziału IPN we Wrocławiu Instytut poinformował 9 lutego. Decyzja ta wzbudziła jednak szereg kontrowersji, a media przypomniały, że Greniuch w przeszłości był działaczem Obozu Narodowo-Radykalnego, a także wykonywał gest nazistowskiego pozdrowienia. Przeciwko tej decyzji IPN zaprotestowali m.in. politycy strony rządowej, jak i opozycji, historycy, publicyści, działacze opozycji demokratycznej w okresie PRL-u, a także Ambasada Izraela w Polsce. Informacje o tej nominacji trafiły również do zagranicznych mediów. Krytyczne stanowisko wobec objęcia przez Greniucha kierownictwa w IPN we Wrocławiu zajął prezydent Andrzej Duda, który - jak przekazał w sobotę prezydencki minister Wojciech Kolarski - ocenił, że „dyrektorem w Instytucie Pamięci Narodowej może być wyłącznie osoba o nieposzlakowanej opinii”. W poniedziałek również szef KPRM Michał Dworczyk powiedział, że dla dobra instytucji i wizerunku Polski powinna nastąpić zmiana na stanowisku szefa wrocławskiego oddziału IPN.  wkt/PAP
Jednorazowe wypłaty po 600 zł dla przymusowych robotników III Rzeszy. Tak “hojne” reparacje dostali Polacy^Edyta Hołdyńska^2021-02-22 13:39:08.003060+01:00^https://wpolityce.pl/polityka/540202-tak-hojne-reparacje-dostali-polacy^Heiko Maas powiedział o 2 mld euro rekompensaty dla narodu polskiego wskutek niemieckich działań z czasów II wojny światowej. Realnie pracujący przymusowo Polacy dostali urągające ich godności jednorazowe kilkuset złotowe odszkodowania.  “Dane państwo jest odpowiedzialne za przekazanie uzyskanego odszkodowania swoim obywatelom w odpowiedniej formie” - odpowiedział Arkadiuszowi Mularczykowi na pytanie o reparacje wojenne dla Polski niemiecki dyplomata.  Tymczasem Fundacja Polsko-Niemieckie Pojednanie na swojej stronie internetowej podaje bilans za 2019 r. To wypłata 1200 osobom po 1250 zł. Jednorazowo. Za wieloletnie prace przymusowe w niemieckich obozach pracy, albo u niemieckich gospodarzy, często za miskę wodnistej zupy dziennie.
Kto może rozmawiać o aborcji? Posłanka Lewicy oburzona doborem gości w programie TV. Z pomocą pospieszył dziennikarz^Znalezione w sieci^2021-02-22 13:20:51.076989+01:00^https://wpolityce.pl/polityka/540203-kto-moze-rozmawiac-o-aborcji-falej-oburzona-doborem-gosci^Lewica tak bardzo zapędza się w swoich postulatach dot. nieskrępowanych możliwości zabijania nienarodzonych dzieci, że czasami dochodzi do absurdalnych sytuacji. Monika Falej, posłanka Lewicy, oburzała się w mediach społecznościowych, że w programie na antenie Polsat News o aborcji rozmawiali sami mężczyźni. Nie zwróciła jednak uwagi na jeden szczegół, o czym poinformował ją dziennikarz. CZYTAJ TAKŻE: — Barbarzyńskie postulaty Rady Konsultacyjnej przy OSK! Aborcja bez żadnych ograniczeń. „Kobieta i osoba nosząca ciążę będą miały wybór” — TYLKO U NAS. Wróblewski: Pomysł Lewicy jest niekonstytucyjny. TK przywróciłby obowiązywanie przepisu Kodeksu Karnego — Stało się! PO w końcu osiągnęła jakiś sukces. Lempart chwali Platformę za stanowisko ws. aborcji: Ulica mówiła do Budki i on posłuchał Posłanka Lewicy nie kryła swojego oburzenia, że w programie „Prezydenci i Premierzy” o aborcji rozmawiali sami mężczyźni. Dyskusja w @PolsatNewsPL o aborcji. Wśród dyskutantów sami eksperci? Pięciu seniorów, zatroskanych nad losem swoich plemników? Litości !! Kiedy to się skończy? #WolneMedia to wolne myślenie ? #LegalnaAborciaBezKompromisów — napisała Falej. Z pomocą pospieszył jej dziennikarz Konrad Piasecki, który wyjaśnił, że sama nazwa programu wskazuje na jego formułę. Zanim się napisze taki tweet warto dowiedzieć się, że ten program nazywa się Prezydenci i Premierzy. Że ta nazwa ma sporo wspólnego z tym kogo się do niego zaprasza. A potem zapytać jakiegokolwiek wydawcy medialnego czy kobiety-ex-szefowe rządu przyjmują do niego zaproszenia — odpowiedział Konrad Piasecki.
Tak negocjują koalicję 276? Hołownia odpowiada Nitrasowi: "Takie bzdury, które opowiadasz, są oczywiście dowodem waszej słabości"^Zespół wPolityce.pl^2021-02-22 12:52:02.857167+01:00^https://wpolityce.pl/polityka/540191-przyszli-koalicjanci-holownia-do-nitrasa-opowiadasz-bzdury^„Sławku drogi, mam dla ciebie taki komunikat - bądź spokojny, możesz spokojnie chodzi korytarzem i sejmowym, i senackim, ty nigdy żadnej propozycji od nas nie dostaniesz” - stwierdził Szymon Hołownia w odpowiedzi na słowa Sławomira Nitrasa o tym, że każdy przechodzący sejmowym korytarzem dostaje propozycję dołączenia do Polski 2050. CZYTAJ RÓWNIEŻ:Kolejny sygnał o rosnącej sile Hołowni. Wygrywa ważne starcie z Platformą. „Pytanie, czy wysokie notowania nie przyszły zbyt wcześnie”. NASZ SONDAŻ W dzisiejszej rozmowie z Wirtualną Polską Sławomir Nitras skrytykował Szymona Hołownię. To, co robi Szymon Hołownia, nie jest ładne. Ujawniając nieco kuluary - liczba ludzi, którym Hołownia składa propozycje, przekracza granice dobrego smaku. Robią to w odnośnie Koalicji Obywatelskiej zupełnie przypadkowo. Każdy, kto akurat przechodzi korytarzem, w Sejmie dostaje „ofertę”. Dla niego poglądy tych ludzi nie mają żadnego znaczenia — stwierdził polityk Platformy Obywatelskiej. Na te słowa zareagował lider ugrupowania Polska 2050. Sławomir Nitras był uprzejmy powiedzieć, że każdy kto przechodzi korytarzem sejmowym, dostaje od nas propozycje. Sławku drogi, mam dla ciebie taki komunikat - bądź spokojny, możesz spokojnie chodzi korytarzem i sejmowym, i senackim, ty nigdy żadnej propozycji od nas nie dostaniesz. Możesz absolutnie bezpiecznie się czuć, możesz chodzić w tym budynku, gdzie chcesz. Takie bzdury, które opowiadasz, są oczywiście dowodem waszej słabości czy twojej słabości, bo jeżeli nie masz nic innego do zaproponowania ludziom fajnym, którzy decydują się jednak z Twojego towarzystwa zrezygnować, to oczywiście musisz bruździć innym. To jest zrozumiałe. Mam dla Ciebie też taką koleżeńską radę, jeżeli byś mógł, to powstrzymaj się od tego typu komentarzy, bo one nie służą tej tak promowanej przez was jedności opozycji i koalicji 276, którą żeście tak wspaniale zaprezentowali — wskazał Szymon Hołownia.
Biedroń snuje marzenia o rozpadzie Zjednoczonej Prawicy: Każda rysa jest balsamem na me serce. Powinniśmy kibicować, by się kłócili^Zespół wPolityce.pl^2021-02-22 12:29:54.471732+01:00^https://wpolityce.pl/polityka/540193-biedron-snuje-marzenia-o-rozpadzie-zjednoczonej-prawicy^Wszyscy powinniśmy kibicować, by w Zjednoczonej Prawicy kłócili się między sobą, jeśli efektem miałby być rozpad tej koalicji i przyspieszone wybory - ocenił europoseł, lider Wiosny Robert Biedroń pytany o sytuację w ZP. Każda rysa w Zjednoczonej Prawicy jest balsamem na me serce - stwierdził. CZYTAJ TAKŻE: — Co dalej z Żalkiem, Gryglasem i Cieślakiem? Sroka: Członkowie rządu, którym wycofaliśmy rekomendacje, nie zostaną w nim długo — Budżet UE podzieli koalicję? Brudziński nie ma wątpliwości: Zjednoczona Prawica się ostoi. Gwarantem trwałości jest Jarosław Kaczyński — Dążenia opozycji do władzy. Prof. Śpiewak studzi emocje: PiS wciąż nie ma z kim przegrać. Budka jest najsłabszym liderem PO z możliwych Każda rysa w Zjednoczonej Prawicy jest balsamem na me serce. Im więcej oni się kłócą, tym lepiej się czuję i to jest takie bardzo miłe, bo to oznacza ich rozpad — powiedział europoseł Lewicy. Dodał, że konflikt między PiS a Porozumieniem i Solidarną Polską jest jak serial brazylijski, któremu nadał tytuł „W niezjednoczonym kręgu”. Myślę, że wszyscy powinniśmy kibicować, żeby oni się kłócili między sobą, tylko pamiętajmy, że na koniec dnia traci na tym Polska, bo ich kłótnie prowadzą do tego, że nie zajmują się pandemią, tylko zajmują się sobą, ale jeżeli efektem ma być to, że Zjednoczona Prawica się rozpadnie i będziemy mieli przyspieszone wybory i pozbędziemy się w końcu Prawa i Sprawiedliwości raz na zawsze, to ja jestem za tym, żeby oni rysowali jak najbardziej między sobą — ocenił Biedroń. Jednym z efektów trwającego w Porozumieniu sporu w sprawie kierownictwa partii było wycofanie przez zarząd na czele z wicepremierem Jarosławem Gowinem rekomendacji dla trzech członków rządu: wiceministra funduszy i polityki regionalnej Jacka Żalka, wiceministra aktywów państwowych Zbigniewa Gryglasa i ministra-członka RM Michała Cieślaka. Wicemarszałek Sejmu, szef klubu PiS Ryszard Terlecki pytany w piątek, czy ci wiceministrowie zostaną zdymisjonowani odpowiedział, że „na razie się tego nie spodziewamy”. W sobotę dymisję otrzymał natomiast dotychczasowy wiceminister aktywów państwowych, polityk Solidarnej Polski Janusz Kowalski. Solidarna Polska w wydanym tego dnia oświadczeniu negatywnie oceniała odwołanie Kowalskiego i stwierdziła, że nastąpiło to wbrew umowie koalicyjnej zawartej w ramach Zjednoczonej Prawicy. Politycy SP, w tym Kowalski, krytykowali ostatnio koalicjantów m.in. ws. negocjacji budżetowych z UE, jak i za to, że rząd przyjął Politykę Energetyczną Polski do 2040 roku, która zakłada gruntowną transformację polskiej energetyki, np. istotnie ogranicza zużycie węgla i znacząco ogranicza emisję CO2.  wkt/PAP
NASZ NEWS. Kramek i Kozlovska wzywają policję do buntu i straszą konsekwencjami: „Czy wasi koledzy gazujący posłanki będą mieli dokąd uciekać?”^Zespół wPolityce.pl^2021-02-22 12:28:40.759222+01:00^https://wpolityce.pl/polityka/540195-nasz-news-kramek-i-kozlovska-wzywaja-policje-do-buntu^Ludmirze Kozlovskiej i Bartoszowi Kramkowi znów marzy się „Majdan w Warszawie”. Przy pomocy szokujących ulotek wzywają policjantów do nieposłuszeństwa, straszą ich konsekwencjami i chcą, by nie reagowali oni na ewidentne przykłady łamania prawa. Fundacja Otwarty Dialog jawnie już posługuje się symboliką kijowskiego „Majdanu”. CZYTAJ TAKŻE: UJAWNIAMY. 16 kroków, które mają sparaliżować Polskę i odsunąć PiS. Inżynierowie zbiorowej histerii mają chytry plan: „Wyłączmy rząd!” CZYTAJ RÓWNIEŻ: NASZ NEWS. Śledztwo ws. ewentualnych nieprawidłowości w fundacji Kramka i Kozlovskiej: „Trwa analiza przepływów finansowych FOD i Silk Road” Najnowsza akcja Fundacji doskonale tłumaczy decyzję polskiego rządu, który postanowił, że Ludmila Kozlovska nie może przebywać na terenie RP. Kolejne działania jej fundacji pokazują, że słynny 16 - punktowy plan obalenia legalnego rządu w Polsce był nie tylko dokumentem teoretycznym, ale stał się wstępem do wprowadzenia ulicznego chaosu w Polsce. Tym razem FOD zwraca się do policjantów w kontekście protestów i nielegalnych zgromadzeń. Policjancie! Policjantko! Nie bądź ślepym bagnetem! Władza minie. Wstyd i odpowiedzialność karna pozostaną! – czytamy w jednej z ulotek FOD przeznaczonej dla funkcjonariuszy policji. Tak jak konstytucja jest ważniejsza od ustaw, tak samo ustawy są ważniejsze od rozporządzeń. Dlatego nie można rozporządzeniem ministra zdrowia zabronić organizacji zgromadzeń, w tym zgromadzeń spontanicznych – pisze FOD do policjantów.                Kramek i Kozlovska ewidentnie tez próbują zastrzaszać tych funkcjonariuszy, którzy strzegą prawa i bezpieczeństwa osób uczestniczących w nielegalnych zamieszkach ostatnio organizowanych przez „Strajk Kobiet”. Funkcjonariusz publiczny, który przekraczając swoje uprawnienia lub nie dopełniając obowiązków działa na szkodę interesu publicznego lub prywatnego podlega karze pozbawienia wolności do lat trzech – FOD przypomina treść art. 231 p. 1 Kodeksu Karnego, który nijak się ma do legalnych działań policji. FOD nawiązuje też w swoich ulotkach do „ukraińskiego ZOMO” odpowiedzialnego za masakrę na Majdanie. Szokujące porównanie siepaczy ukraińskiego reżimu do polskich policjantów jest niewyobrażalnym skandalem. Po zwycięstwie rewolucji i zmianie władzy, rozwiązano „ukraińskie ZOMO (…). Rozpoczęły się głośne medialne procesy oraz lustracja służb mundurowych. (…). Wielu berkutowców uciekło przed odpowiedzialnością do Rosji i rozpoczęło służbę w rosyjskich formacjach. Czy wasi koledzy - gazujący posłanki i łamiący ręce manifestantkom - będą ielo dokąd uciekać? – pyta w ulotce Fundacja Otwarty Dialog.      Ulotka przygotowana przez FOD powinna znaleźć się pod lupą polskich służb specjalnych. Próba anarchizacji państwa, poprzez próbę rewolty w policji, grozi podstawom bezpieczeństwa państwa polskiego i jest jawną próbą nieuprawnionej ingerencji w polską praworządność.  WB
Spotkanie prezydenta Andrzeja Dudy z premierem Mateuszem Morawieckim ws. "Nowego Polskiego Ładu"^Zespół wPolityce.pl^2021-02-22 12:24:07.569890+01:00^https://wpolityce.pl/polityka/540196-spotkanie-prezydenta-z-premierem-ws-nowego-polskiego-ladu^W poniedziałek w Pałacu Prezydenckim trwa spotkanie prezydenta Andrzeja Dudy z premierem Mateuszem Morawickim; tematem są konsultacje dotyczące projektu „Nowego Polskiego Ładu - dowiedziała się nieoficjalnie PAP ze źródeł w prezydenckiej kancelarii. Zgodnie z zapowiedzią premiera Mateusza Morawieckiego program „Nowy Polski Ład” będzie zawierał przede wszystkim plany inwestycyjne, ale także propozycje dotyczące wielu dziedzin życia społecznego oraz gospodarczego w czasie po pandemii. W ramach programu rząd zaproponuje cały szereg projektów infrastrukturalnych i innowacyjnych - mówił w styczniu Morawiecki. W ramach Nowego Ładu - zapowiadał w lutym szef rządu - zostanie zaprezentowana „atrakcyjna oferta dla inwestorów po to, żeby polska gospodarka była jak najlepiej przygotowana do nowej rzeczywistości gospodarczej”.  Po pandemii ludzie będą inaczej podchodzić do kontaktów biznesowych, handlu i produkcji. Będziemy gotowi wykorzystać tę wielką szansę  — zadeklarował Morawiecki. Wicepremier, minister rozwoju, pracy i technologii Jarosław Gowin informował na początku lutego, że „Nowy Polski Ład” ma zostać zaprezentowany na przełomie lutego i marca. Dodał, że ma być to plan rozwoju gospodarki po pandemii koronawirusa. mm/PAP
Tak zachowuje się samorządowiec? Skandaliczny wpis prezydenta Skarżyska-Kamiennej. Udostępnił zdjęcia z napisem "J...ć PiS"^Czyżby obłęd?^2021-02-22 12:06:21.923165+01:00^https://wpolityce.pl/polityka/540187-skandaliczny-wpis-prezydenta-skarzyska-kamiennej^Czy to jest zachowanie godne samorządowca, a tym bardziej prezydenta miasta? Prezydent Skarżyska-Kamiennej Konrad Krönig opublikował w mediach społecznościowych wpis ze zdjęciem, na którym widać wulgarne hasło znane z protestów Strajku Kobiet oraz ukrywane pod ośmioma gwiazdkami - „Je… PiS”. CZYTAJ TAKŻE: — Tusk w „GW” zachwyca się wulgarnymi protestami i oskarża PiS: „Tutaj rzeczywiście cisną się na usta wyłącznie bardzo mocne słowa” — Inteligenci spod ośmiu gwiazdek. „Naszą wyobraźnią i intelektem chce zawładnąć taki język” — Cała stara ekipa III RP liczy, że te wulgarne protesty zmiotą Zjednoczoną Prawicę, ale bardziej prawdopodobne jest, że wykończą właśnie ją Krönig w niedzielę opublikował na Facebooku dwa zdjęcia przedstawiające należący do miasta stadion Ruchu. Na pokrytej śniegiem murawie wydeptano wulgarny napis obrażający Prawo i Sprawiedliwość. Wygląda na to, że prezydent miasta nie widzi w tym nic niestosownego. Skarżysko – moje ukochane miasto! — napisał Krönig.      Konrad Krönig został wybrany po raz pierwszy na prezydenta Skarżyska-Kamiennej w 2014 roku, reelekcję uzyskał w 2018 roku. Za pierwszym, jak i za drugim razem, popierany był przez Polskie Stronnictwo Ludowe oraz Platformę Obywatelską. wkt/Facebook
Nieoficjalnie: Dr Greniuch,  w związku z kontrowersjami dotyczącymi jego przeszłości, nie będzie szefem IPN we Wrocławiu^Zespół wPolityce.pl^2021-02-22 11:35:01.106814+01:00^https://wpolityce.pl/polityka/540184-nieoficjalniedr-greniuch-nie-bedzie-szefem-ipn-we-wroclawiu^Dr Tomasz Greniuch, w związku z kontrowersjami dotyczącymi jego przeszłości w ONR i używaniem nazistowskich gestów, nie będzie pełnił funkcji dyrektora oddziału IPN we Wrocławiu - dowiedziała się nieoficjalnie PAP w Instytucie Pamięci Narodowej. CZYTAJ RÓWNIEŻ: Jest stanowisko prezydenta ws. Tomasza Greniucha. „Dyrektorem w IPN może być wyłącznie osoba o nieposzlakowanej opinii” O szczegółach decyzji Instytut poinformuje na briefingu prasowym o godz. 14 przed siedzibą IPN przy u. Postępu w Warszawie. W spotkaniu z dziennikarzami udział weźmie prezes IPN Jarosław Szarek. O tym, że dr Tomasz Greniuch objął stanowisko p.o. dyrektora Oddziału IPN we Wrocławiu Instytut poinformował 9 lutego. Decyzja ta wzbudziła jednak szereg kontrowersji, a media przypomniały, że Greniuch w przeszłości był działaczem Obozu Narodowo-Radykalnego, a także wykonywał gest nazistowskiego pozdrowienia. Przeciwko tej decyzji IPN zaprotestowali m.in. politycy strony rządowej, jak i opozycji, historycy, publicyści, działacze opozycji demokratycznej w okresie PRL-u, a także Ambasada Izraela w Polsce. Informacje o tej nominacji trafiły również do zagranicznych mediów. Krytyczne stanowisko wobec objęcia przez Greniucha kierownictwa w IPN we Wrocławiu zajął prezydent Andrzej Duda, który - jak przekazał w sobotę prezydencki minister Wojciech Kolarski - ocenił, że „dyrektorem w Instytucie Pamięci Narodowej może być wyłącznie osoba o nieposzlakowanej opinii”. W poniedziałek również szef KPRM Michał Dworczyk powiedział, że dla dobra instytucji i wizerunku Polski powinna nastąpić zmiana na stanowisku szefa wrocławskiego oddziału IPN. Do tej pory nominacji Greniucha na szefa IPN we Wrocławiu bronił prezes Instytutu Jarosław Szarek. Pytany w ubiegłym tygodniu, czy nie widzi niczego kontrowersyjnego w tym, że dyrektorem oddziału IPN we Wrocławiu został człowiek, który w przeszłości używał symboli nazistowskich i był liderem Obozu Narodowo-Radykalnego, Szarek przypomniał, że Greniuch „za ten czyn przeprosił i wielokrotnie, już przed laty, powiedział, że ten czyn był błędem”. Prezes IPN przywołał też wcześniejszy komunikat, w którym IPN odniósł się do zarzutów wobec Greniucha, zaznaczając, że „dotyczą jego zachowań z czasów młodości”. xyz/PAP
Prezydent w ONZ wsparł protesty Białorusinów i upomniał się o Nawalnego: "Chcemy świata opartego na sile prawa"^Zespół wPolityce.pl^2021-02-22 10:58:23.980521+01:00^https://wpolityce.pl/polityka/540179-pad-w-onz-chcemy-swiata-opartego-na-sile-prawa^Próby powstrzymania pandemii COVID-19 to najpilniejsze wyzwanie dla społeczności międzynarodowej; pandemia podniosła kwestię opieki zdrowotnej do rangi podstawowych praw człowieka - powiedział w poniedziałek prezydent Andrzej Duda podczas debaty na forum Rady Praw Człowieka ONZ. Ze względu na trwającą pandemię wydarzenie ma charakter wideokonferencji. Prezydent podkreślił w swoim wystąpieniu, że rozprzestrzenianie się wirusa COVID-19 i próby jego powstrzymania stanowią najpilniejsze wyzwanie dla społeczności międzynarodowej.  Pandemia pokazała, że żadne społeczeństwo, ani żaden kraj, biedny czy bogaty, i żadna część świata nie jest odporna na jej negatywny wpływ i skutki uboczne  — powiedział.
Sawicki o absurdalnych postulatach Spurek: Oni mówią w sprawie aborcji "dajmy prawo wyboru", więc niech ona się nie wtrąca w rolnictwo^Zespół wPolityce.pl^2021-02-22 10:35:30.527035+01:00^https://wpolityce.pl/polityka/540171-sawicki-odpowiada-na-absurdalne-postulaty-spurek-ws-miesa^Sylwia Spurek chce zakazać promowania wszystkich produktów, które pochodzą od zwierząt. Sprawa dotyczy również mleka i nabiału. Poseł Polskiego stronnictwa Ludowego Marek Sawicki powiedział na antenie radiowej Trójki, że „zdrowiu najbardziej szkodzi życie”, o czym Spurek powinna wiedzieć. CZYTAJ TAKŻE: — Przedstawiciel branży mleczarskiej zaprosił Spurek na rozmowę przy szklance kefiru. Europoseł odmówiła: „Wolę szklankę mleka roślinnego” — Sylwia Spurek kontra hodowcy zwierząt. Europosłanka chce całkowitego zakazu reklamy mięsa, mleka i nabiału — NASZ WYWIAD. Ardanowski: Spełnienie lewicowych postulatów to koniec rolnictwa. Uderzenie idzie w zwierzęta i produkcję roślinną Była europosłanka Wiosny chciałaby, aby reklamy mięsa, mleka i jajek były zakazane, przy okazji promuje też dietę wegańską. O sprawę na antenie radiowej Trójki został zapytany były minister rolnictwa, poseł PSL Marek Sawicki. Powiem przewrotnie - oni mówią w sprawie aborcji „dajmy prawo wyboru”, więc niech ona się nie wtrąca w rolnictwo, niech da rolnikom prawo wyboru. Przede wszystkim zdrowiu najbardziej szkodzi życie, bo człowiek kiedy się urodził, już jest skazany na śmierć i to powinna pani europoseł wiedzieć. Natomiast jeśli pani europoseł chce zlikwidować jedną z ważniejszych gałęzi eksportowych polskiego rolnictwa, polskiej gospodarki, to gratuluję — powiedział polityk. CZYTAJ WIĘCEJ: — Kosiniak-Kamysz reaguje na kuriozalny pomysł Spurek: To jakiś ponury żart? Co następne, delegalizacja schabowego? — TYLKO U NAS. Adam Kraśko z „Rolnik szuka żony” po wpisie Spurek: Wydaje mi się, że tutaj odezwało się lobby dużych przetwórni — Spurek wojuje weganizmem. Zaprasza na obiad ministra rolnictwa. Puda zachęca do kupowania mięsa i nabiału: Żyj i daj żyć innym Sawicki odniósł się także do stanowiska Platformy Obywatelskiej ws. aborcji. Zarząd Krajowy PO przyjął nowe stanowisko partii w tej kwestii, które m.in. zakłada legalną aborcję do 12. tygodnia ciąży po konsultacjach pacjentki z lekarzem i psychologiem. Problemy Platformy Obywatelskiej są na jej własne życzenie. Platforma już od wielu lat jest partią, która bardzo mocno dryfuje w lewą stronę — dodał Sawicki.  W jego ocenie Budka dał się „naprowadzić” na lewicowo-liberalny nurt Nowoczesnej. Dzisiaj mamy takie budowanie liberalnej lewicy, w której z pewnością znajdzie się miejsce i dla Nowoczesnej, i dla Platformy, i dla obecnego klubu Lewicy  — ocenił gość Trójki. Polityk ocenił także, że konserwatywni posłowie PO powinni „wyrwać się z tego lewicowego uścisku” i założyć klub konserwatystów.  Żeby nie utożsamiać się całkowicie z tym lewicowym nurtem jaki zawładnął dzisiaj platformą. Posłowie - to jest duża grupa posłów konserwatystów Koalicji Obywatelskiej, Platformy Obywatelskiej - muszą się określić i znaleźć swoją drogę. Nie wyobrażam sobie, że Paweł Zalewski, Paweł Kowal, Paweł Poncyljusz pozostaliby w strukturze, która jawnie mówi o tym, że aborcja na życzenie do 12 tygodnia życia jest OK — podkreślił Marek Sawicki, zwracając uwagę, że nie jest to zgodne z wartościami chadeckimi, więc „czas najwyższy, żeby przejrzeli na oczy”. CZYTAJ TEŻ: — Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” — Będzie wojna? Kidawa-Błońska: Pakiet dla kobiet to oficjalne stanowisko partii; Zalewski wzywa władze PO do zwołania konwencji — NASZ WYWIAD. Prof. Ryba: PO nie jest w stanie przelicytować Lewicy, a na prawej flance buduje sobie szklaną ścianę Zdaniem posła PSL opozycja nie jest w stanie zaproponować Jarosławowi Gowinowi nic lepszego od tego, co ma - mówił poseł, odnosząc się do konfliktu w Porozumieniu. Zjednoczona Prawica oczywiście, że przetrwa. Jarosław Gowin będzie głosował za kolejnymi projektami polskiej Zjednoczonej Prawicy. Z pewnością nie będzie się cieszył, bo wiem, że już nieraz to robił. Natomiast dzisiaj widać wyraźnie, że opozycja nie jest w stanie Gowinowi zaproponować, że tak powiem, nic lepszego co ma  — ocenił Marek Sawicki. ZOBACZ RÓWNIEŻ: — Zawadzał i niósł chaos. Dziś ma być „zbawcą”. Jak liberalne media grają wicepremierem Gowinem — Dążenia opozycji do władzy. Prof. Śpiewak studzi emocje: PiS wciąż nie ma z kim przegrać. Budka jest najsłabszym liderem PO z możliwych — Szef PSL zniecierpliwiony postawą Gowina. Dlaczego nie odchodzi? „Czeka na moment, w którym będzie miał poczucie bezpieczeństwa” wkt/Trójka
SONDAŻ. Prawo i Sprawiedliwość liderem, Koalicja Obywatelska broni drugiego miejsca. Wyraźnie zyskuje Lewica^Zespół wPolityce.pl^2021-02-22 10:27:29.182758+01:00^https://wpolityce.pl/polityka/540173-sondaz-pis-liderem-ko-broni-drugiego-miejsca^W Najnowszym sondażu przeprowadzonym przez pracownię United Servey na zlecenie Wirtualnej Polski prowadzi Prawo i Sprawiedliwość z wynikiem 33,5 proc. Zwycięstwo to nie dałoby jednak samodzielnej większości. CZYTAJ RÓWNIEŻ: — TYLKO U NAS. Zyskują PiS i Lewica, Polska 2050 zwiększa przewagę nad Koalicją Obywatelską, PSL pod progiem. Najnowszy sondaż - sprawdź wyniki! — TYLKO U NAS. Kolejny sygnał o rosnącej sile Hołowni. Wygrywa ważne starcie z Platformą. „Pytanie, czy wysokie notowania nie przyszły zbyt wcześnie”. NASZ SONDAŻ W sondażu przeprowadzonym przez pracownię United Survey na zlecenie Wirtualnej Polski Prawo i Sprawiedliwość prowadzi z wynikiem 33,5 proc. głosów - taki sam wynik partia Jarosława Kaczyńskiego zanotowała przed dwoma tygodniami. Nie dałoby to jednak partii rządzącej samodzielnej większości. Drugie miejsce dla Koalicji Obywatelskiej, na którą głosować chce - wedle badania - 19,3 proc. ankietowanych. Podium zamyka formacja Szymona Hołowni - Polska 2050 z wynikiem 14,6 proc. Obie te formacje zanotowały minimalny spadek poparcia - ich notowania są gorsze o 0,4 pkt. proc. w stosunku do sondażu sprzed dwóch tygodni. Czwarte miejsce zajmuje Lewica z wynikiem 11,4 proc., ale liderzy koalicji mają powody do zadowolenia, ponieważ Lewica notuje największy wzrost poparcia - o 3,4 pkt. proc. Do Sejmu weszłaby jeszcze Konfederacja, na którą chce głosować 6 proc. i Polskie Stronnictwo Ludowe z wynikiem 5,8 proc. Niecałe 9,5 proc. ankietowanych nie potrafiło wskazać na kogo oddałoby swój głos. Gdyby wybory odbywały się w najbliższą niedzielę, wzięłoby w nich udział 48,8 proc. (z czego „zdecydowanie” - 30 proc., a „raczej” - 18,8 proc.). Niechęć udziału w wyborach deklaruje 45,8 proc. badanych (29,5 proc. twierdzi, że „zdecydowanie” nie weźmie w nich udziału, a 16,3 proc., że „raczej nie”). Od odpowiedzi uchyliło się 5,4 proc. ankietowanych. Sondaż United Survey dla Wirtualnej Polski został przeprowadzony 19 lutego metodą telefonicznych, standaryzowanych wywiadów kwestionariuszowych wspomaganych komputerowo (CATI) na próbie 1000 osób xyz/wp.pl/PAP
Szef KPRM: Dymisja Kowalskiego chyba nie była zaskoczeniem. Ostatnio wypowiadał się odmiennie od linii rządu^Zespół wPolityce.pl^2021-02-22 09:46:31.577770+01:00^https://wpolityce.pl/polityka/540161-szef-kprm-dymisja-kowalskiego-chyba-nie-byla-zaskoczeniem^Dymisja Janusza Kowalskiego (Solidarna Polska) chyba nie była dla nikogo specjalnym zaskoczeniem, w ostatnich tygodniach kilkakrotnie wypowiadał się on w sposób zupełnie inny niż linia, którą prezentuje rząd, w tym szef MAP, wicepremier Jacek Sasin - stwierdził w poniedziałek szef KPRM Michał Dworczyk. CZYTAJ TAKŻE: — Kowalski nie będzie już wiceministrem aktywów państwowych! Sasin: Jeszcze w sobotę otrzyma dymisję, jest już podpisana — Solidarna Polska: Odwołanie Janusza Kowalskiego nastąpiło wbrew umowie koalicyjnej zawartej w ramach Zjednoczonej Prawicy Wicepremier Jacek Sasin poinformował w sobotę w radiu RMF FM, że dotychczasowy wiceminister w jego resorcie Janusz Kowalski jeszcze tego dnia otrzyma dymisję. Dodał, że misja Kowalskiego „w resorcie aktywów państwowych tym samym dobiega końca”. W wydanym w sobotę oświadczeniu Solidarna Polska negatywnie oceniała odwołanie Kowalskiego i stwierdziła, że nastąpiło to wbrew umowie koalicyjnej zawartej w ramach Zjednoczonej Prawicy. W części internetowej poniedziałkowej rozmowy w radiu Zet Dworczyk został zapytany, czy po odwołaniu Kowalskiego koalicja jest zagrożona.  Mam nadzieję, że koalicja absolutnie nie jest zagrożona  — odpowiedział.  Zjednoczona Prawica przez ostatnie pięć lat z powodzeniem przeprowadziła szereg bardzo dobrych reform. Większość tych reform odczuwają wszyscy obywateli Polski i mam nadzieję, że nadal będziemy mogli zmieniać nasz kraj w ramach tej koalicji  — dodał. Dymisja ministra Kowalskiego chyba też nie była jakimś specjalnym dla nikogo zaskoczeniem, bo po pierwsze: informacje o takiej możliwości pojawiały się w mediach niejednokrotnie, po drugie: minister Kowalski w ostatnich tygodniach kilkakrotnie wypowiadał się w sposób zupełnie inny niż linia, którą prezentuje rząd polski, w tym jego szef (szef Kowalskiego w MAP), wicepremier Jacek Sasin  — podkreślał Dworczyk. Politycy Solidarnej Polski, w tym Janusz Kowalski, krytykowali koalicjantów m.in. ws. negocjacji budżetowych z Unią Europejską, jak i za to, że rząd przyjął Politykę Energetyczną Polski do 2040 roku, która zakłada gruntowną transformację polskiej energetyki, np. istotnie ogranicza zużycie węgla i znacząco ogranicza emisję CO2. Kowalski funkcję wiceministra aktywów państwowych sprawował od grudnia 2019 roku. Był również pełnomocnikiem rządu ds. reformy nadzoru właścicielskiego nad spółkami Skarbu Państwa. W sobotę polityk podziękował Sasinowi oraz kolegom wiceministrom za współpracę w MAP. Kończę pracę w rządzie. Kontynuuję nadal pracę dla Polski. Broniłem i będę bronić suwerenności energetycznej RP i przeciwdziałać niekorzystnym dla Polski i Polaków skutkom decyzji podjętych na szczytach Rady Europejskiej w latach 2019-2020. Sprzeciwiam się transformacji energetycznej, niekontrolowanej dekarbonizacji i wysokim cenom energii i ciepła oraz uzależnieniu od rosyjskiego gazu  — napisał na Twitterze. Dla dobra instytucji i wizerunku Polski powinna nastąpić zmiana na stanowisku szefa wrocławskiego oddziału IPN - ocenił również Michał Dworczyk pytany o sprawę Tomasza Greniucha, który w przeszłości był działaczem ONR i wykonywał gest nazistowskiego pozdrowienia. CZYTAJ RÓWNIEŻ: — Jest stanowisko prezydenta ws. Tomasza Greniucha. „Dyrektorem w IPN może być wyłącznie osoba o nieposzlakowanej opinii” — Wicepremier Sasin o dr. Greniuchu: „Mnie nie przekonują takie argumenty, że ktoś popełniał błędy młodości, potem za nie przeprasza” — Dr Greniuch: Nigdy nie byłem nazistą, za nieodpowiedzialny gest sprzed kilkunastu laty jeszcze raz przepraszam 9 lutego Instytut Pamięci Narodowej poinformował, że stanowisko p.o. dyrektora Oddziału Instytutu Pamięci Narodowej we Wrocławiu objął dr Tomasz Greniuch. Decyzja ta wzbudziła kontrowersje, media przypomniały, że Greniuch w przeszłości był działaczem Obozu Narodowo-Radykalnego, a także, że wykonywał gest nazistowskiego pozdrowienia. Przeciwko decyzji IPN zaprotestowali m.in. historycy z Uniwersytetu Wrocławskiego. Nominacja wywołała też sprzeciw polityków tak strony rządowej, jak i opozycji. Michał Dworczyk zapytany w radiu Zet, czy Tomasz Greniuch powinien zostać odwołany ze stanowiska, odpowiedział: „każdy ma prawo do popełniania błędów, natomiast wydaje się, że przeszłość osoby, o której pani mówi, jest taka, że nie powinien pełnić funkcji, którą dzisiaj pełni”. Nie chcę oceniać władz IPN-u czy osób, które podejmowały decyzję o powołaniu szefa wrocławskiego IPN-u, dlatego że być może nie było pełnej wiedzy na temat wcześniejszych działań dyrektora wrocławskiego ośrodka IPN-u  — powiedział Dworczyk odpowiadając na pytanie, czy to IPN i jego prezes Jarosław Szarek popełnili błąd powołując Greniucha.  Materia jest na tyle wrażliwa, którą zajmuje się IPN, że osoba, która popełniła takie błędy powinna zrobić w tym momencie krok w tył i nie powinna pełnić funkcji szefa ośrodka wrocławskiego  — dodał. Pytany, czy sam Greniuch powinien się podać do dymisji, odpowiedział: „Myślę, że tak byłoby najlepiej dla instytucji i dla sprawy”.  Dla dobra instytucji, dla wizerunku Polski powinna nastąpić zmiana na stanowisku wrocławskiego szefa IPN-u  — stwierdził szef KPRM. Portal Onet poinformował, że w 2018 r. Tomasz Greniuch znalazł się w gronie osób, którym prezydent Andrzej Duda przyznał Brązowy Krzyż Zasługi.  Odznaczenia zostały wręczone przez wojewodę Adriana Czubaka kombatantom oraz osobom szczególnie zaangażowanym w szerzenie wiedzy o Żołnierzach Wyklętych  — czytamy w lokalnym portalu tygodnikopole.pl w relacji z uroczystości, która odbyła się 1 marca 2018, w dniu Żołnierzy Wyklętych w Opolu, gdzie później, w listopadzie 2019 r., objął stanowisko naczelnika delegatury IPN. W sobotę prezydencki minister Wojciech Kolarski napisał na Twitterze, że podczas rozmowy z prezesem IPN i członkami kolegium Instytutu przekazał jednoznaczne stanowisko prezydenta Andrzeja Dudy ws. nominacji we wrocławskim oddziale, zgodnie z którym dyrektorem w IPN może być wyłącznie osoba o nieposzlakowanej opinii. W ubiegłą środę podczas konferencji prasowej prezes IPN Jarosław Szarek, pytany, czy nie widzi niczego kontrowersyjnego w tym, że dyrektorem oddziału IPN we Wrocławiu został człowiek, który w przeszłości używał symboli nazistowskich i był liderem Obozu Narodowo-Radykalnego - powiedział, że Greniuch „za ten czyn przeprosił i wielokrotnie, już przed laty, powiedział, że ten czyn był błędem”. W piątkowym komunikacie IPN cytował samego Greniucha.  Nigdy nie byłem nazistą, za nieodpowiedzialny gest sprzed kilkunastu laty jeszcze raz przepraszam i uważam to za błąd  — oświadczył w nim p.o. dyrektora wrocławskiego oddziału IPN. CZYTAJ RÓWNIEŻ: Niedzielski: Wszyscy oczekujemy, że trzeba powoli wychodzić i akceptować pewne ryzyka, które są związane z luzowaniem Szef KPRM pytany był również o ewentualne zmiany w obostrzeniach i niedawne, częściowe, otwarcie gospodarki. Nie wiemy, czy wrócą obostrzenia w takiej formule jak widzieliśmy je uregulowane jeszcze dwa tygodnie temu. W tym tygodniu Rządowy Zespół Zarządzania Kryzysowego będzie zajmował się tą sprawą. Nie można lekceważyć tego, co się dzieje u naszych południowych sąsiadów, a są bardzo duże przyrosty zachorowań, bardzo dużo odmiany brytyjskiej wirusa jest u naszych południowych sąsiadów. U nas też nastąpił wzrost zachorowań, więc nie możemy przymykać na to wszystko oczu — mówił Dworczyk. Presja na otwieranie poszczególnych gałęzi była bardzo duża, presja mediów również. Premier, ogłaszając informację na temat poluzowania przepisów, mówił, że jest to próba na 2 tygodnie. Po 2 tygodniach podsumowanie i analiza — przypomniał szef KPRM. Mam nadzieję, że nie będą potrzebne jakieś restrykcyjne zmiany, ale z jakimiś zmianami w przepisach należy się liczyć — dodał. Nie wiem, czy był na nartach, nie wiem, jak długo przebywał, ale na pewno nie łamał żadnych przepisów  — tak Michał Dworczyk komentował medialne doniesienia o wyjeździe na narty prezydenta Andrzeja Dudy. To już czysty populizm. Postulujemy wszyscy, żeby przestrzegać przepisów sanitarnych, żeby przestrzegać reżimu i to powinni robić politycy, dając przykład postępowania innym — odpowiedział na pytanie o to, czy głowa państwa nie powinna dać przykładu społeczeństwu i nie zrezygnować z tegorocznego wyjazdu. Na pewno prezydent nie łamał żadnych przepisów ani reżimu sanitarnego, w którym wszyscy musimy funkcjonować — dodał Dworczyk. Szef KPRM mówił również o Narodowym Programie Szczepień i problemach z dostępnością szczepionek. Nasze zawirowania wokół programu szczepień wynikają w 90 proc. z umowy, która powoduje, że producenci mogą bezkarnie opóźniać albo zmniejszać dostawy do poszczególnych krajów członkowskich — stwierdził Dworczyk. Analizujemy możliwości, jeśli chodzi o pozyskanie dodatkowych szczepionek, poza wynegocjowanymi w ramach kontraktu UE, ale te sprawy są bardzo trudne. Dziś wszyscy starają się dokonać zakupu szczepionek — dodał. Szef KPRM zaznaczył, że Polska nie bierze pod uwagę zakupu rosyjskiej szczepionki przeciwko koronawirusowi. Na razie nie analizujemy zakupu rosyjskiej szczepionki. Chińska? Warto obserwować i analizować wszystkie działania, ale nie ma żadnych decyzji z polskiej strony — powiedział. Michał Dworczyk zaznaczył, że najprawdopodobniej przepisy o zasłanianiu ust i nosa zostaną zmienione i „będziemy musieli wszyscy nosić maseczki”. Nie będzie jednak konieczności noszenia jedynie maseczek chirurgicznych. Jeśli chodzi o typ maseczek, według mojej wiedzy to będzie funkcjonowało na zasadzie zalecenia a nie obowiązującego prawa — wskazał szef KPRM. xyz/PAP/Radio Zet
Co dalej z Żalkiem, Gryglasem i Cieślakiem? Sroka: Członkowie rządu, którym wycofaliśmy rekomendacje, nie zostaną w nim długo^Notujemy ...^2021-02-22 09:09:09.689819+01:00^https://wpolityce.pl/polityka/540158-sroka-zalek-gryglas-i-cieslak-nie-zostana-dlugo-w-rzadzie^Rzecznik Porozumienia Magdalena Sroka uważa, że trzej członkowie rządu, którym jej partia wycofała rekomendacje, „nie zostaną w nim długo”. Nie w tak szybkim czasie, jakbyśmy chcieli, ale myślę, że finalnie zostaną odwołani - oceniła. Według rzeczniczki Porozumienia, niedługo powinno dojść do spotkania liderów trzech partii wchodzących w skład Zjednoczonej Prawicy, którzy „wyjaśnią tę kwestię”. Chodzi o wiceministra funduszy i polityki regionalnej Jacka Żalka, wiceministra aktywów państwowych Zbigniewa Gryglasa, ministra-członka RM Michała Cieślaka. W poniedziałkowej rozmowie w Polsat News Sroka wyraziła opinię, że członkowie rządu, którym wycofano rekomendacje, „nie zostaną długo” w rządzie.  Te rekomendacje zostały wycofane, ponieważ te osoby nie są już członkami partii Porozumienie i zostały wydalone decyzją organów statutowych — wskazała.  W tej chwili jeśli zasiadają w rządzie, to są to osoby z rekomendacji Prawa i Sprawiedliwości — stwierdziła. Dodała, że rozumie, iż mogą być trudności z szybkim znalezieniem zastępstwa, ale obecnie „nie są to osoby z rekomendacji Porozumienia”. Na uwagę, że nic nie wskazuje na to, by zostali oni odwołani, Sroka odpowiedziała, że jej zdaniem w najbliższym czasie dojdzie do spotkania liderów trzech partii koalicyjnych i „tam te kwestie zostaną wyjaśnione”. Ja mimo wszystko jestem spokojna co do tego, że w końcu ci panowie zostaną odwołani. Jednak obowiązuje nas mimo wszystko umowa koalicyjna. Nie w takim szybkim czasie, jakbyśmy chcieli, ale myślę, że finalnie zostaną odwołani ze swoich funkcji — powtórzyła Sroka. Dopytywana o doniesienia, zgodnie z którymi szef PiS Jarosław Kaczyński nie zgodził się na odwołanie tych polityków, Sroka odparła, że wszystkie o osoby, które o tym mówią, opierają się tylko na medialnych spekulacjach.  Takiego oficjalnego stanowiska nie ma. Myślę, że to jest kwestia wypracowania takiego stanowiska przez liderów trzech partii (…) Nie jestem upoważniona do zdradzania daty, miejsca, ale na pewno do takiego spotkania dojdzie — powiedziała. W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek lidera partii Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii jesienią 2017 r. wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. Z kolei Jarosław Gowin i jego zwolennicy przekonują, że 5 lutego decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. 13 lutego ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech posłów; wśród wyrzuconych z ugrupowania są m.in. wiceminister funduszy i polityki regionalnej Jacek Żalek, wiceminister aktywów państwowych Zbigniew Gryglas, minister-członek RM Michał Cieślak i Włodzimierz Tomaszewski. Powodem tej decyzji było także wielokrotne łamanie statutu partii. Przedstawiciele Porozumienia poinformowali ponadto, że Żalkowi, Gryglasowi i Cieślakowi cofnięte zostały rekomendacje do zasiadania w rządzie Mateusza Morawieckiego. Na początku ubiegłego tygodnia rzecznik rządu Piotr Müller informował, że dotychczas do rządu nie wpłynęły wnioski o zdymisjonowanie ministra i wiceministrów z Porozumienia. Również szef klubu PiS Ryszard Terlecki, pytany w ubiegły piątek o to, czy dojdzie do dymisji, odparł, że na razie nie jest to spodziewane.  Nasi koalicjanci muszą mieć świadomość, że w sytuacji nasilającej się znowu pandemii, ale także wtedy, gdy chcemy przedstawić założenia naszego programu gospodarczego na najbliższe miesiące, no nie będziemy w kółko zajmować się ich problemami. Więc najwyższy czas, żeby się te ich problemy skończyły — powiedział Terlecki.  gah/PAP
Fogiel: Jeżeli PO chce kogoś łudzić jakimiś ustawami liberalizującymi kwestie aborcyjne, to zamierza ignorować konstytucję^Zespół wPolityce.pl^2021-02-22 08:27:36.826801+01:00^https://wpolityce.pl/polityka/540154-fogiel-po-zamierza-ignorowac-konstytucje-ws-aborcji^Konstytucja w kwestiach życia, w kwestiach aborcji mówi bardzo jasno, więc jeżeli Platforma chce kogoś łudzić jakimiś ustawami liberalizującymi kwestie aborcyjne, to tę konstytucję, z którą na ustach wielokrotnie maszerowali, raczej zamierza ignorować — powiedział w programie „Jedziemy” (TVP Info) wicerzecznik PiS Radosław Fogiel. Jak podkreślił: [Konstytucja] mówi jasno. Nie tylko chodzi o ostatni wyrok Trybunału Konstytucyjnego, ale całą linię orzeczniczą, która przez ostatnie lata czy dziesiątki już lat się kształtowała.  Wicerzecznik PiS poinformował, że trwają ostatnie prace nad programem „Nowy Ład”, ale politycy partii rządzącej są już praktycznie gotowi z jego prezentacją. Trwają ostatnie szlify, ostatnie jeszcze poprawki czy dodatki są w ten program wpisywane. Praktycznie jesteśmy gotowi z jego prezentacją. To, kiedy ona nastąpi to kwestia czysto techniczna, kalendarzowa — powiedział Radosław Fogiel. Musimy znaleźć dobry termin, który pozwoli całościowo przedstawić naszą koncepcję, bo nie chcemy, żeby to był jednodniowy czy jednoweekendowy kapiszon, bo sprawy, które tam poruszamy, to co tam proponujemy, jest na tyle ważne, na tyle istotne, w wielu kwestiach rewolucyjne, że warto się nie spieszyć — dodał. W rozmowie pojawił się również temat dymisji wiceministra Janusza Kowalskiego. Były to już nie do pogodzenia różnice w opiniach czy stanowiskach między panem ministrem a kierownictwem resortu czy resztą Rady Ministrów  — powiedział Fogiel. gah/TVP Info
Prawie połowa Republikanów porzuciłaby macierzyste ugrupowanie i dołączyła do partii Trumpa! Przełom na scenie politycznej USA?^Zespół wPolityce.pl^2021-02-22 07:01:28.055552+01:00^https://wpolityce.pl/polityka/540147-prawie-polowa-republikanow-wstapilaby-do-partii-trumpa^Prawie połowa Republikanów porzuciłaby swoją partię i dołączyła do nowego ugrupowania, gdyby były prezydent Donald Trump stał się jego liderem. Tak wynika z sondażu Uniwersytetu Sufflok i dziennika „USA Today”. Zgodnie z badaniem opinii publicznej, opublikowanym w niedzielę, 46 proc. Republikanów byłoby gotowych opuścić GOP i dołączyć do Trumpa, jeśli powołałby on nową partię. 27 proc. pozostałoby w dotychczasowym ugrupowaniu. Reszta nie była zdecydowana. Przeprowadzony wśród 1000 wyborców Trumpa sondaż Suffolk University-„USA Today” miał miejsce od 15 do 19 lutego. Margines błędu wynosi 3 punkty procentowe. Były prezydent nie sprecyzował jeszcze swoich planów. Zapowiedział natomiast udział w Konferencji Konserwatywnej Akcji Politycznej (CPAC) w Orlando na Florydzie. W przyszłą niedzielę ma się tam wypowiedzieć na temat przyszłości Partii Republikańskiej i ruchu konserwatywnego. Czujemy, że Republikanie nie walczą o nas wystarczająco, a wszyscy widzimy, jak Donald Trump walczy o nas każdego dnia z największą mocą. (…) Mamy establishment republikański, który po prostu zgadza się z establishmentem demokratycznym i tym wszystkim i nigdy się nie sprzeciwia — przekonywał w rozmowie z „USA Today” republikański właściciel małej firmy z Milwaukee w stanie Wisconsin. Portal Hill przypomniał, że po uniewinnieniu w drugim procesie o impeachment Trump skarcił przywódców republikanów, a w szczególności przywódcę republikańskiej mniejszości w Senacie Mitcha McConnella. Głosował on za uniewinnieniem w impeachmencie byłego prezydenta, ale zarzucił mu w późniejszym przemówieniu m.in. „moralną” odpowiedzialność za zamieszki 6 stycznia na Kapitolu. Zginęło wówczas pięć osób. Jeszcze mu to nie uszło na sucho — oświadczył McConnell. Trump nie pozostał dłużny byłemu sprzymierzeńcowi z GOP. Mitch to ponury polityczny wyrobnik bez uśmiechu, a jeśli republikańscy senatorowie zostaną z nim, to ponownie nie wygrają. (…) Nigdy nie zrobi tego, co trzeba, ani tego, co jest dobre dla naszego kraju. Kiedy, będzie to konieczne i stosowne, wesprę głównych rywali, którzy popierają (maksymę) „Uczyńmy znowu Amerykę wielką (MAGA)” oraz naszą politykę „Pierwsza Ameryka”. Chcemy błyskotliwego, mocnego, myślącego i współczującego przywództwa — akcentował Trump. Jego doradcy zapowiedzieli poparcie konserwatystów w przyszłorocznych wyborach do Kongresu. Deklarowali, że chcą odzyskać kontrolę nad obydwoma izbami Kongresu. Przyjrzymy się zwalnianym mandatom, mandatom zajmowanym przez Demokratów i być może takim, które wymagają udoskonalenia i bardziej przyjaznych dla MAGA. Nie mam pojęcia, dlaczego McConnell w taki sposób zdecydował się uderzyć w prezydenta, ale kiedy to zrobisz, możesz spodziewać się, że zostaniesz (w odwecie) trafiony — przestrzegał doradca Trumpa Jason Miller. gah/PAP
Rząd walczy o większą liczbę szczepionek! Wiceminister: "Dzisiaj w nocy mamy kolejna rundę rozmów z jednym z producentów"^Zespół wPolityce.pl^2021-02-21 23:07:44.691845+01:00^https://wpolityce.pl/polityka/540144-rzad-walczy-o-wieksza-liczbe-szczepionek^Dziś w nocy mamy kolejną rundę rozmów z jednym z producentów szczepionki przeciwko COVID-19 - powiedział wiceminister funduszy i polityki regionalnej Waldemar Buda. Zaznaczył, że chodzi o zapewnienie dodatkowych partii szczepionek na wypadek, gdyby dostawy poprzez umowę z KE, nadal się opóźniały. CZYTAJ TAKŻE: Pozytywne dane z badań! „Der Spiegel”: Szczepionka firm Pfizer & BioNTech ogranicza przekazywanie koronawirusa Buda był pytany w niedzielę wieczorem w TVP Info o rozmowy rządu z producentami szczepionek przeciwko COVID-19 o możliwości dostarczenia szczepionek do Polski poza umową, którą zawarła Komisja Europejska odnośnie dostaw. Oczywiście my to robimy, tylko jesteśmy związani umową, do której przystąpiliśmy w nadziei, że Komisja Europejska zagwarantuje nam właściwą ilość szczepionek. Ale mimo wszystko podejmujemy starania i rozmawiamy z innymi producentami, którzy dostarczają szczepionki, by jeśli okaże się, że w kolejnych etapach, w kolejnych kwartałach tak wolno ta szczepionka będzie do nas spływała, zabezpieczyć sobie ich źródło z innych kierunków. Nawet dzisiaj w nocy - czasu polskiego o godz. 2.00 - mamy kolejna rundę rozmów z jednym z producentów, który jest gotowy takie szczepionki dostarczać —powiedział wiceminister. Jak dodał, „to wszystko jest bardzo trudne bo, producenci, którzy dopiero wchodzą na rynek, chcą też handlować z KE, dlatego obawiają się pertraktować z poszczególnymi krajami”.  Ale robimy to. Mamy wiele nieformalnych rozmów, które być może doprowadzą nas do takiego skutku i rzeczywiście zawrzemy kontrakty na dodatkowe partie —powiedział Buda. Zaznaczył, że rozmowy te „trwają nieustanie” z kilkoma producentami, prowadzi je Ministerstwo Zdrowia, a także szef KPRM Michał Dworczyk. „One odbywają się równolegle, mamy różny czas na różnych kontynentach, więc one również odbywają się nocą” - powiedział wiceminister. Jak wskazał, rozmowy te napotykają też na problemy ze względu na trudność z przewidzeniem, „jak będzie wyglądała trzecia fala pandemii, jak będzie wygalał ostatni kwartał 2021, i jak moce produkcyjne poszczególnych producentów rozłożą się w poszczególnych zakładach”. Zaznaczył, że szczepionki części producentów są dopiero na etapie rejestracji.  Więc to, czy one otrzymają certyfikaty i w jaki momencie, to też jest bardzo trudne do określenia —stwierdził Buda.  kk/PAP
Ci kłamcy granic nie znają. Za chwilę zaczną nam wmawiać że 500 Plus, dodatkowe emerytury, wzrost płac i niskie bezrobocie to fatamorgana^Michał Karnowski^2021-02-21 22:59:18.749001+01:00^https://wpolityce.pl/polityka/540142-ci-klamcy-granic-nie-znaja-za-chwile-zaczna^Zmasowany medialny atak na jeden z największych sukcesów gospodarczych w ostatnich kilkunastu latach czyli ograniczenie gigantycznego złodziejstwa vatowskiego to dla obozu Zjednoczonej Prawicy zarazem wielki komplement i ważne ostrzeżenie.  CZYTAJ O SPRAWIE: TYLKO U NAS. Prof. Krysiak: Rząd prawie trzykrotnie zmniejszył lukę VAT-owską. Za czasów rządów Tuska byliśmy powyżej średniej UE Komplement, bo pokazuje iż mimo gigantycznej przewagi interpretacyjnej obozu III RP siła realnych dokonań obozu Jarosława Kaczyńskiego, rządów premier Beaty Szydło i premiera Mateusza Morawieckiego, jest mocna, zmiana w oczach Polaków tak odczuwalna, dotykalna, że trudna do zakłamania. Ostrzeżenie zaś, bo dostrzegając ten element najwyraźniej postanowiono bezczelnie spróbować frontalnej operacji manipulacyjnej na gigantyczną skalę. Żonglerka cyframi, atmosfera sensacji, możliwość powielania kłamstw na nieprawdopodobną skalę mają zniszczyć fundamenty zaufania do rządu premiera Mateusza Morawieckiego.  Widać, że ci kłamcy granic nie znają. Za chwilę zaczną nam wmawiać że 500 Plus, dodatkowe emerytury, wzrost płac i niskie bezrobocie to też fatamorgana. I nie było zmiany, nie było odzyskania miliardów, nie było skokowej poprawy jakości życia polskich rodzin, nie było przekierowania do nich potężnego strumienia pieniędzy. Dobrze, że tak wielu ekspertów, których głosy cytujemy na naszym portalu, postanowiło nazwać te manipulacje po imieniu. Dobrze, że premier zdecydował się zabrać głos.  Szkoda jednak, że znowu Polacy wciągani są przez obóz III RP w tak nędzne gierki. Wszystko to służy takiemu pomieszaniu pojęć, takiemu rozmyciu ostrości widzenia społecznego, by nikt już nie odróżnił policjanta od złodzieja, a rządów dobrych od złych. Kto na tym zyska, kto chce takiej brudnej wody - łatwo się domyślić.
Kim jest Hołownia. "Wróżę mu karierę. Pasuje do naszych powierzchownych czasów i daje alibi wyznawcom życia ułatwionego"^Bronisław Wildstein^2021-02-21 22:40:05.341906+01:00^https://wpolityce.pl/polityka/540138-kim-jest-holownia-wroze-mu-kariere^W momentach zagrożenia paradoksalnie ludzie się odsłaniają. Oto Szymon Hołownia. Człowiek miły i sympatyczny, do rany przyłóż, a wszystkich kocha tak, że każdemu od kolebki aż po grób zapewniłby psychologa. Jego poranne homilie, tak życzliwe przecież nie tylko dla swoich zwolenników, aż tu nagle: Może rzuciła wam się w oczy gadzinowa – bo trudno to powiedzieć inaczej – okładka dzisiejszego tygodnika „Sieci” […]. Teraz zrobili okładkę ze mną, tak samo szmatławą, tak samo plugawą. Wiecie, ja wczoraj napisałem u siebie na Facebooku, że to jest jedyne takie pismo, w którym okładki działają jak taka naprzemienna fontanna, z której raz wytryskuje wazelina, innym razem gówno. Wazelinę mieli ostatnio przy Obajtku, wydrukowali całą okładkę z wazeliny bardzo piękną, to teraz musiało gównem strzelić… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Chciał walczyć z komunistycznymi symbolami, ale skończył na konwencji Lewicy. Niezwykła przemiana Łukasza Michnika^Znalezione w sieci^2021-02-21 20:41:52.033514+01:00^https://wpolityce.pl/polityka/540135-od-gowina-do-lewicy-niezwykla-przemiana-michnika^Lewica w sobotę na konwencji o przyszłości młodych przedstawiła 10 postulatów, które dotyczyły m.in. budowy tanich mieszkań, wprowadzenia równości małżeńskiej czy wyprowadzenia religii ze szkół. Zamiast liderów prym na konwencji wiedli przedstawiciele młodzieżówek. Czujni internauci ustalili, że jeden z nich jeszcze niedawno występował u boku przedstawicieli Porozumienia Jarosława Gowina, będąc przedstawicielem partyjnej młodzieżówki. CZYTAJ WIĘCEJ:  - Skrajne postulaty Lewicy! Młodzi działacze chcą m.in. szkoły bez religii i tzw. równości małżeńskiej: „Kończy się czas potulnych gejów” - Lewica pochwaliła się swoją „tolerancją”. Czarzasty i Scheuring-Wielgus do oponentów: Kaśka nie bądź głupia; Zjedz snickersa; Dziaders - Ostre spięcie w opozycji! Czarzasty do Lubnauer: „Kaśka, nie bądź głupia”. Posłanka KO: „Zamiast bić w kobietę, zabierz się za robotę” Wiecie, co łączy te dwa zdjęcia? Łukasz Michnik, kolega @MichalWypij, niedawny przewodniczący mazurskiej młodzieżówki partii @Jaroslaw_Gowin, chcący walczyć w niej z komunistycznymi symbolami, krzewić wolność gospodarczą i patriotyzm… produkował się wczoraj na konwencji #Lewica.
Lewicowej fali nie można lekceważyć. Politycy radykalizują kurs, a młodzież jest wobec tej manipulacji bezbronna. Czy konserwatyści dadzą odpór?^Marzena Nykiel^2021-02-21 20:33:53.798401+01:00^https://wpolityce.pl/polityka/540133-lewicowa-fala-zmiata-mlodziez-bedzie-odpor-konserwatystow^Lata niszczenia edukacji zrobiły swoje. Dzisiejsza młodzież nie tylko ma podstawowe braki w edukacji, ale w ogromnej części jest niezdolna do krytycznego myślenia, samodzielnych analiz, sprawnego wyciągania wniosków, odróżniania prawdy od fałszu. Coraz częściej widać też, że nie porozumiewa się tym samym kodem kulturowym, co pokolenia wcześniejsze. Rosnące problemy emocjonalne i ogromny wpływ środowiska i mediów społecznościowych sprawiają, że jest wyjątkowo podatna na manipulacje. Niebezpieczeństwo jest oczywiste. Lewica już wie jak wykorzystać ten moment i są pierwsze efekty jej starań. Jeśli natychmiast nie zostanie uruchomiony „konserwatywny marsz przez instytucje”, przez dekady nie odwrócimy tego trendu.  Skrajnie lewicowe postulaty tzw. Strajku Kobiet nie są zjawiskiem nowym. Od lat środowiska genderowe i rozmaite lewicowe organizacje próbowały wniknąć z nimi do szkół. Pisano w tym duchu programy edukacyjne, formowano nauczycieli i wykładowców akademickich, urabiano media i celebrytów. I choć od chwili przejęcia władzy przez Prawo i Sprawiedliwość ideologiczny szturm na szkoły nieco ustał, silna aktywność przeniosła się do mediów i portali społecznościowych. Niechęć do PiS lansowana jest jako atrakcyjny trend, jedynie słuszna postawa ludzi światłych i postępowych.  Naturalny bunt młodzieży wykorzystywany jest do ukierunkowania gniewu przeciwko wszystkiemu, co konserwatywne. Atak przekierowywany jest w sferze duchowej na Kościół, a w sferze społeczno-politycznej na ugrupowania prawicowe. Ogromną rolę w rozprzestrzenieniu tej niechęci na szeroki ogół młodych ludzi ma tzw. Strajk Kobiet. I choć niektórzy twierdzą, że jego siła słabnie i nie ma on przełożenia na kształt sceny politycznej, granice wulgarności zostały przesunięte tak dalece, że nie wrócimy już do poprzedniego etapu debaty publicznej. Splugawiono i zbrukano pojęcie bohaterstwa, wmawiając młodym ludziom, że są wyjątkowo odważni, jeśli agresywnie zakwestionują obecną rzeczywistość. Bohaterami ogłoszono dziewczyny, które zabiły swoje nienarodzone dzieci, wandali, którzy profanowali kościoły, prymitywów którzy ciskali wulgaryzmami na ulicach i posuwali się do fizycznych ataków. Im większa moralna destrukcja, tym bardziej nagradzane „bohaterstwo”. Wszystko to w imię „walki o wolność”. Czegóż więcej trzeba? Nie ma łatwiejszej sytuacji do zagospodarowania zmanipulowanej masy. Nie dziwi więc, że rozmaite ugrupowania tak chętnie sięgają po lewicowe postulaty, by przyciągnąć do siebie młody elektorat. CZYTAJ TAKŻE: Powód do dumy? Wstrząsające nagrania z protestu aborcjonistek: „Wszystkie skrzepy wyszły”; „Wspaniałe uczucie”; „Czułam ulgę” Kilka dni temu Platforma wskazała swoją nową proaborcyjną ścieżkę. Wczoraj Lewica ogłosiła postulaty swojej młodzieżówki. Wcześniej te same kierunki wyznaczył „Strajk Kobiet”, a nawet Szymon Hołownia. Wszyscy chcą aborcji na żądanie, rozdziału Kościoła od państwa, zmarginalizowania myśli konserwatywnej w przestrzeni publicznej i dania pierwszeństwa tezom lewicowej agendy.
Alfabet Borysa Budki. "Im dłużej słucham dziś grubiaństw pana Budki, tym bardziej sympatyczni wydają mi się  Schetyna i Tusk"^Dominik Zdort^2021-02-21 20:09:58.704731+01:00^https://wpolityce.pl/polityka/540032-alfabet-borysa-budki-bardziej-sympatyczni-schetyna-i-tusk^Bawią mnie lamenty publicystów z mediów usługujących opozycji, płaczących, że obecne kierownictwo Platformy Obywatelskiej nie ma „młodości, świeżości i energii”, które obiecywał Borys Budka. Że obecny przewodniczący słabo się sprawdza, że swoimi działaniami tylko antagonizuje opozycję, że zachowuje się jak słoń w składzie porcelany. Ten, kto dziś narzeka, że Budka nie sprostał, powinien może uważniej słuchać tego polityka na wcześniejszych etapach jego kariery. Parciana retoryka, rąbanie młotem wtedy, gdy przydałby się skalpel, agresywne ataki – co tu gadać, doktorat z ekonomii nie uczyni z pyskacza inteligenta, czego zresztą Polska już w swojej najnowszej historii doświadczała. Im dłużej słucham dziś niemądrych grubiaństw pana Budki, tym bardziej sympatyczni wydają mi się Grzegorz Schetyna i Donald Tusk, nawet jeśli głęboko się z nimi nie zgadzam. Na tle obecnego lidera opozycji obaj panowie są tytanami inteligencji i mistrzami retoryki.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Jarosław Kaczyński wysłał "sygnał" do Jerozolimy? Izraelski portal: Wskazuje na chęć zakończenia kryzysu dyplomatycznego^Zespół wPolityce.pl^2021-02-21 19:42:36.950190+01:00^https://wpolityce.pl/polityka/540086-jaroslaw-kaczynski-wyslal-sygnal-do-izraela^Według izraelskiego portalu „Ynet” Jarosław Kaczyński miał wysłać sygnał wskazujący na chęć zakończenia kryzysu dyplomatycznego między Polską a Izraelem. Apel miał zostać przyjęty z „zainteresowaniem”. Natomiast „niepokój” budzi sprawa - jak to opisano - skazania historyków za pisanie o Holokauście. CZYTAJ TAKŻE: — Prezydent Duda w izraelskiej telewizji: Nigdy nie zgodzę się na mówienie o odpowiedzialności narodu polskiego za zbrodnie Holokaustu. WYWIAD — NASZ WYWIAD. Jarosław Kaczyński: Chcemy rozwoju, w tym kierunku jeszcze mocniej idziemy, pozostając rządem prospołecznym — Prezydent Duda: Trudne relacje między Polską i Izraelem? Są być może kłopotliwe dla pewnej grupy wpływowych środowisk Powołując się na źródła zbliżone do wysokich urzędników polskich „Ynet” poinformował, że prezes PiS miał wysłać sygnał do Jerozolimy o „normalizacji stosunków dyplomatycznych” między dwoma państwami. Portal dodaje, że Kaczyński chce też, aby do Warszawy przyleciał izraelski minister spraw zagranicznych. Z naszych doniesień wynika, że taka wizyta miałaby symbolizować nowe otwarcie we współpracy. Źródła sugerują, że końcowi kryzysu ma towarzyszyć zacieśniona współpraca w różnych dziedzinach: ekonomii, zdrowiu, energetyce oraz nauce — podkreśla „Ynet”. Ze strony izraelskiej odpowiedź miała być przychylna, jednak zwrócono uwagę na „skazanie polskich historyków za pisanie o Holokauście” - chodzi o sprawę autorów książki „Dalej jest noc”, Barbary Engelking i Jana Grabowskiego. Sąd Okręgowy w Warszawie orzekł, że prof. Barbara Engelking i prof. Jan Grabowski mają przeprosić za informacje z książki „Dalej jest noc”, która przedstawia losy Żydów w okupowanej Polsce. Sąd oddalił przy tym żądanie 100 tys. zł zadośćuczynienia. Wyrok jest nieprawomocny, pozwani zapowiedzieli apelację. Badaczy Holokaustu pozwała Filomena Leszczyńska, bratanica dawnego sołtysa opisanego w książce. W ocenie Leszczyńskiej jej stryj, sołtys wsi Malinowo Edward Malinowski, został fałszywie pomówiony m.in. o to, że jest „współwinny śmierci kilkudziesięciu Żydów”. Proces, podczas którego powódkę wspierała Reduta Dobrego Imienia, rozpoczął się w październiku 2019 r. wkt/ynet.co.il/wp.pl
W 2021 r. jurgieltnicy mają się tak świetnie jak w XVIII wieku, zaś Polska stoi w obliczu tych samych zagrożeń^Stanisław Janecki^2021-02-21 19:11:44.468193+01:00^https://wpolityce.pl/polityka/540112-w-2021-r-jurgieltnicy-maja-sie-tak-swietnie-jak-w-xviii-w^Płacenie za zdradę jest obecnie znacznie bardziej rozpowszechnione niż w XVIII wieku i jest na to bez porównania więcej pieniędzy. Jurgielt w XXI wieku? W roku 2021? Młodym nazwa pewnie niewiele mówi (wywodzi się od niemieckiego Jahrgeld – rocznej pensji), choć to po prostu stała łapówka. Jurgielt płaciła przede wszystkim caryca Katarzyna II zdrajcom w Polsce, a niemiecki źródłosłów nie jest wcale mylący, wszak ona sama była z pochodzenia Niemką, podobnie jak różni ambasadorowie Rosji w Polsce. Jurgielt to forma zinstytucjonalizowanej korupcji, znana w XVIII wieku w Rzeczypospolitej, choć stosowana już w wieku XVI. Służba obcym państwom jest wciąż nagradzana. Nie tak nachalnie i bezczelnie, jak w przeszłości (o czym zwięźle i wymownie wypowiedziałby się Szymek z Budziejowic, ten z „Przygód dobrego wojaka Szwejka), gdy zdrajcy i kolaboranci brali za to pensje. Ale form pośrednich ich premiowania jest bez porównania więcej. Jest ich wręcz bez liku. Współczesny jurgielt to stanowiska w międzynarodowych instytucjach. To pomoc w awansach czy utrzymaniu pozycji. To wysoko finansowane granty, programy, stypendia, nagrody, konferencje, projekty, szkolenia, wykłady, warsztaty. To zaproszenia i udział w przedsięwzięciach windujących wartość CV. To działania znacząco podnoszące wartość rynkową artystów i naukowców. To uprzywilejowanie na łamach zagranicznych mediów. To premie za przynależność do światowego bądź europejskiego towarzystwa wzajemnej adoracji, co dotyczy zarówno byłych prezydentów, jak i pisarzy, malarzy, muzyków bądź reżyserów i aktorów. Jurgielt współczesny najczęściej pochodzi od międzynarodowych instytucji, organizacji, fundacji, funduszy, stowarzyszeń, instytucji kultury, uniwersytetów, wielu NGO. Ale wypłacany jest także przez rządy, nawet gdy nie ma formy żywej gotówki, a jeśli ma, to pochodzenie tych pieniędzy jest starannie zakamuflowane przez długi łańcuch pośredników. Istnieje też jurgielt zinstytucjonalizowany na poziomie Unii Europejskiej. Za europejskiego jurgieltnika można uznać program „Obywatele, Równość, Prawa i Wartości”, wedle projektu z 2019 r. mający dysponować prawie 2 mld euro. Wypłaty mają dotyczyć m.in. zwalczania „narastającego w Europie ekstremizmu, radykalizmu i podziałów”. Mają dotyczyć „propagowania równości płci oraz ‘gender mainstreaming’ we wszystkich działaniach UE”. I to ma być „siłą napędową wzrostu gospodarczego i rozwoju społecznego”.  Na poziomie UE finansowane będą działania „na rzecz praworządności w państwach członkowskich”, ale też „propagowanie równości i zapobieganie nierównościom i dyskryminacji ze względu na płeć, rasę lub pochodzenie etniczne, religię lub światopogląd, niepełnosprawność, wiek lub orientację seksualną oraz ich zwalczanie”. Szczególnie chodzi o „zwalczanie rasizmu, ksenofobii i wszelkich form nietolerancji, w tym homofobii, bifobii, transfobii i interfobii, a także nietolerancji ze względu na tożsamość płciową, w internecie i poza nim”. Nietrudno się domyślić, że te mniej lub bardziej szczytne cele są przykrywką do ingerowania w polskie sprawy (i każdego państwa, gdzie broni się konserwatywnych wartości). A najwięksi bojownicy będą nagradzani.  Nagradzane i opłacane będą osoby działające mniej więcej tak, jak Bartosz Staszewski, autor tablic o strefach wolnych od LGBT, przyczepianych do znaków z nazwami miejscowości. On już jest nagradzany, choć jeszcze nie z programu UE. Wielkie szanse ma Marta Lempart i Ogólnopolski Strajk Kobiet, Kampania Przeciw Homofobii, stowarzyszenia Otwarta Rzeczpospolita oraz Nigdy Więcej czy Ośrodek Monitorowania Zachowań Rasistowskich i Ksenofobicznych. Choć w Polsce skala patologii wykrywanych przez owe organizacje jest absolutnie nieporównywalna z Niemcami czy Francją, wszystko jest nagłaśniane na cały świat, a im więcej się ich znajdzie (albo wymyśli), tym większe premie w postaci kolejnych grantów itp.  Współcześnie jurgielt otrzymuje się za wkład w przypisywanie (oraz maksymalne nagłaśnianie) Polsce i jej władzom łamania konstytucji i praworządności oraz naruszania europejskich wartości zapisanych w artykule 2 „Traktatu o Unii Europejskiej”. Za tropienie dyskryminowania nie tylko mniejszości, ale też samorządów. Za zniewolenie niezależnych sądów i niezawisłych sędziów. Za tropienie rasizmu, ksenofobii, antysemityzmu, homofobii, transfobii. Za tropienie zamachów na wolność mediów, uczelni, instytucji kultury, na wolność słowa i zgromadzeń, na wolności obywatelskie i prawa człowieka (z prawem do aborcji na życzenie na czele). Tylko pozornie różni się to od celów nagradzanych jurgieltem w XVIII wieku. Wtedy też chodziło o katalog praw, wolności i wartości, które miały łamać legalne władze Rzeczypospolitej, a na straży których stali obcy władcy, przede wszystkim caryca Katarzyna II. Dorota Dukwicz w pracy „Sekretne wydatki rosyjskiej ambasady w Warszawie w latach 1772-1790” podsumowała to, co o jurgielcie wiadomo z dokumentów. A wiadomo dlatego, że 18 kwietnia 1794 r. uciekł z Warszawy rosyjski ambasador Osip Ingelström i w ręce uczestników insurekcji kościuszkowskiej wpadły różne dokumenty dotyczące specjalnych funduszy korupcyjnych, w tym dotyczące wypłaty jurgieltu dla różnych osobistości Rzeczypospolitej. Część tych materiałów opublikowała wtedy „Gazeta Rządowa”.  Udokumentowany jurgielt dotyczy Rosji, ale i pozostali zaborcy płacili go, czasem w porozumieniu, przynajmniej marszałkom Adamowi Ponińskiemu i Michałowi Radziwiłłowi, którzy mieli pozyskiwać następnych zdrajców (pierwszy otrzymał 46 tys. dukatów, drugi – 23 tys., co w tamtym czasie było wręcz fortuną). Ujawniono pokwitowania odbioru jurgieltu od ambasadora Rosji Otto Magnusa von Stackelberga przez biskupa kujawskiego (potem prymasa) Antoniego Ostrowskiego oraz wojewodę kaliskiego, księcia Augusta Sułkowskiego. Na liście jurgieltników byli także wojewoda łęczycki Szymon Dzierzbicki, kasztelan gnieźnieński Franciszek Salezy Miaskowski, marszałek nadworny litewski Władysław Gurowski, pisarz wielki koronny Kazimierz Raczyński, kanclerz wielki koronny Andrzej Młodziejowski. Pod koniec lat 80. XVIII wieku jurgieltnikami zostali kanclerz wielki koronny Jacek Małachowski (odebrał tylko dwie wypłaty po 2000 dukatów), biskup inflancki Józef Kossakowski oraz kasztelan wojnicki Piotr Ożarowski.  Jurgielt płacono w dwóch terminach: „na Trzech Króli (6 stycznia) i „na św. Jana” (24 czerwca) i wtedy też wysyłano sprawozdania do Petersburga. Ze sprawozdań wynika, że jurgielt wypłacał też poprzedni ambasador Kasper Saldern. Ten płacił wspomnianym już Młodziejowskiemu, Ostrowskiemu, Ponińskiemu i Raczyńskiemu, a ponadto kasztelanowi gostyńskiemu Antoniemu Lasockiemu oraz kasztelanowi poznańskiemu Józefowi Mielżyńskiemu. Do ambasadora Stackelberga po jurgielt zgłosił się też biorący go od 1764 r. Władysław Gurowski. I został zaakceptowany, bo przekazywał cenne donosy. Najcenniejsi zdrajcy, jak bp Ostrowski czy wojewoda Sułkowski otrzymywali po 3000 dukatów rocznie. Z kolei Poniński czy Gurowski przez co najmniej kilkanaście lat dostawali 2400 dukatów rocznie, zaś Ożarowskiemu płacono 2000 dukatów rocznie, a Kossakowskiemu 1500 dukatów, podobnie jak Dzierzbickiemu i Raczyńskiemu.  Wypłaty dla najcenniejszych zdrajców zatwierdzała sama imperatorowa Katarzyna II i czasem był to jurgielt dożywotni. Jurgielt wypłacano zdrajcom nawet podczas ich dłuższych pobytów za granicą. Wypłacano także wdowom po cennych współpracownikach Rosji. Jurgielt płacono wdowie po wojewodzie podlaskim Stanisławie Gozdzkim (za Salderna otrzymywała tyle samo co mąż, za Stackelberga 3333 dukatów przez 4 lata). Anna z Rzewuskich, wdowa po kasztelanie kamienieckim Józefie Humieckim, brała po 1200 dukatów rocznie. Jurgielt dla wdów miał dowodzić, że zdrada na rzecz Rosji się opłaca w każdych warunkach, bo można liczyć na swego rodzaju fundusz socjalny.  Poza stałym jurgieltem płacono też za konkretne usługi, np. przekupienie posłów przed ważnym głosowaniem. Za specjalne usługi 600 dukatów wypłacono posłowi bracławskiemu Antoniemu Czetwertyńskiemu, a 200 dukatów tajnemu radcy Stanisława Augusta – Ernestowi Kortumowi. Bp Adam Naruszewicz, pisarz, poeta i historyk, otrzymał w sumie 1000 dukatów za ofiarowane Katarzynie II swoje utwory. Poza jurgieltem kolaboranci mogli liczyć na przychylność w sprawach sądowych, szczególnie majątkowych, na pomoc w awansach, w utrzymaniu bądź zdobyciu urzędów, a czasem były to cenne prezenty. W powieści „Mikołaja Doświadczyńskiego przypadki” Ignacego Krasickiego (1776 r.) znalazł się znamienny dialog na temat jurgieltu i wysługiwania się obcym głównego bohatera z poznanym posłem. „’Kochany przyjacielu! Przysięgam, że nie wydam, ale racz mi powiedzieć, jakiej jesteś partii’. Wyszedłem mimo jego usiłowania do izby; tam gdyśmy siedli, rzekłem, iż zadosyć uczynić pytaniu jego nie zdołam nie wiedząc, co się znaczy to słowo ‘partia’ ani jaką ma do stanu i funkcji mojej koneksją… Dobry obywatel - rzekłem dalej - nie upodla umysłu swego poddaniem go pod cudze zdanie. Słowo ‘partia’ znaczy podobno z jednej strony wodzów, z drugiej partyzantów, a po prostu mówiąc, tyranów rozkazujących i jurgieltowych posługaczów. W kraju, gdzie pod hasłem Rzeczypospolitej panuje wolność i równość, nie wiem, jak mogą znaleźć miejsce tak podłe i niegodziwe sytuacje. Nadto jest zuchwałym, kto śmie równemu rozkazywać; nadto podłym, kto dla zysku lub względów równego słucha. Niech najuboższy obywatel w obowiązkach mnie moich oświeci, pójdę ochotnie za jego zdaniem; ale jurgielt roczny albo wieś dana na dożywocie nie otaksują sumnienia mojego. Dziwuję się więc, iżeś mi waszmość pan tę kwestią zadał; sądzę ją być bardziej żartem niż prawdą… ‘Znać, żeś waszmość pan z bardzo dalekiej wyspy przyjechał’ - odpowiedział mi ów jegomość i ukłoniwszy się wyszedł”. Tylko ktoś z „bardzo dalekiej wyspy” mógłby sądzić, że jurgielt to w Polsce problem historyczny. Ta forma zapłaty za zdradę i kolaborację z obcymi jest znacznie bardziej rozpowszechniona niż w XVIII wieku, zaś w obiegu jurgieltniczym jest bez porównania więcej pieniędzy. A jurgieltnicy są tak samo jak wtedy przekonani, że działają dla dobra Rzeczypospolitej i jej obywateli. Że bronią podstawowych praw, wolności i wartości. Że obce rządy i dwory są dużo lepszymi obrońcami i gwarantami praw oraz wolności Polaków niż własny, legalny rząd. Dlatego jurgielt i jurgieltnicy mają się świetnie, natomiast Rzeczpospolita stoi w obliczu tych samych zagrożeń jak w XVIII wieku.
TYLKO U NAS. Wróblewski: Pomysł Lewicy jest niekonstytucyjny. TK przywróciłby obowiązywanie przepisu Kodeksu Karnego^Zespół wPolityce.pl^2021-02-21 19:07:58.071195+01:00^https://wpolityce.pl/polityka/540105-tylko-u-nas-wroblewski-pomysl-lewicy-jest-niekonstytucyjny^„Należy przekonywać Lewicę i Platformę Obywatelską, że nie należy walczyć z dziećmi i obniżać ochrony prawnej prawa do życia” – mówi Bartłomiej Wróblewski w rozmowie z portalem wPolityce.pl. CZYTAJ RÓWNIEŻ: Horała: „Propozycje PO i Lewicy ws. aborcji są niezgodne z konstytucją”; Żukowska: „Przestańcie być hipokrytami” Poseł Prawa i Sprawiedliwości odniósł się do pomysłu Lewicy, by usunąć z Kodeksu Karnego zapis, który mówi o ochronie życia.  Lewica i Platforma Obywatelska prześcigają się w niekonstytucyjnych propozycjach. W jednym i drugim przypadku te pomysły są niezgodne z orzeczeniem Trybunału Konstytucyjnego z maja 199 7 roku. Istotą tego orzeczenia jest to, że prawo do życia jest na tyle ważnym dobrem, że jego ochrona musi być też związana z przepisami prawno-karnymi. Jedynym konstytucyjnie dopuszczalnym sposobem zmiany obowiązujących przepisów byłaby zmiana właśnie ustawy zasadniczej. Byłaby ona jednak szkodliwa ze względów społecznych – mówi Bartłomiej Wróblewski w rozmowie z wPolityce.pl.  Należy przekonywać Lewicę i Platformę Obywatelską, że nie należy walczyć z dziećmi i obniżać ochrony prawnej prawa do życia. Trzeba się zastanowić, co zrobić by pomóc matkom w trudnych ciążach, osobom niepełnosprawnych i ich opiekunom. Przyjęta w tym tygodniu strategia na rzecz osób niepełnosprawnych i projekt ustawy o opiece perinatalnej i okołoporodowej są takim pozytywnym działaniem. Na tym powinniśmy się koncentrować, a nie rozważać przyjmowanie oczywiście niekonstytucyjnych przepisów – dodaje. Zwraca uwagę na konsekwencje ewentualnego wprowadzenia w życie pomysłu Lewicy.  Jakiekolwiek działania, które wprost naruszałyby wprost konstytucję, miałyby wiele konsekwencji systemowych. A co w sytuacji, w której ktoś powie, że jego nie obowiązuje konstytucja i może uchwalać niekonstytucyjne przepisy? Ktoś inny może powiedzieć, że nie obowiązuje go Kodeks Karny. Jednym organem w państwie, który decyduje o zgodności lub braku zgodności przepisów z konstytucją jest Trybunał Konstytucyjny. W związku z orzeczeniem z 1997 roku aborcja na życzenie jest z konstytucją niezgodna – twierdzi Wróblewski. Zdaniem posła Prawa i Sprawiedliwości, ewentualne wprowadzenie w życie pomysłu Lewicy spotkałoby się z odpowiedzią Trybunału Konstytucyjnego, który przywróciłby obowiązywanie usuniętego z KK przepisu. Gdyby ktoś usunął przepis Kodeksu Karnego, który mówi o ochronie życia w odniesieniu do dzieci przed narodzeniem, to Trybunał Konstytucyjny uznałby to za niekonstytucyjne i przywróciłby jego obowiązywanie – mówi Bartłomiej Wróblewski w rozmowie z portalem wPolityce.pl. Not. TK
Nie żyje Jan Lityński - były działacz opozycji w czasach PRL, poseł i doradca prezydenta Bronisława Komorowskiego. Miał 75 lat^Zespół wPolityce.pl^2021-02-21 18:42:05.655571+01:00^https://wpolityce.pl/polityka/540128-zmarl-jan-litynski-b-dzialacz-s-i-doradca-komorowskiego^Nie żyje Jan Lityński. To były działacz opozycji w czasach PRL, poseł na Sejm z ramienia UD i UW, w latach 2010–2015 doradca prezydenta Bronisława Komorowskiego. Miał 75 lat. „Utonął ratując psa” — napisała na Twitterze Lena Kolarska-Bobińska, była minister i europoseł PO. Informację o śmierci Jana Lityńskiego przekazał na Twitterze Eugeniusz Smolar - dziennikarz i działacz opozycyjny w okresie PRL.
Totalny odlot! Nosowska "diagnozuje" zaburzenia narcystyczne u prezesa PiS i marzy o spotkaniu: "Gdyby mi ktoś go na chatę przytargał"^Na widelcu^2021-02-21 18:21:00.237466+01:00^https://wpolityce.pl/polityka/540070-nosowska-marzy-o-spotkaniu-z-prezesem-pis-jara-mnie-to^Katarzyna Nosowska, wokalistka zespołu Hej, podczas audycji radiowej z Dorotą Masłowską i Agnieszką Szydłowską pokusiła się o próbę rozpracowania psychiki Jarosława Kaczyńskiego. Nosowska, która ostatnio została też pisarką stwierdziła, że lubi sobie wyobrażać spotkanie z prezesem Prawa i Sprawiedliwości. Wokalistka w audycji „Godzina Czasu” na antenie radia Newonce przekonywała, że Jarosław Kaczyński w gruncie rzeczy jest człowiekiem, który chciałby być inny, ale nie może, bo „stworzył określoną personę”. Słuchajcie… Tak mi się wydaje, bo mam bliską osobę, która jest tak bardzo daleko od siebie, tak bardzo uciekła przed tą taką esencją samego siebie, że właśnie przyjęła, to się chyba nazywa zaburzenie narcystyczne, że wchodzisz w taką personę, tworzysz personę, którą się stajesz i już nie ma z tego powrotu do tej delikatności. Są tacy ludzie. Być może on jest na takim etapie, że on po prostu jest już tak bardzo, tak bardzo się okolcował, tak bardzo nie chce innego siebie, że już nie ma dla niego powrotu z tego — oświadczyła Nosowska. Nosowska stwierdziła również, że lubi wyobrażać sobie swoje spotkanie z wicepremierem. Aczkolwiek ja lubię sobie wyobrażać, że tak se myślę, że gdyby mi ktoś go na chatę przytargał, gdyby ktoś mi go dowiózł  — mówiła. Może bym mu trochę gliny dała, teraz trochę w glinie robię, taką kulkę gliny i tak powiedziała: „A proszę zobaczyć, z wałeczków taki byśmy kubeczek zrobili”. Może on by zrobił ten kubeczek. Ja lubię sobie wyobrażać takie nierealne scenariusze, że on nagle siedzi i ja mu daję tę glinę, on jest taki naburmuszony i mówi: „Co pani pie…li?”, ale ja mówię: „Tylko jeden kubeczek. Tu taki wałeczek”. I on tak bierze w te swoje rączki takie i tak bierze ten wałeczek i tak nagle robi ten kubeczek i tak mu rośnie ta glina, a ja mówię: „A teraz to poszkliwimy” i on: „Jak to poszkliwimy, jak poszkliwimy?”, a ja mówię: „Tak poszkliwimy” i właśnie on to szkliwi i wychodzi mu z piecyka taki jego własny kubeczek. I on nagle wymięknie — nabijała się Nosowska. Na tym jednak nie koniec. Nosowska opowiadała także o tym, że „jara ją” wyobrażanie sobie, że Jarosław Kaczyński czyta jej książkę. Albo ja sobie wyobrażałam na przykład, że, że nie wiem, że na przykład on czyta moją książkę. Chociaż wiem, że to niemożliwe, ale czyta. Bo tam jest ten rozdział o kocie sąsiada, gdzie ja mówię, że ja nie za bardzo z kotami jestem, a on przecież kocha koty. I gdyby na przykład okazało się, że on czyta tę książkę i tak sobie myślałam i nagle mówi tak: „Wydzwońcie mi tę Nosowską”. I on dzwoni i mówi tak: „To jest o mnie”. I mamy to. I on nagle występuje w telewizji i mówi tak: „Słuchajcie, ja już wszystko teraz wiem, przepraszam. Słuchajcie, co byście chcieli?”. I my mówimy: „A my to, a my tamto…”. Ja lubię sobie wyobrażać takie, no wiecie, takie abstrakcyjne scenariusze, że takie coś się dzieje, strasznie mnie to jara. Dużo czasu nad tym spędzam  — powiedziała Katarzyna Nosowska. Może lepiej, żeby artystka pozostała przy śpiewaniu i pisaniu, zamiast bawić się w pseudoanalizy. wkt/newonce.net
Szef polskiego MSZ wyraził uznanie dla amerykańskiej senator: Nord Stream 2 już wbił klin między sojuszników^Zespół wPolityce.pl^2021-02-21 18:17:05.136029+01:00^https://wpolityce.pl/polityka/540125-szef-msz-nord-stream-2-wbija-klin-miedzy-sojusznikow^Szef polskiego MSZ Zbigniew Rau wyraził w niedzielę na Twitterze uznanie dla amerykańskiej senator Jeanne Shaheen za zaangażowanie w sprawę zablokowania Nord Stream 2, który, jak napisał, „zagraża naszemu bezpieczeństwu energetycznemu i wbija klin między sojuszników”. CZYTAJ RÓWNIEŻ: USA nie zdecydowały się na nowe sankcje za NS2. Na liście znalazła się jedynie barka Fortuna i jej właściciel firma KWT-Rus CZYTAJ TAKŻE: Czy Joe Biden rzeczywiście zamierza blokować Nord Stream 2? Niejasne stanowisko obecnej administracji w sprawie nowych sankcji Dziękuję, Wielce Szanowna Pani Senator, za Pani stale przywódczą rolę w podejściu do niezwykle ważnej kwestii, w obliczu której stanęli wypróbowani, europejscy sojusznicy i partnerzy Stanów Zjednoczonych. #NordStream2 zagrozi naszemu bezpieczeństwu energetycznemu i już wbił klin między sojuszników. Nie można dopuścić, by ta kwestia nie była pod ciągłą kontrolą — napisał szef polskiej dyplomacji.
TYLKO U NAS. Mularczyk: Słowa Maasa to klasyczna próba uciekania od odpowiedzialności. Problem reparacji nie został rozwiązany^Zespół wPolityce.pl^2021-02-21 18:00:10.432933+01:00^https://wpolityce.pl/polityka/540096-tylko-u-nas-mularczyk-maas-ucieka-od-odpowiedzialnosci^„Będę konsekwentnie wykorzystywał instytucję Rady Europy, by ten problem rozwiązać. W tej chwili sytuacja jest nie do zaakceptowania – polscy obywatele nie mają prawa do sądu w sprawie roszczeń dot. II wojny światowej” - mówi poseł PiS Arkadiusz Mularczyk w rozmowie z portalem wPolityce.pl. CZYTAJ RÓWNIEŻ: Co z reparacjami od Niemiec? Maas odpowiedział na pytanie Mularczyka: Przekazaliśmy znacznie środki na rzecz Polski CZYTAJ TAKŻE: Jacek Karnowski: Polska powinna oddać Niemcom te 2 miliardy euro rzekomych „reparacji” za zbrodnie II wojny światowej. Stać nas na to. „Groteskowa kwota” Poseł Prawa i Sprawiedliwości jest szefem delegacji parlamentarnej Polski do Zgromadzenia Parlamentarnego Rady Europy oraz od 2021 wiceprzewodniczący tej instytucji. Podczas ostatniej sesji plenarnej zadał pytanie ministrowi spraw zagranicznych Niemiec.  Pytałem o brak prawa do sądu dla obywateli polskich. Rada Europy działa w oparciu o Europejską Konwencję Praw Człowieka, której podstawowym elementem jest właśnie to prawo. Osoby poszkodowane w wyniku II wojny światowej, tak jak ich spadkobiercy, nie mają prawa do sądu, tak w Polsce, jak i w Niemczech – mówi wPolityce.pl Arkadiusz Mularczyk. Podczas sesji plenarnej ZP RE Maas przekonywał, że Niemcy stworzyły szereg środków prawnych i pozaprawnych dotyczących odszkodowań indywidualnych, na podstawie których do tej pory wypłacono łącznie ponad 78 mld euro.  Heiko Maas przekonywał, że te sprawy są w relacjach polsko-niemieckich już załatwione. To klasyczna próba uciekania od tematu. Wiemy, że w sprawie reparacji nie było żadnej umowy między Polską a Niemcami. Nie został też rozwiązany problem dochodzenia roszczeń przez osoby fizyczne jeśli chodzi o kwestię odszkodowań. Będę konsekwentnie wykorzystywał instytucję Rady Europy, by ten problem rozwiązać. W tej chwili sytuacja jest nie do zaakceptowania – polscy obywatele nie mają prawa do sądu w sprawie roszczeń dot. II wojny światowej – mówi Mularczyk.  To jest temat, który powinien być stale na agendzie międzynarodowej pomiędzy Polską a Niemcami. Nie został przecież w żaden sposób rozwiązany. Świadczenia, które zostały wypłacone małej grupie ludzi, są na minimalnym poziomie. Niestety Polska abdykowała ws. roszczeń. Jest to czas, by do tematu wrócić i podnosić go relacjach z RFN. To niedopuszczalne, by byli obywatele, którzy nie mają prawa do sądu. A często są to inwalidzi, którzy utracili zdrowie w wyniku działań wojennych. To jest sytuacja bez precedensu i Polska nie może chować głowy w piasek – dodaje. Pytany o to, jakie narzędzia ma Polska, odpowiedział: Służy temu m.in. wniosek do Trybunału Konstytucyjnego, który złożyłem kilka miesięcy temu. Jego celem jest otwarcie drogi dla osób fizycznych i prawnych w Polsce, jeśli chodzi o dochodzenie odszkodowań. Gdyby TK taką ścieżkę sądową otworzył, to powstanie możliwość dochodzenia sprawiedliwości przed polskimi sądami. Doprowadzi to do konieczności rozwiązania sprawy na poziomie rządowych relacji polsko-niemieckich. Jest też sprawa dochodzenia roszczeń związanych z całością poniesionych przez Polskę strat w czasie wojny. Musimy konsekwentnie upominać się o sprawiedliwość. Gdy patrzymy na politykę Izraela, to widzimy, że jest to skuteczne. Not. TK
Prokuratura Krajowa: Materiał TVN24 przedstawia całkowicie nieprawdziwy obraz dot. postępowań przeciwko członkom mafii vatowskich^Zespół wPolityce.pl^2021-02-21 17:27:56.435897+01:00^https://wpolityce.pl/polityka/540107-pk-nieprawdziwy-obraz-w-materiale-tvn24^Materiał TVN 24 „Kłamstwa vatowskie” przedstawia całkowicie nieprawdziwy obraz dotyczący postępowań karnych przeciwko członkom mafii vatowskich - przekazała w niedzielę Prokuratura Krajowa. CZYTAJ RÓWNIEŻ: Premier Morawiecki odpowiada TVN24: Stop fake news. Autorzy „Superwizjera” rozmijają się z faktami, tworzą fałszywy obraz rzeczywistości CZYTAJ TAKŻE: NASZ WYWIAD. Materiał TVN dot. luki VAT-owskiej? Waldemar Buda: To obrona przez atak. TVN nie chce płacić podatku od reklam W sobotę na antenie TVN24 w cyklu „Superwizjer” wyemitowano program „Kłamstwo vatowskie” o tzw. przestępcach podatkowych i zakładaniu spółek mających wyłudzać VAT. W odniesieniu do tego materiału PK przekazała, że publikacja pt. „Kłamstwa vatowskie” przedstawia całkowicie nieprawdziwy obraz dotyczący postępowań karnych przeciwko członkom mafii vatowskich. Wbrew twierdzeniom autorów skrajnie manipulatorskiej publikacji, działania prokuratury wymierzone w przestępczość podatkową w zasadniczy sposób przyczyniły się do zmiany w ściągalności podatku VAT — podkreśliła prokuratura w komunikacie przekazanym PAP. Jak zaznaczono, o przełomowych działaniach prokuratury od 2016 roku wymierzonych w mafie vatowskich świadczą liczby.  W 2017 roku zarejestrowano 915 postępowań dotyczących wyłudzeń podatku od towarów i usług, w których wartość uszczuplenia należności Skarbu Państwa lub narażenia na uszczuplenie przekroczyła 1 mln zł, w 2018 roku – 1043, zaś w 2019 roku – 1187. W latach 2014-2015 prowadzono odpowiednio: 623 i 667 takie sprawy — wskazała prokuratura. Ponadto, w ramach postępowań, o których mowa wyżej zarzuty przedstawiono, zmieniono lub uzupełniono w 2017 roku – 1866 podejrzanym, w 2018 roku – 1838, zaś w 2019 roku – 2138 . W latach 2014-2015 analogiczne czynności procesowe wykonano z 1128 i 1328 podejrzanymi. Jak zaznaczono, łączna kwota uszczupleń lub narażenia na uszczuplenie należności publicznoprawnych objęta zarzutami wyniosła w latach 2017 - 2019 prawie 54 mld zł. W latach 2014-2015 kwoty uszczupleń objętych zarzutami wynosiły tylko 18 mld zł. Aktami oskarżenia obejmującymi przestępstwa związane z różnymi mechanizmami wyłudzania podatku od towaru i usług, w których wartość uszczuplenia należności Skarbu Państwa lub narażenia na uszczuplenie przekraczała 1 mln złotych zakończono w 2017 roku – 196 spraw, w 2018 roku – 307 i w 2019 roku – 380. Objęto nimi odpowiednio: 862; 1064 i 1294 oskarżonych. W latach 2014-2015 w tego rodzaju postępowaniach skierowano odpowiednio: 103 i 138 aktów oskarżenia, którymi objęto odpowiednio: 343 i 329 oskarżonych. Wartość zabezpieczeń majątkowych w sprawach gospodarczych w tym dotyczących wyłudzeń podatku VAT w latach 2016-2020 wynosiła około 10 mld zł — poinformowała PK.  Zwróciła przy tym uwagę, że „równocześnie z wypowiedzeniem wojny mafiom vatowskim przez prokuraturę i powołane do tego służby nastąpił radykalny spadek luki vatowskiej”.  O ile w 2015 roku luka ta wynosiła w ujęciu procentowym 24,2, o tyle w roku 2019 wynosiła już tylko 12 procent. Z danych uzyskanych z Ministerstwa Finansów wynika, iż wpływy budżetu z podatku VAT w roku 2015 r. wynosiły 123 mld zł, zaś w latach 2017-2019 odpowiednio: 157 mld zł, 166 mld zł oraz 181 mld zł — wyliczyła prokuratura. Jak podkreślono, spadek ten jest przede wszystkim wynikiem efektu mrożącego wywołanego szeroko zakrojonych działań prokuratury i organów ścigania, przy czym działania te odbywały się od 2017 roku na podstawie znowelizowanego kodeksu karnego.  Kodeks ten wprowadził nowy sposób ujęcia przestępstw vatowskich co umożliwiło łatwiejsze ściganie sprawców tych przestępstw oraz przestępstwo zbrodni vatowskiej zagrożonej karą do 25 lat pozbawienia wolności — przypomniano. Prokuratura zauważyła przy tym, że na skutek działań prokuratury i organów ścigania, zlikwidowano wiele grup przestępczych zajmujących się tym procederem a osoby popełniające tego rodzaju przestępstwa zostały pozbawione wolności, co znacznie zmniejszyło przestępczość „vatowską”.  Skuteczne, szeroko zakrojono działania prokuratury odniosły efekt prewencyjny, odstraszający potencjalnych przestępców — wskazała PK. Zaznaczyła przy tym, że wskazane wyżej kwoty zabezpieczeń prokuratura przekazuje do budżetu państwa po uprawomocnieniu się orzeczeń sądowych.  Czynienie z tego faktu zarzutu przez TVN24 jest kuriozalne. Podobnie kuriozalny jest zarzut, że postępowania przeciwko członkom mafii vatowskich są długotrwałe. Są to śledztwa niezwykle skomplikowane, wymagające przeprowadzenia szerokich czynności procesowych i operacyjnych. Ich zakończenie w krótkim czasie nie jest możliwe — przekazała PK. W ocenie PK, szczególnie skandaliczne jest niczym nie uzasadnione twierdzenie, że w postępowaniach karnych dotyczących mafii vatowskich prokuratura oskarża niewinnych ludzi, a wielkie kwoty wyłudzeń często istnieją tylko na papierze.  To nie dziennikarze TVN24, a sądy rozstrzygają o winie oskarżonych. Kwoty wyłudzeń nie istnieją zaś tylko na papierze – są to realne pieniądze wyłudzone przez przestępców z budżetu państwa — wskazała PK. Prokuratura wyraziła przy tym oburzenie, że „obszerna informacja udzielona dziennikarzom stacji przygotowującym publikację została przez nich zatajona w programie przed widzami co świadczy o złej woli i nierzetelności w kształtowaniu informacji”.  Wyemitowany przez stację TVN24 materiał pt. „Kłamstwa vatowskie” przedstawia całkowicie nieprawdziwy obraz dotyczący postępowań karnych przeciwko członkom mafii vatowskich.  Wbrew twierdzeniom autorów skrajnie manipulatorskiej publikacji, działania prokuratury wymierzone w przestępczość podatkową w zasadniczy sposób przyczyniły się do zmiany w ściągalności podatku VAT. O przełomowych działaniach prokuratury od 2016 r. wymierzonych w mafie vatowskich świadczą liczby. W 2017 r. zarejestrowano 915 postępowań dotyczących wyłudzeń podatku od towarów i usług, w których wartość uszczuplenia należności Skarbu Państwa lub narażenia na uszczuplenie przekroczyła 1 mln zł, w 2018 r. – 1043, zaś w 2019 r. – 1187. W latach 2014-2015 prowadzono odpowiednio: 623 i 667 takie sprawy. W ramach postępowań, o których mowa wyżej zarzuty przedstawiono, zmieniono lub uzupełniono w 2017 r. – 1866 podejrzanym, w 2018 r. – 1838, zaś w 2019 r – 2138 . W latach 2014-2015 analogiczne czynności procesowe wykonano z 1128 i 1328 podejrzanymi. Łączna kwota uszczupleń lub narażenia na uszczuplenie należności publicznoprawnych objęta zarzutami wyniosła w latach 2017 -2019 prawie  54 mld zł. W latach 2014-2015 kwoty uszczupleń objętych zarzutami wynosiły tylko 18 mld zł. Aktami oskarżenia obejmującymi przestępstwa związane z różnymi mechanizmami wyłudzania podatku od towaru i usług, w których wartość uszczuplenia należności Skarbu Państwa lub narażenia na uszczuplenie przekraczała 1 mln złotych zakończono w 2017 – 196 spraw, w 2018 r. – 307 i w 2019 r. – 380. Objęto nimi odpowiednio: 862; 1064 i 1294 oskarżonych. W latach 2014-2015 w tego rodzaju postępowaniach skierowano odpowiednio: 103 i 138 aktów oskarżenia, którymi objęto odpowiednio: 343 i 329 oskarżonych. Wartość zabezpieczeń majątkowych  w sprawach gospodarczych w tym  dotyczących wyłudzeń podatku VAT w latach 2016-2020 wynosiła  około 10 mld zł.  Równocześnie z wypowiedzeniem wojny mafiom vatowskim przez prokuraturę i powołane do tego służby nastąpił radykalny spadek luki vatowskiej. O ile w 2015 roku luka ta wynosiła w ujęciu procentowym 24,2, o tyle w roku 2019 wynosiła już tylko 12 procent. Z danych uzyskanych z Ministerstwa Finansów wynika, iż wpływy budżetu z podatku VAT w roku 2015 r. wynosiły 123 mld zł, zaś w latach 2017-2019 odpowiednio: 157 mld zł, 166 mld zł oraz 181 mld zł.  Spadek ten jest przede wszystkim wynikiem efektu mrożącego wywołanego szeroko zakrojonych działań prokuratury i organów ścigania, przy czym działania te odbywały się od 2017 roku na podstawie znowelizowanego kodeksu karnego. Kodeks ten wprowadził  nowy sposób ujęcia przestępstw vatowskich co umożliwiło łatwiejsze ściganie sprawców tych przestępstw oraz  przestępstwo zbrodni vatowskiej zagrożonej karą do 25 lat pozbawienia wolności. Na skutek działań prokuratury i organów ścigania, zlikwidowano wiele grup przestępczych zajmujących się tym procederem a osoby popełniające tego rodzaju przestępstwa zostały pozbawione wolności, co znacznie zmniejszyło przestępczość „vatowską”. Skuteczne, szeroko zakrojono działania prokuratury odniosły efekt prewencyjny, odstraszający potencjalnych przestępców. Zaznaczyć należy, że wskazane wyżej kwoty zabezpieczeń prokuratura przekazuje do budżetu państwa po uprawomocnieniu się orzeczeń sądowych. Czynienie z tego faktu zarzutu przez TVN24 jest kuriozalne. Podobnie kuriozalny jest zarzut, że postępowania przeciwko członkom mafii vatowskich są długotrwałe. Są to śledztwa niezwykle skomplikowane, wymagające przeprowadzenia szerokich czynności procesowych i operacyjnych. Ich zakończenie w krótkim czasie nie jest możliwe. Za szczególnie skandaliczne prokuratura uznaje niczym nie uzasadnione twierdzenie, że w postępowaniach karnych dotyczących mafii vatowskich prokuratura oskarża niewinnych ludzi, a wielkie kwoty wyłudzeń często istnieją tylko na papierze. To nie dziennikarze TVN24, a sądy rozstrzygają o winie oskarżonych. Kwoty wyłudzeń nie istnieją zaś tylko na papierze – są to realne pieniądze wyłudzone przez przestępców z budżetu państwa. Prokuratura wyraża oburzenie, że obszerna informacja udzielona dziennikarzom stacji przygotowującym publikację została przez nich zatajona w programie przed widzami co świadczy o złej woli i nierzetelności w kształtowaniu informacji. mly/PAP/PK
Budżet UE podzieli koalicję? Brudziński nie ma wątpliwości: Zjednoczona Prawica się ostoi. Gwarantem trwałości jest Jarosław Kaczyński^Zespół wPolityce.pl^2021-02-21 16:55:02.338430+01:00^https://wpolityce.pl/polityka/540102-unijny-budzet-podzieli-zp-brudzinski-nie-ma-watpliwosci^Zjednoczona Prawica się ostoi - stwierdził wiceszef PiS, europoseł Joachim Brudziński, odnosząc się do sprzeciwu Solidarnej Polski wobec ratyfikacji decyzji dot. funduszu odbudowy UE. Gwarantem trwałości naszego obozu jest niekwestionowany lider Jarosław Kaczyński - dodał. CZYTAJ TAKŻE: — Premier: Przystępujemy do konsultacji i inwestowania potężnych środków. Umowa partnerstwa sprawi, że efekty pozostaną z nami na dekady — Będzie skarga do TSUE na powiązanie funduszy UE z praworządnością. Waszczykowski: Powinniśmy domagać się realizacji konkluzji RE — Lewica atakuje ws. Funduszu Odbudowy: „Ziobrze i wielu działaczom PiS-u na tym zależy, aby mogli położyć swoje łapy na środkach UE” Brudziński był pytany w niedzielę w Programie 1 Polskiego Radia, czy Zjednoczona Prawica nie będzie miała problemu z głosowaniem w Sejmie w sprawie ratyfikacji decyzji Rady Europejskiej z grudnia 2020 r. dotyczącej unijnego funduszu odbudowy. We wtorek rząd zajmował się projektem ustawy w tej sprawie. Premier Mateusz Morawiecki, zapytany na konferencji prasowej, czy Rada Ministrów przyjęła projekt oraz jakie było stanowisko ministrów z Solidarnej Polski poinformował, że projekt nie został przyjęty, ale toczyła się na jego temat dyskusja. Lider Solidarnej Polski Zbigniew Ziobro pytany w piątek w Polsat News, dlaczego na posiedzeniu rządu zablokował projekt ustawy, odparł, że stanowisko Solidarnej Polski w tej sprawie nie jest nowością. Zaznaczył, że już w lipcu 2020 r. namawiał premiera, żeby skorzystał z weta „wobec próby narzucenia sprzecznego z traktatami europejskimi i polską konstytucją rozwiązania, które pod pretekstem praworządności pozwala bardzo głęboko ingerować w sprawy wewnętrzne Polski, Komisji Europejskiej”.  Tak naprawdę przenosi niemałą część suwerenności do Brukseli. My się na to kategorycznie nie zgadzamy — powiedział Ziobro. Brudziński pytany o „dystansowanie się Solidarnej Polski do zawartego przez premiera Mateusza Morawickiego porozumienia z Unią Europejską w tej kwestii” podkreślił, że „alternatywą może być tylko jedno - rozpad Zjednoczonej Prawicy”. Nie posądzam moich kolegów z Solidarnej Polski, aby byli zainteresowani oddaniem władzy w Polsce w ręce hochsztaplerów z totalnej opozycji. Oczywiście takie przeciąganie liny jest czymś naturalnym i taka próba budowania własnej pozycji nie jest dla mnie czymś specjalnie zaskakującym. Ale też wierzę w zdrowy rozsadek i wierzę też w to, co za nami, czyli sześć lat wspólnych rządów, czasami trudnych debat, trudnych decyzji, ale na końcu okazywało się, że rozsądek zwyciężał — powiedział Brudziński. Wiceszef PiS wyraził przekonanie, że „tak jak w wypadku Porozumienie Jarosława Gowina, tak w wypadku Solidarnej Polski Zbigniewa Ziobry - Zjednoczona Prawica się ostoi”.  W tym przekonaniu utwierdza mnie fakt, że mamy niekwestionowanego lidera - Jarosława Kaczyńskiego. Gdyby Jarosława Kaczyńskiego miało zabraknąć, to wtedy nie postawiłbym złamanej złotówki na to, czy ten projekt się ostoi. Dzisiaj gwarantem trwałości naszego obozu politycznego jest osoba naszego lidera. Dopóki Jarosław Kaczyński wszystko to w swoich rękach dzierży, jestem spokojny o przyszłość — powiedział Brudziński. Pod koniec zeszłego roku unijni liderzy porozumieli się w sprawie wieloletniego budżetu, funduszu odbudowy oraz mechanizmu warunkowości. W konkluzjach szczytu dotyczących budżetu UE zawarto zapis, że samo ustalenie, iż doszło do naruszenia zasady państwa prawnego nie wystarczy do uruchomienia mechanizmu (blokowania środków finansowych dla państw członkowskich - PAP). Konkluzje zawierają m.in. zapis, który mówi, że celem rozporządzenia w sprawie systemu warunkowości jest ochrona budżetu UE, w tym Next Generation EU (funduszu odbudowy), należytego zarządzania finansami oraz ochroną interesów finansowych Unii. Aby ruszył fundusz odbudowy, parlamenty narodowe 27 państw członkowskich muszą ratyfikować decyzję o nowych zasobach własnych.  Państwa członkowskie dołożą wszelkich starań, aby zatwierdzić decyzję w sprawie zasobów własnych zgodnie ze swoimi odpowiednimi wymogami konstytucyjnymi, z myślą o jej szybkim wejściu w życie — czytamy w konkluzjach szczytu. Cały wieloletni budżet oraz fundusz odbudowy to razem 1,8 bln euro, z czego 750 mld euro to wartość funduszu odbudowy. Według danych przedstawianych przez szefa rządu Polska z puli budżetowej miałaby otrzymać 770 mld zł. Pod koniec zeszłego roku zarząd Solidarnej Polski omawiał bieżącą sytuację i skutki porozumienia ws. budżetu UE zawartego na szczycie Rady Europejskiej. Jak informował wówczas Zbigniew Ziobro, głosami 12 do 8 zarząd partii odrzucił wniosek jednego z jej członków o wyjście SP z koalicji rządzącej. Ziobro zapowiedział też, że jego ugrupowanie zagłosuje przeciw decyzji o zwiększeniu zasobów własnych. wkt/PAP
Zybertowicz: Greniuch nie powinien być szefem oddziału IPN we Wrocławiu. Jego przeszłość nie była znana Kancelarii Prezydenta^Zespół wPolityce.pl^2021-02-21 15:46:19.351544+01:00^https://wpolityce.pl/polityka/540094-zybertowicz-greniuch-nie-powinien-byc-szefem-oddzialu-ipn^Dr Tomasz Greniuch nie powinien być dalej szefem oddziału Instytutu Pamięci Narodowej we Wrocławiu - uważa doradca prezydenta Andrzej Zybertowicz. Dodał, że przeszłość Greniucha nie była znana Kancelarii Prezydenta, kiedy został odznaczony Brązowym Krzyżem Zasługi. CZYTAK TEŻ: — Prezes IPN: Tomasz Greniuch nie akceptuje czynu ze swojej przeszłości. Powiedział, że ten gest był błędem i przeprosił za niego — Jest stanowisko prezydenta ws. Tomasza Greniucha. „Dyrektorem w IPN może być wyłącznie osoba o nieposzlakowanej opinii” — Wicepremier Sasin o dr. Greniuchu: „Mnie nie przekonują takie argumenty, że ktoś popełniał błędy młodości, potem za nie przeprasza” — Dr Greniuch: Nigdy nie byłem nazistą, za nieodpowiedzialny gest sprzed kilkunastu laty jeszcze raz przepraszam Doradca prezydenta Andrzeja Dudy był w niedzielę pytany w programie „Kawa na ławę” o przyznany przez Kancelarię Prezydenta Brązowy Krzyż Zasługi dla Greniucha w 2018 roku. Krzyż Zasługi w roku 2018 został przyznany na wiosek wojewody dolnośląskiego. Wpłynęło wtedy - jeśli się nie mylę - kilkadziesiąt takich wniosków, a sprawa zaangażowania w symbolikę faszystowską nie była urzędowi prezydenckiemu wtedy znana. Sądzę, że doktor nie powinien dalej być szefem oddziału — powiedział Andrzej Zybertowicz. Dopytywany, czy Kancelaria Prezydenta wówczas zbyt słabo prześwietliła kandydata do odznaczenia, Zybertowicz wskazał, że powinien to zrobić podmiot, który o takie odznaczenie wystąpił, czyli wojewoda dolnośląski. Kancelaria może przyznawać ordery, odznaczenia z własnej inicjatywy lub na wniosek uprawnionych podmiotów. W tym przypadku Kancelaria założyła, że podmiot, który wnioskował, dokonał takiej procedury sprawdzenia — zwrócił uwagę doradca prezydenta. W ubiegłym tygodniu Instytut Pamięci Narodowej poinformował, że stanowisko p.o. dyrektora Oddziału Instytutu Pamięci Narodowej we Wrocławiu objął dr Tomasz Greniuch. Decyzja ta wzbudziła szereg kontrowersji, a media przypomniały, że Greniuch w przeszłości był działaczem Obozu Narodowo-Radykalnego, a także, że wykonywał gest nazistowskiego pozdrowienia. Przeciwko decyzji IPN zaprotestowali m.in. historycy z Uniwersytetu Wrocławskiego. Nominacja wywołała też sprzeciw polityków tak strony rządowej jak i opozycji. Portal Onet informował, że w 2018 r. Tomasz Greniuch znalazł się w gronie osób, którym prezydent Andrzej Duda przyznał Brązowy Krzyż Zasługi. Odznaczenia zostały wręczone przez wojewodę Adriana Czubaka kombatantom oraz osobom szczególnie zaangażowanym w szerzenie wiedzy o Żołnierzach Wyklętych — czytamy w lokalnym portalu tygodnikopole.pl w relacji z uroczystości, która odbyła się 1 marca 2018, w dniu Żołnierzy Wyklętych w Opolu, gdzie później, w listopadzie 2019 r., objął stanowisko naczelnika delegatury IPN. W sobotę prezydencki minister Wojciech Kolarski napisał na Twitterze, że podczas rozmowy z prezesem IPN i członkami kolegium Instytutu przekazał jednoznaczne stanowisko prezydenta Andrzeja Dudy ws. nominacji we wrocławskim oddziale, zgodnie z którym dyrektorem w IPN może być wyłącznie osoba o nieposzlakowanej opinii. W środę podczas konferencji prasowej prezes IPN Jarosław Szarek, pytany, czy nie widzi niczego kontrowersyjnego w tym, że dyrektorem oddziału IPN we Wrocławiu został człowiek, który w przeszłości używał symboli nazistowskich i był liderem Obozu Narodowo-Radykalnego - przypomniał, że Greniuch „za ten czyn przeprosił i wielokrotnie, już przed laty, powiedział, że ten czyn był błędem”. W piątkowym komunikacie IPN cytował samego Greniucha.  Nigdy nie byłem nazistą, za nieodpowiedzialny gest sprzed kilkunastu laty jeszcze raz przepraszam i uważam to za błąd — oświadczył w nim p.o. dyrektora wrocławskiego oddziału IPN.  wkt/PAP
NASZ WYWIAD. Materiał TVN dot. luki VAT-owskiej? Waldemar Buda: To obrona przez atak. TVN nie chce płacić podatku od reklam^Zespół wPolityce.pl^2021-02-21 15:21:26.376731+01:00^https://wpolityce.pl/polityka/540089-wywiad-material-tvn-o-luce-vat-buda-obrona-przez-atak^„W mojej ocenie to jest zaplanowana obrona przed tym, co dzisiaj jest przedmiotem debaty i zainteresowania opinii publicznej, to znaczy nałożeniem opłaty od reklam. Wprowadzenie te opłaty rzeczywiście doprowadziłoby do sytuacji, w której cały rynek by ją uiszczał” - mówi portalowi wPolityce.pl Waldemar Buda, wiceminister w Ministerstwie Funduszy i Polityki Regionalnej. CZYTAJ RÓWNIEŻ: -Premier Morawiecki odpowiada TVN24: Stop fake news. Autorzy „Superwizjera” rozmijają się z faktami, tworzą fałszywy obraz rzeczywistości -Wicepremier Sasin o podatku od reklam: Jako rząd mamy przeświadczenie, że takie regulacje są konieczne. Powinny być wprowadzone wPolityce.pl: TVN 24 przeprowadził atak na politykę fiskalną rządu Zjednoczonej Prawicy a konkretnie na likwidację luki VAT-owskiej. Jak Pan ocenia ten materiał? Co on mógł mieć na celu? Waldemar Buda: W mojej ocenie to jest zaplanowana obrona przed tym, co dzisiaj jest przedmiotem debaty i zainteresowania opinii publicznej, to znaczy nałożeniem opłaty od reklam. Wprowadzenie te opłaty rzeczywiście doprowadziłoby do sytuacji, w której cały rynek by ją uiszczał. Dzisiaj mamy z tym bowiem widoczny problem. Upatruję w działaniach i TVN i PO obronę przed tym poprzez pewnego rodzaju atak, ale jednak przy użyciu zafałszowanych danych, zafałszowanych informacji.  Pamiętam – interesowałem się tą sprawą – w latach 2013-2014 było poważne ryzyko wszczęcia procedury praworządności w związku z tym, że mieliśmy ogromną lukę VAT-owską na poziomie 25 proc. potencjalnych przychodów i tylko dlatego, że w kilku innych krajach europejskich była podobna sytuacja, tej procedury nie rozpoczęto. To by miało dla nas bardzo poważne konsekwencje. Po drugie pamiętamy, ile wjeżdżało do nas paliwa bez akcyzy i na tym korzystała wąska grupka cwaniaków, natomiast całej reszcie w konsekwencji podwyższano ceny paliwa na stacjach benzynowych. Jeżeli więc dzisiaj chce się udowodnić, że nakładamy co prawda podatki, ale nie potrafimy nimi gospodarzyć, to tutaj też jest błędne założenie, bo większość środków, które były z podwyższonych wpływów, przekierowaliśmy do portfeli Polaków poprzez trzynastą i czternastą emeryturę, i 500+, świadczenia dla niepełnosprawnych i szereg świadczeń poprawiających sytuację bytową, materialną Polaków. Dziwię się tej sytuacji, bo dorobek w zakresie uszczelniania systemu podatkowego i wzrostu wpływów z podatków mamy niezaprzeczalny. To jest od 47 proc. w VAT po 54 proc. w CIT - pomimo tego, że CIT mieliśmy na poziomie 19 proc., później zmniejszając go do 15 proc., a później do 9 proc. Proszę sobie wyobrazić, że każda z tych zmian, obniżek CIT-u doprowadzała do zwyżki przychodu z podatku. To pokazywało, że ludzie wychodzili z szarej strefy, bo podatek był wcześniej na nieakceptowalnym poziomie, a przy tej wysokości podatku już się nie opłaca kombinować. Zostali tylko inni kombinatorzy w zakresie CIT-u, ci duzi, którzy mają swoje spółki-matki w innych krajach i tam transponują dochód, jak chociażby TVN do amerykańskiej firmy. Ewidentnie więc opłata poprzez usytuowanie podstawy podatkowej od obrotów, od przychodu a nie od dochodu powoduje, że ten podatek jest nie do uniknięcia i stąd prawdopodobnie jest ta obrona przez atak. Te liczby, które Pan przytoczył pokazują skalę patologii, z jaką mieliśmy do czynienia za rządów Platformy Obywatelskiej. Jakoś nie przypominam sobie, żeby wówczas ta stacja interesowała się tym problemem. Dopiero kiedy się zabraliśmy za rozwiązywanie problemu, to stacja TVN zainteresowała się, jak te działania i te sukcesy złagodzić, albo przedstawić w negatywnym świetle. Rzeczywiście tylko wtedy się zainteresowała, ale cała istota się zmieniła i dobrze, że się o tym mówi, bo kiedyś w zasadzie państwo było na tyle słabe, że musiało się podatkami dzielić z mafiami. Porównuję to do sytuacji takiego pasożytnictwa jak sutenerstwo prostytucji. Po prostu słabe państwo uznało, że mafie muszą współistnieć i one muszą częściowo oszukiwać na podatkach, bo państwo nie jest w stanie sobie z tym poradzić. Dopiero my uderzyliśmy w każdy rdzeń, w każdy segment oszustwa – bo schematy są  różne: od karuzel po wprowadzanie towarów nieopodatkowanych, po fikcyjne dostawy wewnątrzwspólnotowe. Tych mechanizmów była cała masa, a my w każdy z nich uderzyliśmy. To był po pierwsze pokaz silnego państwa, a po drugie pokazanie, że to państwo jest jedynym uprawnionym do ściągania podatków, jedynym uprawnionym, który później redystrybuuje te podatki, a nie mafie, które wokół tego narosły, które na oszustwach podatkowych zbiły gigantyczne fortuny. Jeśli chodzi o TVN, to w mojej ocenie znamienny był 10 lutego. Wszyscy wówczas uznali, że to jest podstawa do protestowania. Był to moment, w którym wszyscy zaprotestowali przeciwko „łamaniu wolności mediów, wolności słowa”, a większość Polaków uznała to za wprowadzanie pewnego spokoju i porządku. W tym momencie nie musieli słyszeć wielu kłamstw, które wyciekają z tamtych mediów. Mam taki pomysł, żeby 10 lutego uznać dniem święta narodowego Wolności i Rzetelności Mediów, bo naprawdę byliśmy najbliżej tego podczas tego protestu 10 lutego, ponieważ ludzie przestali myśleć o tym, co tam się mówi - musieli później to weryfikować w innych mediach i ostatecznie prawdę znali, ale to było trudne. To zawsze jest zakamuflowane, więc tak naprawdę to ich milczenie tego dnia było naprawdę wartościowe. Powiedział Pan o słabym państwie, które niejako musi współistnieć z mafiami. Działania obecnego rządu Zjednoczonej Prawicy, tworzącego pod tym względem silne państwo, które twardo trzyma reżim podatkowy spotyka się z ostrym sprzeciwem już nie tylko części mediów pokroju TVN 24, ale też wspierających je polityków opozycji. Opozycji najwyraźniej też to silne państwo nie jest w smak. Dlaczego tak się dzieje? Traktujmy TVN i PO jako jedność, bo jak TVN coś nakręci i powie, to natychmiast materiał do ataku politycznego ma Platforma Obywatelska. Traktujmy to jako dużą partię opozycyjną – medialno-polityczną. Tak należy to oceniać. To jest właśnie dziwne. Media mają swoje interesy, walczą o to, żeby nie płacić podatków, to jest zrozumiałe, jakoś to się tłumaczy. Natomiast jednak politycy i partie powinny zmierzać w kierunku wzmacniania państwa, jego skuteczności i tego, co jest dobrem wspólnym. Kierowanie się tutaj interesem jednej firmy w postaci TVN to jest jednak spoglądanie na politykę z punktu widzenia partykularnych interesów. Czyli: oni nas wspierają, to my będziemy ich wspierać w niepłaceniu podatków, w unikaniu płacenia podatków. Tym politycy skali ogólnopolskiej na pewno nie powinni się kierować. W złym świetle stawia opozycję, że broni interesów prywatnej firmy poprzez przyłączanie się do ataków na rząd w sferach, w których ewidentnie mamy sukcesy. I to nie my się nimi chwalimy, bo już dawno to powiedzieliśmy i do tego nie wracaliśmy, a chwali nas Komisja Europejska, pokazuje nas Europejski Bank Odbudowy, EBI. Wszystkie te organizacje pokazywały, że mamy wielkie sukcesy na polu walki z mafiami VAT-owskimi. Dzisiaj próba odwrócenia tej narracji jest skazana na absolutne niepowodzenie. Dziękuję za rozmowę. Rozmawiała Anna Wiejak
Spurek wojuje weganizmem. Zaprasza na obiad ministra rolnictwa. Puda zachęca do kupowania mięsa i nabiału: Żyj i daj żyć innym^Czyżby obłęd?^2021-02-21 15:05:05.296094+01:00^https://wpolityce.pl/polityka/540090-spurek-wojuje-weganizmem-zaprasza-na-obiad-ministra-pude^Europoseł Sylwia Spurek z taką samą gorliwością jak o polską praworządność walczy o świat, w którym istnieją tylko osoby na diecie roślinnej. Polityk domaga się całkowitego zakazu reklamy mięsa, mleka i nabiału. W mediach społecznościowych zamieściła relację z wegańskiego obiadu. CZYTAJ TAKŻE: — TYLKO U NAS. Adam Kraśko z „Rolnik szuka żony” po wpisie Spurek: Wydaje mi się, że tutaj odezwało się lobby dużych przetwórni — Sylwia Spurek kontra hodowcy zwierząt. Europosłanka chce całkowitego zakazu reklamy mięsa, mleka i nabiału — Chodzi o zwierzęta czy branżę roślinną? Spurek brnie dalej! Chce zakazu reklamy mięsa i powołania funduszu promocji weganizmu — Kosiniak-Kamysz reaguje na kuriozalny pomysł Spurek: To jakiś ponury żart? Co następne, delegalizacja schabowego? — NASZ WYWIAD. Ardanowski: Spełnienie lewicowych postulatów to koniec rolnictwa. Uderzenie idzie w zwierzęta i produkcję roślinną Spurek podchwyciła pomysł niemieckiego Greenpeace’u, który wzywa do zakazu reklamowania mięsa. Europoseł chce iść krok dalej i zakazać promowania wszystkich produktów, które pochodzą od zwierząt. Sprawa dotyczy również mleka i nabiału. W odpowiedzi minister rolnictwa Grzegorz Puda zaapelował na Twitterze o kupowanie mięsa, mleka i nabiału od polskich rolników, ponieważ są to pokarmy pełne wartości odżywczych. Kupujmy mięso, mleko, nabiał, to pełne cennych składników odżywczych produkty. Powinny być w składzie każdej zdrowej diety. Zalecane zwłaszcza dla dzieci i młodz. Szczególnie polecam te od polskich rolników i producentów. #SolidarnizRolnikami. @SylwiaSpurek żyj i pozwól żyć innym — napisał Puda.
Jeżeli nie ma pomysłu w jaki sposób trafić do młodzieży, to może na dobry początek jej do siebie nie zrażać?^Kamil Kwiatek^2021-02-21 14:38:49.356288+01:00^https://wpolityce.pl/polityka/540084-jezeli-nie-mozna-trafic-do-mlodziezy-to-co-zrobic^Rząd nie może zablokować Netflixa. Nie może zakazać oglądania HBO. Nie odbierze młodzieży smartfonów i dostępu do mediów społecznościowych. Nie zbuduje wokół Polski muru chroniącego przed ogłupiającą popkulturą płynącą Zachodu. Nie zakaże propagowania lewicowego światopoglądu. Co więc może zrobić, aby przynajmniej ograniczyć przechodzenie młodzieży na „lewą stronę mocy”? Z uwagą śledzę dyskusję o polskiej młodzieży, która rozpoczęła się po wyborach prezydenckich, a swój kulminacyjny moment miała, gdy tysiące młodych osób wyszło na ulice miast po wyroku Trybunału Konstytucyjnego ws. aborcji. Po tym, jak protesty straciły na sile, dyskusja odżyła na nowo po sondażu CBOS-u, który pokazał, że w grupie Polaków (18-24) po raz pierwszy od niemal 20 lat lewicowe sympatie przeważają nad prawicowymi.    autor: Twitter/@CBOS_Info   Wiele opinii na temat tego, co przedstawia ten sondaż już padło, również na naszym portalu. Wydaje mi się jednak, że można jeszcze z tego badania wycisnąć trochę świeżej myśli. Spójrzmy na lata 2013-2015, gdy poglądy centrowe i prawicowe miały swój „pik”. Zauważmy, że procent centrystów spadał wraz ze schyłkiem rządów Platformy i zmęczeniem Polaków rządami Tuska i Kopacz. „Pik” poglądów prawicowych notujemy w roku 2015, gdy Andrzej Duda wygrał wybory prezydenckie, a w memach przedstawiany był jako superbohater, który wjeżdża na czele wojsk polskich do Berlina. Dlaczego wspominam o memach? Bo najlepiej oddają to, co obecnie myśli młodzież. Polecam rozejrzeć się po sieci. W roku 2015 władzę przejmowała również Zjednoczona Prawica. Polacy odetchnęli świeżym powietrzem. Choć centryści mieli lekkie odbicie, to generalnie ich procent spada. Wyjaśnienie wydaje się być proste: coraz większa polaryzacja. Zdaje się to potwierdzać również procent osób, które nie potrafią określić swoich poglądów. Zauważmy, że choć odsetek osób o poglądach lewicowych rośnie, to również lekkie odbicie widzimy przy wykresie wskazującym na osoby o poglądach prawicowych. Polaryzacja robi swoje. Ale procent osób o poglądach lewicowych rośnie od roku 2015. Czy za wszystko możemy obwinić Netflixa i media społecznościowe, nawet jeżeli ich wpływ na to jest ogromny? A może to naturalna kolej rzeczy? Gdy Polacy zaczynali być coraz bardziej zmęczeni rządami PO, zaczęli się orientować na inne ugrupowania. Prawicowcy mieli swoje pięć minut. Czy dzisiaj mamy do czynienia z podobnym procesem? Czy do wielu czynników powodujących przejście młodych na „lewą stronę”, trzeba zaliczyć zmęczenie obecną władzą, które potęgują mniejsze bądź większe wpadki, a także niekiedy arogancki styl sprawowania władzy? Myślę, że i to trzeba brać pod uwagę, ale podkreślam, to tylko jeden z wielu czynników. Dopóki więc konserwatyści nie wymyślą, w jaki sposób skutecznie trafić do młodzieży, mogą po prostu ich do konserwatywnych wartości nie zrażać i przemyśleć dwa razy zanim coś się powie czy napisze na Twitterze. Polecam również ciekawą dyskusję na ten temat, jaka miała miejsce w telewizji wPolsce.pl.         CZYTAJ RÓWNIEŻ: Aleksander Majewski: Pierwszy raz od 20 lat lewica triumfuje wśród młodych. „Atak”? A może największym zagrożeniem dla prawicy… prawica
PO chce zwołania komisji finansów. Wójcik punktuje: "PO 'walczyła' kodeksem karnym skarbowym. Przestępcy byli tym rozbawieni"^Zespół wPolityce.pl^2021-02-21 14:06:56.198384+01:00^https://wpolityce.pl/polityka/540082-po-chce-zwolania-komisji-finansow-wojcik-punktuje^To my wprowadziliśmy regulacje, dzięki którym przestępca może spędzić 25 lat w więzieniu za wyłudzenia vatowskie; za czasów PO sprawcy byli karani zazwyczaj grzywną, czym byli raczej rozbawieni - ocenił w niedzielę minister w KPRM Michał Wójcik. CZYTAJ TAKŻE: — Sebastian Kaleta: Luka VAT zmniejsza się, bo mafiom utrudniono okradanie Polaków. Umożliwiła to reforma prokuratury — Premier Morawiecki odpowiada TVN24: Stop fake news. Autorzy „Superwizjera” rozmijają się z faktami, tworzą fałszywy obraz rzeczywistości Wyemitowany w sobotę program dotyczył przestępców podatkowych i zakładania spółek mających wyłudzać podatek VAT. Na portalu TVN24 napisano m.in.: „W latach 2018-2019 Skarb Państwa, według Ministerstwa Finansów, na oszustwach vatowskich stracił prawie 17 miliardów złotych, a odzyskał zaledwie 150 milionów. To mniej niż jeden procent kwoty. Z kolei Prokuratura Krajowa nie potrafi podać dokładnych danych na temat strat”. To my wprowadziliśmy regulacje, dzięki którym przestępca może spędzić 25 lat w więzieniu za wyłudzenia vatowskie. Platforma „walczyła” kodeksem karnym skarbowym, a sprawcy byli karani zazwyczaj grzywną. Przestępcy byli tym raczej rozbawieni. Tyle w temacie — napisał w niedzielę na Twitterze minister w KPRM Michał Wójcik.
Horała: "Propozycje PO i Lewicy ws. aborcji są niezgodne z konstytucją"; Żukowska: "Przestańcie być hipokrytami"^Zespół wPolityce.pl^2021-02-21 13:44:38.050264+01:00^https://wpolityce.pl/polityka/540079-horala-propozycje-po-i-lewicy-sa-niezgodne-z-konstytucja^Politycy opozycji oraz obozu rządzącego dyskutowali na antenie TVP Info nt. problemu aborcji. Poruszono sprawę skrętu Platformy Obywatelskiej w lewo. CZYTAJ RÓWNIEŻ: Ostre spięcie w opozycji! Czarzasty do Lubnauer: „Kaśka, nie bądź głupia”. Posłanka KO: „Zamiast bić w kobietę, zabierz się za robotę” Zdaniem Marcina Horały z PiS, propozycje liberalizacji dostępu do aborcji, które mają proponować Lewica i Platforma są niezgodne z prawem.  Problemów prawnych nie ma, bo sytuacja prawna jest oczywista. Zarówno treść polskiej konstytucji jak i utrwalone orzecznictwo Trybunału Konstytucyjnego wielu kadencji pokazuje, że dodawanie czwartej przesłanki, będącej de facto aborcją na życzenie (…) jest to niezgodne z konstytucją. Tylko przyczyna polityczna powoduje, że tańczycie państwo wokół tego tematu. Bo trochę głupio, jak przez lata stroiło się w szaty obrońców konstytucji, a teraz proponuje się rozwiązania z tą konstytucją sprzeczne – powiedział.
Reparacje wojenne? KO straszy konfliktem z zachodnim sąsiadem. Horała: „W drużynie Niemiec biegają też zawodnicy z Polski”^Zespół wPolityce.pl^2021-02-21 12:35:44.822829+01:00^https://wpolityce.pl/polityka/540073-reparacje-ko-straszy-sporem-z-niemcami-horala-ripostuje^„Dawanie złudnych nadziei Polakom, to powiem szczerze machanie szabelką w kierunku Niemiec nie wiem, jak się skończy. Oby nie skończyło się kolejnym konfliktem, ponieważ Polska w obecnym czasie i dyplomacja polska nie jest wysoko oceniana na arenie międzynarodowej” - powiedziała Marta Wcisło (KO). „ W tej drużynie niemieckiej na boisku biegają też zawodnicy z Polski” - podsumował Marcin Horała, pełnomocnik rządu ds. Centralnego Portu Komunikacyjnego, wiceminister infrastruktury CZYTAJ RÓWNIEŻ: -Polska powinna oddać Niemcom te 2 miliardy euro rzekomych „reparacji” za zbrodnie II wojny światowej. Stać nas na to. „Groteskowa kwota” -Co z reparacjami od Niemiec? Maas odpowiedział na pytanie Mularczyka: Przekazaliśmy znacznie środki na rzecz Polski Straciliśmy 6 mln naszych obywateli. Żadne reparacje tego nie skompensują. Jeśli chodzi o kwestie materialne i finansowe, to zostały one uregulowane porozumieniem z 1953 roku i z punktu widzenia formalno-prawnego niestety temat jest zamknięty. Dawanie złudnych nadziei Polakom, to powiem szczerze machanie szabelką w kierunku Niemiec nie wiem, jak się skończy. Oby nie skończyło się kolejnym konfliktem, ponieważ Polska w obecnym czasie i dyplomacja polska nie jest wysoko oceniana na arenie międzynarodowej — groziła Marta Wcisło (KO). Dopytywana, o jakim konflikcie mówi i jakie jest zagrożenie kolejnym konfliktem między Polską a Niemcami w związku z podnoszeniem kwestii reparacji wojennych Wcisło odpowiedziała: Myślę i mówię tutaj o kolejnych spięciach na płaszczyźnie dyplomacji polskiej i niemieckiej w różnych kwestiach, które od czasu do czasu dostarcza nam rząd Zjednoczonej Prawicy. Na uwagę, że Niemcy nie uważają za zamkniętą kwestię reparacji dla Rosji, natomiast uważają za zamkniętą kwestię reparacji dla Polski, pytana czy nie widzi tu sprzeczności poseł KO stwierdziła: Gdyby pozycja Polski na arenie międzynarodowej była nieco inna niż obecnie, myślę, że pole do negocjacji w różnych kwestiach byłoby bardziej otwarte niż obecnie. Pytana, dlaczego PO nie podniosła tej kwestii w okresie, kiedy rządziła i kiedy zdaniem jej polityków międzynarodowa pozycja Polski była lepsza Wcisło odpowiedziała: Powiedziałam wcześniej. Polska wyczerpała swoje możliwości formalno-prawne poprzez zawarcie międzynarodowego porozumienia w 1953 roku. PO rządząc dotrzymywała porozumień, które wcześniej zostały przez nasz kraj podpisane. W jej ocenie uzyskanie reparacji od Niemiec jest „nierealne”. Dopytywana czy PO satysfakcjonuje łączna suma reparacji niemieckich w kwocie nieco ok, 2,5 mld euro co daje ok. 10 mld zł czyli jedną czwartą tego, co rząd wydaje rocznie na program 500+ - a takie były wyliczenia samych Niemców – Wcisło powiedziała: Dla Polski, dla polskich obywateli żadna wartość nie jest satysfakcjonująca w odniesieniu do tego, jakie straty ponieśliśmy jako naród w czasie II wojny światowej.
W nowym numerze tygodnika „Sieci”: Spiskiem w prawicę. Czy wrogowie demokracji również u nas osiągną swój cel?^"Sieci" - Największy konserwatywny tygodnik w Polsce^2021-02-21 12:18:13.342129+01:00^https://wpolityce.pl/polityka/540067-w-nowym-numerze-tygodnika-sieci-spiskiem-w-prawice^W najnowszym wydaniu tygodnika „Sieci” Marek Pyza i Marcin Wikło relacjonują i analizują niezwykle ciekawy artykuł „Tajna historia kampanii cieni, która uratowała wybory 2020 r.” w tygodniku „Time”, z którego wynika, że zmiana władzy w Waszyngtonie (przedstawiana jako „obrona demokracji”) była możliwa dzięki „nieformalnemu sojuszowi między lewicowymi aktywistami a tytanami biznesu”. I pytają - czy podobne mechanizmy socjotechniki nowych mediów również w Polsce mogą osiągnąć swój cel? W artykule dziennikarzy tygodnika „Sieci” czytamy, iż z publikacji „Time” dowiadujemy się, że zmiana władzy w Waszyngtonie (przedstawiana jako „obrona demokracji”) była możliwa dzięki „nieformalnemu sojuszowi między lewicowymi aktywistami a tytanami biznesu”. Całość koordynował Michael Podhorzer, dyrektor polityczny AFL-CIO, największej amerykańskiej federacji związków zawodowych. „Time” określa go jako człowieka, który „od prawie ćwierć wieku gromadzi wszelkie dane i opracowuje taktyki, które mają pomóc faworyzowanym przez niego kandydatom wygrać wybory”. I tym razem – podobnie jak w 2012 r. – mu się udało. […] Kluczową rolę w tajnej organizacji odegrali giganci internetowi, zwani Big Tech (m.in. Google, Facebook) i właściciele innych platform społecznościowych. Zaczęło się od kolacji w domu szefa FB Marka Zuckerberga, na którą zaproszono dziewięciu ważnych działaczy praw obywatelskich. Naciski na koncerny internetowe koordynowała Vanita Gupta, szefowa Konferencji Liderów zrzeszającej amerykańskie organizacje zajmujące się prawami człowieka i obywatelskimi. Odniosła wielki sukces, jakim była złożona przez właścicieli społecznościówek obietnica zastosowania w odpowiednim momencie cenzury i blokowania treści, które mogły zagrozić ich celowi – odsunięciu od władzy Trumpa. Dziennikarze zwracają uwagę także rolę mediów, które w takim spisku mają kluczową role.  Każdy niepokój społeczny działa na niekorzyść obozu sprawującego władzę. Dlatego amerykańska lewica i liberałowie tak wspierali ruch Black Lives Matter i machali ręką na krwawe zamieszki, do których doprowadziła rasowa histeria. Dlatego polska lewica i liberałowie trzymają kciuki za panią Lempart, nawet jeśli się z nią nie zgadzają. Dlatego też grające w tej orkiestrze media z taką emfazą relacjonują wszystkie protesty Strajku Kobiet, udając ślepotę na łamanie prawa: agresję, niszczenie mienia, wezwania do fizycznych ataków na kościoły, biura poselskie, policję czy polityków. Tygodnik „Sieci” publikuje również obszerny artykuł autorstwa byłego członka podkomisji smoleńskiej Glenna Jorgensena pt. „Badanie tragedii smoleńskiej – co się dzieje?”. Na publiczne zabranie głosu decyduję się po latach prób naprawy sytuacji poza zasięgiem mediów, odkąd wyraźnie widzę, że sprawa ważna dla Polski, której poświęciłem – podobnie jak inni zaangażowani w badanie – osiem lat życia, zmierza w złym kierunku – pisze Glenn Jorgensen. Redakcja w całości publikuje jego tekst, który jest z pewnością cennym głosem w debacie nad tak ważną dla wszystkich Polaków sprawą.  Na bolesną prawdę nigdy nie jest dobry czas: wybory, kolejne niepokoje społeczne, troska, by nie osłabiać rządzących, dla których trudno dostrzec lepszą alternatywę w Polsce – wszystko to nie sprzyja ujawnianiu kłopotów. Jednak jest coraz mniej czasu, a problem narasta. Wsparcie organów państwa w badaniu i śledztwie, a może przede wszystkim w działaniach naprawczych, które muszą być podjęte po opublikowaniu raportu, jest skutecznie stopowane przez przewlekanie i blokowanie prac  — czytamy w artykule byłego członka podkomisji smoleńskiej. Jacek Karnowski rozmawia z szefem polskiej dyplomacji prof. Zbigniewem Rauem („Niemcy są szczególnie wyczuleni na jakąkolwiek krytykę”) m.in. na temat planowanych przez Sejm zmian legislacyjnych dotyczących służby zagranicznej. Dowiadujemy się, że w projekcie zakłada się inne podejście do mianowania przedstawicieli naszego kraju w placówkach dyplomatycznych.  Chodzi o to, żeby te osoby mogły wykorzystywać swoje doświadczenia czy to z biznesu, czy z instytucji międzynarodowych, analitycznych, czy ze świata nauki. Chodzi o ludzi, którzy będą dawali gwarancję, że są w stanie wykonać określone zadanie, a jednocześnie będą się cieszyli zaufaniem politycznym. Pomagać im będą zarówno zawodowi dyplomaci zatrudnieni w konkretnych ambasadach czy konsulatach, jak i centrala w Warszawie.  Polityk poświęca sporo miejsca relacjom z innymi państwami europejskimi. Opisuje, że dużym szacunkiem w kwestiach wschodnich darzą nas Hiszpanie, a w rozmowach z Paryżem możemy liczyć na nową dynamikę. Odnosi się także do działań naszych zachodnich sąsiadów. Nominacje ambasadorskie Niemiec w Polsce są rzeczywiście przemyślane, to nie są decyzje przypadkowe. Są pewne problemy, np. z naszej perspektywy traktat o dobrym sąsiedztwie i przyjaznej współpracy mógłby być dużo lepiej realizowany. Z drugiej strony widać pewną troskę o to, by wyjść naprzeciw polskiej wrażliwości. Nowy ambasador pan Arndt Freytag von Loringhoven wykonał kilka znaczących, ważnych dla nas gestów, upamiętniając ofiary niemieckich zbrodni w Polsce. Z kolei w deklaracji Bundestagu w sprawie stosunków polsko-niemieckich przywołano krzywdy nie tylko wynikające z paktu Hitler–Stalin czy Ribbentrop–Mołotow, lecz również rozbiory i germanizację. To jest duży krok naprzód  — stwierdza prof. Zbigniew Rau.  Stanisław Janecki w artykule „Reset Zjednoczonej Prawicy” stosując motoryzacyjne porównania opisuje sytuację w obozie rządzącym. Jego zdaniem dotychczas borykał się on z pewnymi wyzwaniami.  Wiosną 2020 r., w związku z wyborami prezydenckimi planowanymi na 10 maja, ZP zaczęła hamować, ale nie silnikiem, tylko na luzie, bezsensownie zużywając paliwo. Wtedy Porozumienie Jarosława Gowina zablokowało wybory w formie korespondencyjnej. I wszystko, co się działo po 10 maja, było hamowaniem na luzie. Obejmuje to przesunięte wybory prezydenckie (ostatecznie 28 czerwca i 12 lipca), piątkę dla zwierząt (projekt zaprezentowano 8 września, wywołał on sprzeciw Solidarnej Polski Zbigniewa Ziobry), sprawę aborcji (po orzeczeniu Trybunału Konstytucyjnego z 22 października 2020 r., które weszło w życie 27 stycznia 2021 r.), planowane zmiany składki zdrowotnej czy najnowszy projekt ratyfikacji unijnego funduszu odbudowy (obiekcje zgłasza Solidarna Polska). Politycznie Zjednoczona Prawica jedzie na jałowym biegu. Zdaniem Janeckiego wewnętrzne konflikty nie pozwalają w pełni wyeksponować wybitnych osiągnięć rządu, w tym dobrym wyników gospodarczych mimo trwającej pandemii. Jak czytamy, obserwujemy teraz reset w Zjednoczonej Prawicy, którego dokonuje kierownictwo Prawa i Sprawiedliwości.  Dlatego ma powstać wspólny pakiet minimum, który zagwarantuje, że obóz rządzący nie będzie prowadził wewnętrznych wojen o niemożliwe do przeforsowania projekty, bo nie stać go na takie wojny. Ma zostać ustanowiona agenda do wyborów samorządowych w 2023 r., której sygnatariusze muszą bezwzględnie przestrzegać i sami we własnych szeregach dbać o lojalność i współpracę. […] Żeby ustalenia dyscyplinujące i scalające poszczególne elementy Zjednoczonej Prawicy nie wisiały w próżni, powinien zostać przyjęty wspólny kodeks etyczny  – zauważa publicysta. W artykule „Kto się boi plakatów z nienarodzonym dzieckiem?” Dorota Łosiewicz przybliża ideę kampanii społecznej Fundacji Nasze Dzieci – Edukacja, Zdrowie, Wiara, która […] dosłownie zalała Polskę plakatami. Wizerunek nienarodzonego dziecka w macicy w kształcie serca pojawił się na billboardach małych, średnich i dużych. Na słupach reklamowych i przystankach. Fundacja rozpowszechniła ok. 1,5 tys. plakatów, które pojawiły się w 11 miastach. Początkowo nie towarzyszyły im żadne hasła. Można było sądzić, że mamy do czynienia wyłącznie z akcją antyaborcyjną. Na plakatach stopniowo zaczęły się ukazywać jednak także hasła, np. „Jestem, ufam”. Wieszano również nowe plakaty ze zdjęciem USG twarzy nienarodzonego dziecka i podpisem „Mam 5 miesięcy”. Aż wreszcie na billboardach pojawiły się duże napisy „Hospicja perinatalne”. Okazało się więc, że oprócz promocji życia mamy do czynienia z bardzo kosztowną i potrzebną promocją idei hospicjów perinatalnych, czyli miejsc, w których szerokie wsparcie mogą otrzymać rodzice spodziewający się narodzin dzieci z wadami letalnymi. Łosiewicz zwraca uwagę, że ta potrzebna i pożyteczna akcja wywołała powszechne oburzenie lewicy, feministek i uczestniczek tzw. „strajku kobiet”. Podobnie niezrozumiała jest agresja i furia uczestników demonstracji popierających aborcję, głównie młodych mężczyzn, w reakcji na wspomniane plakaty. Wszyscy chyba pamiętamy, z jaką złością niszczono w centrum Warszawy nośniki z wizerunkiem nienarodzonego dziecka. – Ten plakat powinien generalnie wzbudzać pozytywne emocje, ponieważ jest ciepły, metaforyczny (mam na myśli macicę w kształcie serca) i pokazuje rzeczywistość, która po prostu istnieje – tłumaczy dr Sabina Zalewska, psycholog rodziny, pedagog, terapeuta z warszawskiej Poradni Dewajtis. – A skąd te agresywne uliczne reakcje? One wynikają ze sprzeciwu wobec idei, którą plakat ze sobą niesie, przecież nie z powodu widoku dziecka w łonie matki. Ten widok jest po prostu piękny. Możliwe też, że te reakcje związane są z jakąś traumą, u niektórych ludzi tak rozładowywana jest frustracja – dodaje dr Zalewska. W materiale „Gdzie trafi Nawalny?” Marek Budzisz przytacza relacje rosyjskich mediów, które informują o obecnym miejscu przetrzymywania słynnego opozycjonisty.  Umieszczono go w specjalnej placówce dla więźniów wysokiej rangi. Nawalny znajduje się obecnie w specjalnym więzieniu dla najważniejszych więźniów w Rosji. Przetrzymywanych jest tam ok. 100 aresztantów, a warunki jak na Rosję są dobre. Osadzeni są trzymani w trzyosobowych, niedawno wyremontowanych celach, mają do dyspozycji telewizor, lodówkę i czajnik elektryczny, mogą zamawiać sobie jedzenie w zewnętrznych restauracjach, a nawet na pewnych warunkach korzystać z poczty elektronicznej. W tym areszcie przebywają więźniowie specjalni – miliarderzy, byli gubernatorzy aresztowani za łapówkarstwo, osądzani w najgłośniejszych w Rosji sprawach, tacy jak kryminalna sława, autorytet świata przestępczego, „wor w zakonie” o ksywie Japończyk czy skazany za łapówkarstwo były pułkownik FSB Dmitrij Zacharczenko, u którego podczas rewizji znaleziono w gotówce 8,5 mld rubli (115 mln dol.), 2 mln euro i 120 mln dol., nie licząc samochodów, złota ani innych drobiazgów (wiadomo też, że posiadał kilkadziesiąt nieruchomości). W tygodniku także ciekawe komentarze dotyczące bieżących wydarzeń pióra Krzysztofa Feusette, Doroty Łosiewicz, Bronisława Wildsteina, Jerzego Jachowicza, Andrzeja Rafała Potockiego, Marty Kaczyńskiej-Zielińskiej, Macieja Pawlickiego, Aliny Czerniakowskiej, Jana Pospieszalskiego czy Katarzyny Zybertowicz.     Sieci / autor: fratria   Więcej w najnowszym numerze tygodnika „Sieci”, w sprzedaży od 22 lutego br., także w formie e-wydania – polecamy tę formę lektury, wystarczy kliknąć: http://www.wsieciprawdy.pl/e-wydanie.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
To jest jednak stan umysłu. „Prof. Matczak na prezydenta!”. O czym marzą czytelnicy „Wyborczej”?^Marcin Wikło^2021-02-21 12:12:50.277619+01:00^https://wpolityce.pl/polityka/540072-o-czym-marza-czytelnicy-gazety-wyborczej^Wiem dobrze, jak to jest z komentarzami czytelników na portalu. Nie jesteśmy w stanie kontrolować każdego zdania czy słowa, które się pojawiają. Zdarzają się takie, których redakcja powinna się wstydzić. Ale to się usuwa (moderuje), a nie wyciąga na światło dzienne i specjalnie zwraca na to uwagę. No, chyba, że chodzi o Wyborczą… Lubię czytać Gazetę Wyborczą, bo zawsze znajdę w niej coś, co niesłychanie poprawia mi humor. Tym razem trafiła się prawdziwa perełka. W cyklu: „Opinie czytelników” artykuł zatytułowany „Profesor Matczak na prezydenta - marzenie”. To wybrane komentarze czytelników Gazety Wyborczej do heroicznego oświadczenia prof. Marcina Matczaka, który „zapowiedział, że nie przyjdzie do Pałacu Prezydenckiego, by odebrać swoją nominację z rąk Andrzeja Dudy”. Naukowiec w liście otwartym do Andrzeja Dudy co prawda „docenia i dziękuję za normalność”, jaką było wzniesienie się ponad podziały i podpisanie jego profesorskiej nominacji, ale sam wznieść się nie zamierza i prezydenckiej dłoni nie uściśnie. CZYTAJ TAKŻE KOMENTARZ STANISŁAWA JANECKIEGO: Marcin Matczak został profesorem i w podzięce prezydentowi Andrzejowi Dudzie postanowił go obsmarkać To taka profesorska przewrotność, my, mniejsze umysły tego nie ogarniamy. Może trochę więcej rozumieją oświeceni przez swój organ najbardziej zagorzali wyznawcy Gazety Wyborczej. W przedstawionych myślach są jednoznaczni. Nie wiem, jak wiele było tych opinii, ale wybrane przez redakcję kształtują się mniej więcej tak: Panie Profesorze – najgłębszy szacunek. Klasa i zasady. Czyli to, czego prezydentowi ewidentnie brak. Udzielił Pan Prezydentowi pięknej lekcji: jak zachować się elegancko i jednocześnie pozostać niezłomnym. Chapeau bas. Test zdany. Szacun. Takie poglądy przywracają wiarę w ludzi. Szacunek, panie profesorze. Profesor Matczak na prezydenta, rozmarzyłem się. To, co zaprezentowałem powyżej, to mój wybór z wyboru Wyborczej. Ale dosyć reprezentatywny dla tego, co czytelnikom dano. Zwłaszcza ostatni wpis utwierdza mnie w przekonaniu, że w Polsce jest jeszcze wiele do zrobienia. I pozwala na kategoryczne stwierdzenie, że GW to jednak stan umysłu.
Ostre spięcie w opozycji! Czarzasty do Lubnauer: "Kaśka, nie bądź głupia". Posłanka KO: "Zamiast bić w kobietę, zabierz się za robotę"^Zespół wPolityce.pl^2021-02-21 11:27:00.951961+01:00^https://wpolityce.pl/polityka/540066-czarzasty-do-lubnauer-kaska-nie-badz-glupia^Weekend upływa opozycji pod znakiem awantur na Twitterze. Tym razem Katarzyna Lubnauer pokłóciła się z Włodzimierzem Czarzastym. Do starcia przyłączyła się też Joanna Scheuring-Wielgus. CZYTAJ RÓWNIEŻ: Zandberg i Mentzen poznają rzeczywistość. Politycy wymądrzali się nt. sytuacji w Polsce. Dostali odpowiedź od internautów Lubanuer skomentowała konwencje młodych lewicowców. Pytała o obecność kobiet po lewej stronie.  A podobno w Razem zawsze współprzewodniczenie? Gdzie te kobiety?
Zdrojewski zachwyca się Staszewskim: "Kultura, skromność". Publicyści punktują: Miał być chadecką alternatywą dla Tuska^Zaćwierkane na Twitterze^2021-02-21 10:41:38.730304+01:00^https://wpolityce.pl/polityka/540062-zdrojewski-zachwyca-sie-staszewskim-publicysci-punktuja^Jeszcze nie tak dawno Bogdan Zdrojewski przekonywał, że PO nie powinna poddawać się żądaniom lewicy, a teraz rozpływa się na Twitterze nad człowiekiem, który rozsiewa nieprawdziwe informacje o Polsce. Postawę polityka Platformy Obywatelskiej skrytykowali publicyści. CZYTAJ TEŻ: — WYWIAD. Spór w PO! Zdrojewski: Platforma nie powinna się poddawać oczekiwaniom skrajnej lewicy i popierać np. aborcji na życzenie — 20 lat Platformy Obywatelskiej. Gorzka ocena Zdrojewskiego: Od pewnego czasu krąży po rondzie i nie zjeżdża w żadnym kierunku — Nagroda za fejki? Staszewski na liście „Time 100 Next”. Magazyn przypomina wieszanie tablic o „Strefach wolnych od LGBT” — Chodzi więc o presję! Staszewski wprost o liście „Time 100 Next”: „To jest też sygnał z zagranicy, że oczy są na Polskę” — A fake news poszedł w świat! Nie było wepchnięcia pod tramwaj aktywistki LGBT. Prokuratura odmówiła wszczęcia śledztwa ws. „Lu” Brawa dla Bart Staszewski. Rzetelna, profesjonalna aktywność, wysoka kultura, skromność, ale też powściągliwość w słowach, przekazach - krótko mówiąc brak agresji, w odpowiedzi na agresje — napisał na Twitterze Bogdan Zdrojewski.
Zandberg i Mentzen poznają rzeczywistość. Politycy wymądrzali się nt. sytuacji w Polsce. Dostali odpowiedź od internautów^Zespół wPolityce.pl^2021-02-21 10:39:54.769849+01:00^https://wpolityce.pl/polityka/540063-zandberg-i-mentzen-poznaja-rzeczywistosc-komentarze^Sławomir Mentzen z Konfederacji oraz Adrian Zandberg z Lewicy starli się w sieci. Poszło o sytuację na rynku pracy i perspektywy dla młodych ludzi. Obaj politycy dostali odpowiedzi, które powinny zweryfikować ich stosunek do rzeczywistości. CZYTAJ RÓWNIEŻ: Skrajne postulaty Lewicy! Młodzi działacze chcą m.in. szkoły bez religii i tzw. równości małżeńskiej: „Kończy się czas potulnych gejów” Sławomir Mentzen odniósł się do kongresu, na którym występowali młodzi lewicowcy. Polityk Konfederacji skrytykował ich podejście do życia.  Brutalna prawda jest taka, że trzeba było się uczyć, pracować i oszczędzać. Nauczylibyście się malować ściany, spawać, prowadzić TIRa, to byście z rodzicami nie mieszkali. Niestety, zamiast pracować, wolicie zabierać tym, którym chciało się brać odpowiedzialność za własne życie – napisał.
Stało się! PO w końcu osiągnęła jakiś sukces. Lempart chwali Platformę za stanowisko ws. aborcji: Ulica mówiła do Budki i on posłuchał^Koń by się uśmiał^2021-02-21 09:57:55.600586+01:00^https://wpolityce.pl/polityka/540058-sukces-budki-lempart-chwali-po-za-stanowisko-ws-aborcji^Stało się! Platforma Obywatelska w końcu osiągnęła jakiś sukces! Partia pod wodzą Borysa Budki została pochwalona - i to przez samą Martę Lempart. Co tak spodobało się liderce Strajku Kobiet? Stanowisko Platformy dotyczące aborcji. CZYTAJ TAKŻE: — Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” — Barbarzyńskie postulaty Rady Konsultacyjnej przy OSK! Aborcja bez żadnych ograniczeń. „Kobieta i osoba nosząca ciążę będą miały wybór” — Skrajne postulaty Lewicy! Młodzi działacze chcą m.in. szkoły bez religii i tzw. równości małżeńskiej: „Kończy się czas potulnych gejów” Zarząd Krajowy PO przyjął w środę późnym wieczorem nowe stanowisko partii w kwestii aborcji. Zostało ono ujęte w „Pakiecie Praw Kobiet”, na który - jak mówili politycy PO - składają się propozycje dotyczące bezpieczeństwa kobiet (edukacja seksualna, refundacja antykoncepcji, w tym awaryjnej, zapłodnienia in vitro i badań prenatalnych oraz pomoc dla rodzin wychowujących dzieci z niepełnosprawnościami) oraz „Nowa umowa społeczna”, która zakłada legalną aborcję do 12. tygodnia ciąży po konsultacjach pacjentki z lekarzem i psychologiem. W lutym prokuratura przedstawiła aktywistce zarzuty dotyczące m.in. znieważenia funkcjonariuszy policji oraz sprowadzenia zagrożenia dla życia ludzi w czasie epidemii. O to, czy sprawy wytoczone przeciwko niej powstrzymają ją przed organizacją kolejnych protestów, Lempart pytana była w niedzielnej rozmowie na antenie Radia Zet. Na pewno mnie to nie powstrzyma. Ja się cieszę, że panowie znaleźli odwagę, żeby postawić zarzuty mnie, a nie napadać nastolatki, bo to robili przez ostatnie kilka miesięcy — powiedziała.  Mnie to nie powstrzyma, a dzięki temu, że to się dzieje wokół mnie, myślę, że trochę odetchną ludzie, ci zaszczuwani przez władzę, których władza tropiła zastępczo, bo nie mieli odwagi przyjść po mnie i po inne dziewczyny ze Strajku Kobiet — dodała, podkreślając, że do tej pory „władza przegrała z nią wszystkie sprawy”. W rozmowie padło również pytanie o stanowisko Platformy Obywatelskiej w sprawie aborcji.  To, że Platforma Obywatelska zajęła stanowisko, jest sukcesem ludzi protestujących na ulicach, bo ludzie też domagali się tego. Bardzo długo tak było, że Platforma, większość partii tego unikała. To, że wszystkie partie zajęły stanowisko, to, że ja teraz mogę mówić, która partia co mówi o aborcji, to jest wielki sukces ludzi — oceniła Lempart. Zaznaczyła też, że mówiąc o poparciu dla wszystkich inicjatyw legalizujących aborcję, trzeba być konsekwentnym. Mogę uznać, że to (stanowisko PO - PAP) jest koszmarny model z lat 90-tych, który nie jest na nasze czasy, ale to jest moja osobista opinia — powiedziała. Pytana o głosy płynące ze strony PiS, zgodnie z którymi to ona nakłaniała lidera PO Borysa Budkę do przyjęcia nowego stanowiska w zamian za przyszłe stanowisko w rządzie, Lempart odparła, że był to przekaz partyjny, który „pokazuje, jak myślą ludzie z PiS”. Platforma usłyszała głos suwerena, PiS tego nie potrafi, to wiemy od dawna — oceniła. Dopytywana, czy nie było żadnych rozmów, Lempart podkreśliła: „Były rozmowy, ulica mówiła do Borysa Budki, a Borys Budka posłuchał”. Podkreśliła przy tym, że „nie jest to kwestia tylko Borysa Budki”. To jest kwestia Małgorzaty Kidawy-Błońskiej i kobiet w Platformie, które - jestem pewna - ten głos ulicy poniosły tam, gdzie trzeba — podkreśliła Marta Lempart. wkt/TT/Radio Zet
Będą kolejne transfery do Polski 2050? Hołownia: Na razie przymykamy drzwi. Uchwyciliśmy przyczółek niezbędny do pracy^Zespół wPolityce.pl^2021-02-21 09:27:53.429083+01:00^https://wpolityce.pl/polityka/540054-beda-kolejne-transfery-holownia-na-razie-przymykamy-drzwi^W najbliższym czasie nie planujemy żadnych parlamentarnych transferów, mamy na Wiejskiej mocną ekipę; rejestrując koło poselskie osiągnęliśmy nasz cel zapowiadany od listopada ubiegłego roku - mówi w wywiadzie dla PAP lider ruchu Polska 2050 Szymon Hołownia. CZYTAJ TAKŻE: — TYLKO U NAS. Prof. Jabłoński komentuje sondaż Social Changes: Na opozycji dominuje byt zwany „nie wiem” albo „trudno powiedzieć” — TYLKO U NAS. Problem z rejestracją partii Hołowni. Pomrenke, lider Polski 2050 na Śląsku tłumaczy: Ciężko jest zabezpieczyć nazwę — „Łubudubu, łubudubu…”. Mucha zachwala dołączenie do Hołowni: Nie spodziewałam się, że tak dobrze będę się tutaj czuła PAP: W tym tygodniu zarejestrowane zostało sejmowe koło Polski 2050. Do ruchu dołączyła dotychczasowa posłanka Nowoczesnej Joanna Hennig-Kloska (KO). Jakie będą pierwsze wasze inicjatywy, działania w Sejmie? Szymon Hołownia: Koło poselskie było nam potrzebne, by móc korzystać w parlamentarnej pracy, z większej liczby narzędzi. Do tej pory nasze posłanki traktowane były jako niezrzeszone, teraz będzie im przysługiwać więcej czasu na udział w debatach, prawo do składania poprawek w drugim czytaniu, wniosków o uzupełnienie porządku obrad, będziemy też mieli swoje miejsce w budynku Sejmu, co wydatnie ułatwi nam działanie. Nasze posłanki będą pracować w komisji finansów publicznych, zdrowia, infrastruktury, do spraw Unii Europejskiej. Już pierwszego dnia istnienia koła zgłosiły szereg poprawek do rządowej ustawy „działowej”. Obecnie, poza bieżącą pracą, planują wspólną interwencję poselską dotyczącą przeciągających się wypłat z tarcz. Pojawiały się również głosy, że po zaskoczeniu i niezadowoleniu koalicjantów PO pomysłem sformowania „Koalicji 276”, do Polski 2050 miałoby dołączyć znacznie więcej posłów Nowoczesnej. Czy taki scenariusz jest wciąż możliwy? W najbliższym czasie nie planujemy żadnych parlamentarnych transferów. Do naszego ruchu wciąż dołącza wiele wspaniałych osób - samorządowców, działaczy społecznych. Jesteśmy ruchem politycznym, ale przede wszystkim obywatelskim. Nie żyjemy wyłącznie tym, co dzieje się w parlamencie. Mamy na Wiejskiej mocną ekipę w Sejmie, świetnego reprezentanta w Senacie, osiągnęliśmy nasz cel zapowiadany od listopada ubiegłego roku. Polityka w Polsce stała się w ostatnich tygodniach, chyba również za naszą sprawą, bardzo dynamiczna, nie mogę więc stwierdzić, że zatrzaskujemy nasze drzwi w Sejmie, na pewno je jednak w tej chwili przymykamy. Zatem, Polska 2050 nie podejmie próby zbudowania klubu parlamentarnego, co dałoby Wam znacznie większe możliwości działania - m.in. dłuższy czas wystąpień w czasie obrad, reprezentacje w Konwencie Seniorów? Koło poselskie nie może bardzo wiele, ale my - chcąc zrobić w tym Sejmie wszystko, co tylko się da - uważamy zarazem, że jego czas już minął, że czas na nowe wybory i nowy Sejm. Tu uchwyciliśmy przyczółek, niezbędny do politycznej pracy, ale naszym celem jest jak najsilniejsza reprezentacja w kolejnym Sejmie, który w przeciwieństwie do tego, będzie się może wreszcie kojarzył Polakom z nadzieją. Polska 2050 zawsze otwarcie mówiła, że jest gotowa do konstruktywnej współpracy także z politykami Zjednoczonej Prawicy. Wysyłacie też sygnały o budowaniu bardziej konserwatywnego skrzydła ruchu, a przy obecnym konflikcie w Porozumieniu Jarosława Gowina, może się zdawać, że jest ku temu dobra okazja. Czy prowadzicie rozmowy z politykami koalicji rządzącej, czy takie sygnały mają bardziej np. siać niepokój władz Zjednoczonej Prawicy? Zgłasza się do nas wielu polityków zainteresowanych naszym ruchem, sporadycznie zdarzają się wśród nich przedstawiciele obozu, który dziś rządzi Polską. W tej chwili nie ma jednak planów, by któryś z nich dołączył do naszego ruchu. Zaś co do wspólnych działań - oczywiście bardzo chętnie wesprzemy Zjednoczoną Prawicę w ratyfikacji unijnego Funduszu Odbudowy, na który czekają miliony doświadczonych przez epidemię Polaków. Jarosław Kaczyński nie poradzi sobie z tym sam, bo szantażuje go po raz kolejny Zbigniew Ziobro, a my zrobimy wszystko, żeby polscy przedsiębiorcy i pracownicy choćby przez tydzień dłużej byli zakładnikami tego nieudolnego rządu. Niedawno b. prezydent Bronisław Komorowski oświadczył, że z ruchem Polska 2050 wiąże duże nadzieje. Mówił też, że b. premier Donald Tusk, jako autorytet na opozycji, mógłby odegrać dużą rolę w jej zjednoczeniu. Jak odbiera Pan pochlebne opinie polityków związanych z PO? Czy podziela Pan opinię b. prezydenta na temat Tuska? Każde słowo docenienia naszej pracy nas cieszy, podobnie jak cieszą nas wzmagające się ataki na nas ze strony organów propagandy partii rządzącej, to znaczy że rośniemy w siłę. Donald Tusk to polityk z ogromnym, również międzynarodowym doświadczeniem, zawsze warto słuchać go z uwagą. Natomiast dalecy jesteśmy od fetyszyzowania idei „jednoczenia opozycji”. Zanim zaczniemy rozmawiać o 276 mandatach, chcielibyśmy najpierw uzgodnić wspólnie cztery czy pięć punktów, co do których zgadzamy się, że bylibyśmy w stanie zrobić je wspólnie po wygranych wyborach. Współpracować można przy wszystkim, włącznie z tworzeniem list wyborczych - jeśli na pół roku przed wyborami okaże się, że to rzeczywiście coś zmienia. I my oczywiście do takiej współpracy, i eksperckiej i politycznej, jesteśmy gotowi. Polska 2050 deklaruje, że przy zawieraniu ewentualnych koalicji wyborczych, ważne jest dla was wyznaczenie czterech, pięciu wspólnych priorytetów do zrealizowania w przypadku przejęcia władzy. Jakie Pana zdaniem są te najbardziej palące, najpilniejsze kwestie do zrealizowania? Najważniejszy wyzwaniem, co oczywiste, będzie rzecz jasna wyprowadzenie Polski ze średnio i długookresowych skutków pandemii. Kołem zamachowym odbudowy gospodarki bez wątpienia powinna się stać zielona transformacja, na którą znaczne środki przekazywać będzie w najbliższych latach Unia Europejska. Dekada 2020 - 2030 będzie absolutnie kluczowa dla osiągnięcia celów wyznaczonych na rok 2050. Odbudowy, i po pandemii i po nieudolności PiS-u, wymagać będą usługi publiczne: ochrona zdrowia, edukacja, transport publiczny. Na nowo musimy ustalić priorytety w zakresie bezpieczeństwa. Przedstawimy szczegółowy program działań w każdym z tych obszarów, przedstawią je też pewnie inne ugrupowania. Myślę, że już dziś moglibyśmy zacząć dogadywać się co do niezbędnych reform ustrojowych, niezbędnych po dewastacji samego rdzenia państwa przez PiS. Trzeba naprawić system kontroli konstytucyjności prawa, przywrócić niezawisłość sądownictwa i je realnie zreformować, tak by efektywnie służyło Polakom, trzeba odpolitycznić prokuraturę, odpartyjnić media publiczne. Każdy z tych projektów trzeba przygotować w dwóch wariantach: gdy będziemy dysponować większością konstytucyjną i bez niej. Pracy już jest aż nadto. Związani z naszym ruchem eksperci już tę pracę wykonują. W kampanii wyborczej zapowiadał Pan nową jakość w polityce, nowe twarze, jednak lista ekspertów ruchu i transferowe nazwiska pokazują, że na nowe pokolenie polityków, jeszcze musimy poczekać. Jaki jest plan na tę nową jakość? Nie da się zbudować koła w istniejącym Sejmie z posłów innych, niż ci, którzy już w nim są. Media skoncentrowane wyłącznie na parlamentarzystach, nie chcą zauważać innych nazwisk: społeczników, ekspertów, samorządowców, którzy stale do nas dołączają, i których pokazujemy. Nasze stowarzyszenie liczy już ponad 1100 członków w całej Polsce, wolontariuszy jest prawie 25 tysięcy, do partii - którą mam nadzieję lada tydzień sąd nam zarejestruje - zgłaszają się ludzie, dla których będzie to pierwsza partyjna przynależność. Nasi eksperci współpracujący z Instytutem Strategie 2050, to też w przeważającej większości specjaliści, którzy do tej pory nie angażowali się w obszarze polityki. Łączymy świeżość obywatelskiej energii i nowego spojrzenia z doświadczeniem. Rozumiem, że zmagające się z uwiądem formacje polityczne bardzo chciałyby zapisać nas do swojego klubu, ale nie ma do tego podstaw. Co Pana zdaniem należy zrobić z obecnym kryzysem aborcyjnym. Jak go rozwiązać? Przywrócić jak najszybciej status quo ante, czyli ponownie ustawę z 1993 r. Następnie zacząć proces tworzenia panelu obywatelskiego, który pozwoli nam napisać pytanie albo pytania do referendum. Potem - ale to już po nowych wyborach - referendum. Klasa polityczna po wyroku z 22 października utraciła moralne prawo do rozstrzygania tej kwestii, Polki i Polacy dali temu dobitnie wyraz na ulicach. Polska 2050 przedstawia się jako ugrupowanie na pokolenia, nie na kadencję. Co zatem zamierzacie konkretnie zrobić dla młodych ludzi? Pytam m.in. o takie kwestie, jak mieszkalnictwo, edukacja, czy innowacyjność. Nie chodzi o to, by skoncentrować się wyłącznie na młodych, a zaniedbać np. rosnącą grupę seniorów. Wszystkie proponowane przez nas rozwiązania będą musiały realizować postulat solidarności międzypokoleniowej. W ramach naszych prezentacji „Wiemy jak” jeszcze przed wakacjami pokażemy nasz pomysł na wymęczony zbędnymi reformami, nieustannie poddawany ideologizacji, nadmiernie „testocentryczny”, system edukacyjny w Polsce. Kryzys mieszkaniowy w Polsce, nazywany przeze mnie „matką kryzysów”, bo brak mieszkań dla młodych przekłada się przecież na ich słabszą pozycję na rynku pracy, na niższą dzietność, a to z kolei dewastuje np. system emerytalny, którego nie umiał rozwiązać w Polsce nikt przez ostatnich 30 lat, trzeba rozwiązać całą baterią działań zwiększających dostępność tanich mieszkań na wynajem, stymulacją finansową samorządów by przywracały do użytku setki tysięcy polskich pustostanów, zakładały komunalne banki mieszkaniowe. Szczegóły też z pewnością pokażemy przed wyborami, tym bardziej że na naszym pokładzie jest specjalistka w tym zakresie, Hanna Gill-Piątek. Innowacyjność zaś to nie zaklęcia o milionach polskich samochodów elektrycznych, a właśnie dobra szkoła, odideologizowana uczelnia, państwo które wie, że badania i rozwój to krwiobieg nowego świata. Powtarzam: najbliższe lata upłyną nam pod znakiem walki o klimat i zielonej transformacji. Z potencjałem jaki prezentują dziś polscy studenci i naukowcy, mamy szansę spokojnie stać się liderem innowacji w tym zakresie, a pozyskanie finansowania na nie będzie dużo prostsze.  wkt/PAP
Sebastian Kaleta: Luka VAT zmniejsza się, bo mafiom utrudniono okradanie Polaków. Umożliwiła to reforma prokuratury^Ciekawa opinia^2021-02-20 23:42:25.656362+01:00^https://wpolityce.pl/polityka/540049-kaleta-luka-vat-zmniejsza-sie-mafiom-utrudniono-okradanie^Luka VAT zmniejsza się, bo mafiom vatowskim utrudniono okradanie Polaków; umożliwiła to reforma prokuratury i nacisk na śledztwa vatowskie w połączeniu z zaostrzeniem kar - oświadczył w sobotę wiceminister sprawiedliwości Sebastian Kaleta. CZYTAJ RÓWNIEŻ: Premier Morawiecki odpowiada TVN24: Stop fake news. Autorzy „Superwizjera” rozmijają się z faktami, tworzą fałszywy obraz rzeczywistości Luka VAT się zmniejsza, bo mafiom vatowskim (często to międzynarodowe grupy przestępcze) utrudniono okradanie Polaków. Przede wszystkim reforma prokuratury i nacisk na śledztwa vatowskie w połączeniu z zaostrzeniem kar do 25 lat stworzyły tzw efekt mrożący — napisał w sobotę na Twitterze wiceszef MS Sebastian Kaleta. Według niego, „jeśli poprzez karuzelę vatowską pieniądze kilkukrotnie okrążyły świat, dzisiaj po prostu nie zawsze można je odnaleźć”. Dlatego - jak podkreślił - sukces w walce z mafiami vatowskimi to przede wszystkim prewencja.  Polaków dziś trudniej okraść, budżet przestał przeciekać. Są miliardy na inwestycje — napisał też Kaleta. W sobotę na antenie TVN24 w cyklu „Superwizjer” wyemitowano program „Kłamstwo vatowskie” o tzw. przestępcach podatkowych i zakładaniu spółek mających wyłudzać VAT. Na portalu TVN24 napisano m.in.:  W latach 2018-2019 Skarb Państwa, według Ministerstwa Finansów, na oszustwach vatowskich stracił prawie 17 miliardów złotych, a odzyskał zaledwie 150 milionów. To mniej niż jeden procent kwoty. Z kolei Prokuratura Krajowa nie potrafi podać dokładnych danych na temat strat. Do programu TVN24 odniósł się na Facebooku premier Mateusz Morawiecki, który napisał, że „twórcy najnowszego wydania Superwizjera w telewizji TVN24 podjęli tyleż brawurową, co totalnie zafałszowaną próbę zdyskredytowania polityki fiskalnej rządów Zjednoczonej Prawicy”.  Brawurową – przede wszystkim w zakresie tego, jak autorzy rozmijają się z faktami, jak oszczędnie nimi dysponują i jak w ten sposób tworzą fałszywy obraz rzeczywistości — napisał szef rządu. Prawda jest taka, że od 2015 roku zmniejszyliśmy lukę VAT o około połowę. To nie jest zmiana statystyczna. To jest prawdziwa rewolucja w zarządzaniu budżetem państwa. Tylko w okresie 2016-2019 wpływy z poszczególnych podatków wzrastały następująco: wpływy z VAT o 47 proc., z PIT o 46,7 proc., z CIT o 54,7 proc. — dodał premier. Do wpisu dołączona była plansza obrazująca zmniejszenie luki VAT od 2015 r. (24,3 proc.) do 2019 r. (12 proc.) - czyli o połowę. Na drugiej planszy zobrazowano wzrost przychodów z VAT od 2015 r. (123,1 mld zł) do 2020 r. (184,6 mld zł) - wzrost także o 50 proc. mly/PAP
Polska powinna oddać Niemcom te 2 miliardy euro rzekomych "reparacji" za zbrodnie II wojny światowej. Stać nas na to. "Groteskowa kwota"^Jacek Karnowski^2021-02-20 23:31:09.416727+01:00^https://wpolityce.pl/polityka/540047-polska-powinna-oddac-niemcom-te-2-miliardy-euro-reparacji^To było ciekawe i ważne starcie. Podczas sesji plenarnej Zgromadzenia Parlamentarnego Rady Europy minister spraw zagranicznych Niemiec Heiko Maas został zapytany przez szefa delegacji parlamentarnej Polski do Zgromadzenia Parlamentarnego Rady Europy Arkadiusza Mularczyka o kwestię reparacji. Pytanie posła - organizatora raportu w sprawie odszkodowań - brzmiało:  Czy nie uważa pan, że nowoczesne demokratyczne Niemcy powinny podejść do rozwiązania tego problemu w sposób uczciwy i zgodny z prawem?  W odpowiedzi Maas wskazał, że „dane państwo jest odpowiedzialne za przekazanie uzyskanego odszkodowania swoim obywatelom w odpowiedniej formie”. Ten system rekompensat państwowych okazał się skuteczny. Umożliwił zawieranie trwałych i stabilnych porozumień pokojowych. Jeśli chodzi o drugą wojnę światową, kwestia reparacji, a tym samym również indywidualnego odszkodowania za uszczerbek na zdrowiu i straty finansowe w konsekwencji wojny, została uregulowana zarówno prawnie, jak i politycznie -  — przekonywał.  Jak podkreślił - cytuję za PAP - Niemcy uznają swoją odpowiedzialność za ofiary krzywd wyrządzonych przez narodowych socjalistów i stworzyły szereg środków prawnych i pozaprawnych dotyczących odszkodowań indywidualnych, na podstawie których do tej pory wypłacono łącznie ponad 78 mld euro. Wreszcie minister przeszedł do konkretów:  Niemcy przekazały również znaczące środki na rzecz Polski z tytułu odszkodowań za niesprawiedliwości narodowosocjalistyczne.  Brzmi ciekawie. Jakie konkretnie? Znów cytat za PAP:  Sprecyzował, że chodzi o łączną kwotę około 2 mld euro, w tym: 140 mln marek niemieckich dla ofiar eksperymentów medycznych, 1,3 mld marek niemieckich za porozumienia w zakresie ubezpieczeń społecznych, 500 mln marek niemieckich dla Fundacji „Polsko-Niemieckie Pojednanie”, 15 mln euro jako wkład w świadczenia emerytalne wypłacane przez Jewish Claims Conference (JCC), 979 mln euro wpłat Fundacji „Pamięć, Odpowiedzialność, Przyszłość” dla byłych polskich robotników przymusowych. Dobrze, że to pytanie padło. I że padła odpowiedź. Bo wreszcie mamy konkretne kwoty podane przez stronę niemiecką, zapewne nie zaniżone. 2 miliardy! Czyż nie imponująca suma, biorąc pod uwagę, że całość polskich strat to co najmniej bilion euro, czyli pięćset razy więcej.  Jakże żenująco wypada ta kwota na tle tego wszystkiego, co Polsce przyniosło te strasznych sześć lat. 2 miliardy euro, czyli 8 miliardów złotych. Z perspektywy możliwości dzisiejszego państwa polskiego, z perspektywy masowych mordów i masowych zniszczeń, utraty elity, przesiedlenia ludności oraz wepchnięcia w łapy komunistów na pół wieku, kwota groteskowa. Kwota, która niczego nie zmienia w perspektywie rocznego budżetu, a cóż dopiero w optyce odpowiedzialności za największe zbrodnie w dziejach.  W sumie ważne słowa i ważne kwoty. Wypowiedziane przez stronę niemiecką swobodnie, bez żadnej presji. Piękne podsumowanie tego, czym Niemcy lubią się tak chwalić, czyli rzekomego „rozliczenia się” z okresem nazistowskim.  Może za parę lat Polska powinna Niemcom te dwa miliardy dolarów oddać? Stać nas na to. Zyskalibyśmy znacznie więcej: jasność w kwestii reparacji, które nie zostały zapłacone.  CZYTAJ: Co z reparacjami od Niemiec? Maas odpowiedział na pytanie Mularczyka: Przekazaliśmy znacznie środki na rzecz Polski
To jest "bohaterka" na miarę "Wysokich Obcasów". "Babcia Kasia" żali się na "brutalność" policji: Mam prawo ich obrażać^Zespół wPolityce.pl^2021-02-20 22:50:36.688566+01:00^https://wpolityce.pl/polityka/539999-wysokie-obcasy-zachwycaja-sie-babcia-kasia^„Babcia Kasia” została nową bohaterką „Wysokich Obcasów”. Dodawany do „Gazety Wyborczej” magazyn zamieścił na swoich łamach wywiad z Katarzyną Augustynek, należącą do „Polskich Babć”, która szczyci się tym, że jest rewolucjonistką, a odkąd wybory wygrało w Polsce Prawo i Sprawiedliwość, była na „setkach” protestów. CZYTAJ TAKŻE: — Czy można mieć złe skojarzenia z „Babcią Kasią”? Skąd. Na językowym szachrajstwie bazuje w Polsce „ulica” i jej media — Co za laurka! „Wysokie Obcasy” rozpływają się nad Martą Lempart. Liderka Strajku Kobiet dramatyzuje: „Ja się, k…., boję, że mnie zabiją” — Udają demokratów? „Wyborcza” ma nowego bohatera. Razem z fryzjerką Gabrysią walczy z „dobrą zmianą” Augustynek rozmowę zaczęła od pochwalenia się, że w drodze na wywiad próbowała zatrzymać „płodobus” i zapewniała, że „zawsze” jest w gotowości do protestów, których jest nawet kilka dziennie. Przekonywała, że mimo pandemii i zagrożenia zdrowia, ona „nie może odpuścić”. Wyjaśniła, że swoją „przygodę” zaczęła w 2015 roku przed Trybunałem Konstytucyjnym, a o proteście dowiedziała się w tramwaju - wówczas nie miała kont w mediach społecznościowych. Potem nawiązałam znajomości uliczne. Protestowałam w obronie sądów, systemu prawnego, przeciw zakazowi aborcji, w obronie tęczowych ludzi, Trybunału, sędziego Tulei, Nawalnego, osób z niepełnosprawnościami — wyliczała. Oświadczyła także, że zawsze kieruje się zasadą, że rozmawia z „mundurowymi”, ale to się teraz zmieniło. Augustynek próbowała kreować się na ofiarę policjantów. Przemoc wobec mnie eskaluje, jestem coraz brutalniej traktowana przez policję, chociaż demonstruję pokojowo, zgodnie z prawem, nie zrobiłam niczego złego. My wszyscy działamy zgodnie z prawem, a oni bezprawnie nas nękają. Ale już wiadomo, czego można się spodziewać – zobaczmy, jak wygląda działalność milicji w Białorusi, policji w Rosji, a nawet we Francji — dramatyzowała „Babcia Kasia”, która protestuje mimo obostrzeń związanych z pandemią koronawirusa. Stwierdziła, że nie wie, „dlaczego się nas tak nęka”, skoro nie zachowują się jak we Francji czy nie palą samochodów i nie niszczą mienia.  Dlatego jesteśmy oburzeni, bo działania policji są nieadekwatne. (…) Kilkuset policjantów jeżdżących po ulicach Warszawy w poszukiwaniu pokojowych demonstrantów to są koszta. Ja tego nigdy nie pojmę, bo jestem osobą racjonalną. A to racjonalne nie jest. Nie ma innych wydatków? Naprawdę? — mówiła w rozmowie z „Wysokimi Obcasami” dodając, że „to demonstracja siły, która nie daje nic. Bo tych ludzi, którzy wyszli na ulice, nie da się zastraszyć”. „Babcia Kasia” opowiedziała także swoją wersję wydarzeń podczas jej zatrzymania. Stwierdziła, że kiedy zobaczyła, że policjanci otoczyli młodą dziewczynę, która dostała ataku paniki, ona sama podeszła i „lekko dotknęła pleców policjanta” - jak zapewniała, „to jest ten zarzut naruszenia integralności cielesnej”. Podobno go uderzyłam – co oczywiście było bzdurą, bo przez kevlar nie mógł tego wyczuć. I wtedy mnie zatrzymali. To nie pierwszy raz, kiedy mnie zatrzymują — oświadczyła. Dodała, że jeśli jest bezprawnie szarpana i oskarżana, to musi się bronić, bo to jej prawo, co robi „metodami, jakie są dostępne -to zwykle metody werbalne”. Policjanci twierdzą, że ich obrażam. Ale ponieważ ja również jestem obrażana i nieładnie nazywana, nieładnie się do mnie zwracają, wobec tego ja też używam czasem nieodpowiednich słów. I nadal uważam, że mam do tego prawo, bo co ja mogę zrobić wobec kilku opancerzonych, uzbrojonych po zęby, dwa razy ode mnie większych, czasem trzy razy młodszych silnych mężczyzn? Ja nie mam możliwości żadnej innej reakcji — tłumaczyła uczestniczka protestów dodając, że zawsze ma przy sobie konstytucję. Mówiła o tym, że w Pruszkowie „zabrano jej wszystkie rzeczy”, była obrażana przez policjantów, a dwie kobiety zabrały ją do męskiej toalety i kazały rozebrać się. Po odmowie, kobiety miały siłą zdejmować z niej ubrania. Jak dodała, w części odzieży została przewieziona do Piastowa, gdzie poszła do celi. Poszłam do celi, tam się jakoś umościłam, byłam zmaltretowana. Przyszedł policjant, bardzo brzydko się do mnie odzywał. Od początku traktował mnie źle, mówił do mnie per ty — żaliła się Augustynek. Na zwrócenie uwagi, że policja zaprzecza jej wersji wydarzeń, „Babcia Kasia” pożaliła się, że ona nic nie może, bo „siły są nierówne”. Ja nie mam nic, jestem na przegranej pozycji. Oni mogą mieć nagrane wszystko, co chcą mieć nagrane. Ale mam bardzo dobrą panią mecenas, ona na pewno nie odpuści. Nie jestem staruszką, która cierpi na demencję, niczego nie wymyśliłam, nie przesadzam i nie wyolbrzymiam — oświadczyła. Przekonywała też, że nie protestuje dla siebie, ale dla młodzieży. Dla młodzieży tam jestem. Oni mają przed sobą całe życie, tak schlastane już przez rządy Zjednoczonej Prawicy, że słów na to nie mam. To są moje „wnuki uliczne” — stwierdziła Katarzyna Augustynek. CZYTAJ RÓWNIEŻ: — I wszystko jasne! Lempart prowokuje, bo chce grać ofiarę: „Mnie zabraknie na pewno na jakimś etapie. Władza próbuje różnych technik” — Totalny odlot! Publicysta „GW” oskarża PiS o eskalację przemocy podczas Strajku Kobiet. „Bez policji to byłby piknik” — Przemoc, zamknięte szkolenia, ataki na policję. Lewackie bojówki pod lupą służb. Aktywiści byli wspierani przez stołeczny ratusz! wkt/”Wysokie Obcasy”
Jest stanowisko prezydenta ws. Tomasza Greniucha. "Dyrektorem w IPN może być wyłącznie osoba o nieposzlakowanej opinii"^Zespół wPolityce.pl^2021-02-20 22:26:58.338878+01:00^https://wpolityce.pl/polityka/540042-jest-stanowisko-prezydenta-ws-tomasza-greniucha^Podczas rozmowy z prezesem IPN i członkami kolegium Instytutu przekazałem jednoznaczne stanowisko prezydenta Andrzeja Dudy ws. nominacji we wrocławskim oddziale; dyrektorem w IPN może być wyłącznie osoba o nieposzlakowanej opinii - napisał w sobotę prezydencki minister Wojciech Kolarski. W ubiegłym tygodniu Instytut Pamięci Narodowej poinformował, że stanowisko p.o. dyrektora Oddziału Instytutu Pamięci Narodowej we Wrocławiu objął dr Tomasz Greniuch. Decyzja ta wzbudziła szereg kontrowersji, a media przypomniały, że Greniuch w przeszłości był działaczem Obozu Narodowo-Radykalnego, a także, że wykonywał gest nazistowskiego pozdrowienia. Przeciwko decyzji IPN zaprotestowali m.in. historycy z Uniwersytetu Wrocławskiego. W ostatnich dniach rozmawiałem z prezesem IPN i członkami kolegium Instytutu. Przekazałem jednoznaczne stanowisko Prezydenta @AndrzejDuda w sprawie nominacji we wrocławskim oddziale. Dyrektorem w IPN może być wyłącznie osoba o nieposzlakowanej opinii — napisał w sobotę na Twitterze prezydencki minister Wojciech Kolarski. W środę podczas konferencji prasowej prezes IPN Jarosław Szarek - pytany, czy nie widzi niczego kontrowersyjnego w tym, że dyrektorem oddziału IPN we Wrocławiu został człowiek, który w przeszłości używał symboli nazistowskich i był liderem Obozu Narodowo-Radykalnego - przypomniał, że Greniuch „za ten czyn przeprosił i wielokrotnie, już przed laty, powiedział, że ten czyn był błędem”. Szarek przywołał też komunikat, w którym Instytut odniósł się do zarzutów wobec Greniucha, zaznaczając, że „dotyczą jego zachowań z czasów młodości”.  Zarzuty kierowane przeciwko dr. Tomaszowi Greniuchowi dotyczą jego zachowań z czasów młodości. Wielokrotnie w ciągu ostatniej dekady przyznał, że były one błędem i przeprosił za nie — czytamy w komunikacie IPN, w którym przypomniano też zasługi Greniucha m.in. jako szefa delegatury IPN w Opolu. W tym czasie dał się poznać jako dobry organizator. Zaktywizował działalność Delegatury, otworzył ją na nowe środowiska, m.in. kombatanckie i samorządowe — podał Instytut, dodając też, że „bezpośredni zwierzchnicy zawsze z największym uznaniem wypowiadali się o jego pracy”. Z kolei w piątkowym komunikacie IPN cytował samego Greniucha.  Nigdy nie byłem nazistą, za nieodpowiedzialny gest sprzed kilkunastu laty jeszcze raz przepraszam i uważam to za błąd — oświadczył w nim p.o. dyrektora wrocławskiego oddziału IPN
Wraki i klasa próżniacza. 10 lat do więzienia za próbę „zmiany lub tłumienia orientacji seksualnej czy tożsamości płciowej”^Andrzej Potocki^2021-02-20 21:57:52.556461+01:00^https://wpolityce.pl/polityka/539950-ogniem-na-wprost-wraki-i-klasa-prozniacza^Ok. 10 tys. wraków zalega na dnie Morza Bałtyckiego. Mam na myśli tylko te z II wojny światowej. W przytłaczającej większości są to wraki niemieckie. Berlin – wydawałoby się – powinien dbać o ten rejon Europy, tamtędy ma bowiem przebiegać nitka rurociągu Nord Stream 2. Nic bardziej mylnego. Niemcy po prostu zapomniały o tym, co tam pozostawiły. Rdzewiejące statki i okręty stanowią coraz większe zagrożenie. Jest to wręcz tykająca bomba zegarowa. Takie wraki, jak „Franken” czy „Stuttgart”, leżące sobie na dnie Zatoki Gdańskiej, w ciągu kilku najbliższych lat skorodują ostatecznie, powodując wyciek od 1,5 do 5 mln litrów paliwa (głównie mazutu) zgromadzonego w ocalałych pięciu (spośród 13) zbiornikach „Frankena”. Z kolei mazut z zatopionego „Stuttgartu” zagraża plażom wokół Zatoki Puckiej.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Barbarzyńskie postulaty Rady Konsultacyjnej przy OSK! Aborcja bez żadnych ograniczeń. "Kobieta i osoba nosząca ciążę będą miały wybór"^Czyżby obłęd?^2021-02-20 21:49:36.941780+01:00^https://wpolityce.pl/polityka/540010-barbarzynskie-postulaty-rady-konsultacyjnej-przy-osk^Propozycje Rady Konsultacyjnej przy Ogólnopolskim Strajku Kobiet kolejny raz potwierdził to, czego tak naprawdę domagają się protestujący pod wodzą Marty Lempart - możliwości zabijania nienarodzonych dzieci bez żadnych ograniczeń. O pomysłach na zmiany w prawie mówiły w rozmowie z - a jakże - „Gazetą wyborczą” Karo Akabal, Monika Frenkiel i Nadia Oleszczuk. CZYTAJ TAKŻE: — Lempart żali się w rozmowie z „DGP”: Większość z nas jest pod opieką psychologów. Mamy program dla osób wypalonych aktywistycznie — Skrajne postulaty Lewicy! Młodzi działacze chcą m.in. szkoły bez religii i tzw. równości małżeńskiej: „Kończy się czas potulnych gejów” — Lubnauer ubolewa nad brakiem aborcji na życzenie. Internauci odpowiadają: Ta wasza głupkowata partia się rozpadnie Aktywistki oświadczyły, że żądają „całkowitego usunięcia przepisów ograniczających dostęp do aborcji oraz przewidujących kary za jej przeprowadzenie, szczególnie w prawie karnym”. Dodały, że nie chcą „żadnych ograniczeń czasowych, warunków i konieczności uzyskiwania zgody na aborcję”. Co ciekawe, przekonywały, że „kobiety i osoby w ciąży decydujące się na aborcję, wiedzą, co robią”, co oznacza, że „nikt inny nie ma prawa ani kompetencji, by decydować za kobietę, że tej aborcji potrzebuje czy też nie potrzebuje”. Działaczki poinformowały, że ich praca jest efektem wsłuchania się w głos demonstracji. Kobieta i osoba nosząca ciążę będą miały prawo do wyboru sposobu, warunków i metody terminacji ciąży — przekonywała Monika Frenkiel dodając, że „leki aborcyjne” powinny być dostępne bez recepty, a „osoba nosząca ciążę decydująca się na aborcję na każdym etapie powinna mieć dostęp do refundowanej przez państwo porady lekarskiej”. Aktywistki dodały, że chcą, aby aborcja była nie tylko legalna, ale też refundowana przez państwo. Dodatkowo - w ich ocenie - należy znieść klauzulę sumienia, bo „jeżeli sumienie nie pozwala lekarzowi wykonywać takich zabiegów, to powinien zmienić zawód albo specjalizację”. Dopytywane o to, czy według ich postulatów aborcji będzie można dokonać np. w 30 tygodniu ciąży, aktywistki stwierdziły, że „to pytanie zakłada, że kobiety są bezmyślne i pozbawione empatii”. Zaufajmy kobietom i osobom w ciąży. Jestem przekonana, że decyzję o aborcji będą podejmować w pierwszych tygodniach ciąży. Ale oczywiście spodziewamy się dyskusji wokół tej propozycji — stwierdziła Karo Akabal. Nie rozmawiamy o tym, do którego tygodnia ciąży łaskawie pozwolimy kobietom decydować o ich zdrowiu i życiu. Mówimy, że nie chcemy żadnych ograniczeń w tym temacie — dodała Akabal stwierdzając, że „osoby noszące ciążę zawsze miały, mają i będą mieć prawo do odmowy donoszenia ciąży, niezależnie od tego, co mówią na ten temat kodeksy”. Ciąże były, są i będą przerywane. Każdy zakaz aborcji zapisany w prawie to jest fikcja. Czas, żeby państwo i prawo odzwierciedlały rzeczywistość — oświadczyła. wkt/wyborcza.pl
Premier Morawiecki odpowiada TVN24: Stop fake news. Autorzy "Superwizjera" rozmijają się z faktami, tworzą fałszywy obraz rzeczywistości^Zespół wPolityce.pl^2021-02-20 21:26:50.770646+01:00^https://wpolityce.pl/polityka/540036-premier-morawiecki-odpowiada-tvn24-stop-fake-news^Premier Mateusz Morawiecki odpowiedział na materiał TVN24 dot. luki vatowskiej. Szef rządu przekonywał, że jest to próba zdyskredytowania polityki rządu, która rozmija się z faktami. Swój wpis na Facebooku rozpoczyna od słów: „Stop fake news”. Twórcy najnowszego wydania Superwizjera w telewizji TVN24 podjęli tyleż brawurową, co totalnie zafałszowaną próbę zdyskredytowania polityki fiskalnej rządów Zjednoczonej Prawicy. Brawurową – przede wszystkim w zakresie tego, jak autorzy rozmijają się z faktami, jak oszczędnie nimi dysponują i jak w ten sposób tworzą fałszywy obraz rzeczywistości – czytamy we wpisie premiera. Prawda jest taka, że od 2015 roku zmniejszyliśmy lukę VAT o około połowę. To nie jest zmiana statystyczna. To jest prawdziwa rewolucja w zarządzaniu budżetem państwa. Tylko w okresie 2016-2019 wpływy z poszczególnych podatków wzrastały następująco: - wpływy z VAT o 47%, - z PIT o 46,7%, - z CIT o 54,7% – przekonuje szef rządu. Morawiecki przypomniał, że dzięki pieniądzom z załatania luki vatowskiej rząd może finansować programy społeczne. To są realne pieniądze, które zasiliły wszystkie programy społeczne i inwestycyjne w ostatnich latach. Bez nich Program 500 Plus, Program 300 Plus, 13. Emerytura, Program Maluch Plus czy ogromny, o ok. 90 proc, przyrost wydatków na cele związane z osobami niepełnosprawnymi (z 15.5 do ponad 29 mld) – te działania po prostu nie mogłyby zostać zrealizowane. Ale to przecież nie wszystko – czytamy. To także dzięki tym pieniądzom przeprowadziliśmy wielkie programy inwestycyjne, jak np. kilkukrotnie (sic!) większe wydatki na drogi gminne i powiatowe finansowane z budżetu państwa. Warto podkreślić – z budżetu państwa, a nie z budżetu Unii Europejskiej! – pisze premier. Morawiecki zwraca też uwagę na moment publikacji materiału TVN. Warto mieć to w pamięci, gdy ogląda się dzisiejszy materiał produkcji TVN. I zadać proste pytanie: po co to wszystko? Czy wielkie medialne koncerny rozsiewają kłamstwo tylko po to, aby podbić swoją oglądalność?  – pyta szef rządu. A może to atak za to, że ktoś wreszcie zwrócił uwagę opinii publicznej na to, że wcześniej nie płaciły one należytych danin i podatków do budżetu państwa? Danin i podatków proporcjonalnych do swoich przychodów i dochodów? Niech analitycy pokażą, ile CIT zapłaciła telewizja odpowiedzialna za tak zmanipulowane programy – dodaje.  Cały wpis premiera Morawieckiego:      Do sprawy odniósł się też Piotr Müller: Dzisiaj TVN24 kolejny raz manipuluje danymi i buduje na nich fałszywy obraz rzeczywistości. Dane dotyczące luki VAT są klarowne. Dzięki działaniom Mateusza Morawieckiego oraz całego rządu co roku do budżetu trafiają środki, które w czasach Platformy Obywatelskiej przeciekały przez palce – czytamy we wpisie rzecznika rządu na Twitterze.
„Młoda lewizna” maszeruje z dziadersami. Kiedyś z tego wyrosną, ale obciach pozostanie na zawsze^Marcin Wikło^2021-02-20 20:59:01.636733+01:00^https://wpolityce.pl/polityka/540033-mloda-lewizna-maszeruje-z-dziadersami^Idzie młodość, a sztandar czerwony nad nimi łopocze! Dzieciaki, które zaprezentowały się dzisiaj na lewicowej konwencji nagadały takich głupot (i to w takim stylu!), że kiedyś będą żałowały, iż nie żyją w czasie przedinternetowym, gdy wiele spraw szło po prostu w zapomnienie. Za to opiekujący się tą dzieciarnią towarzysze mogli być zachwyceni. Po pierwsze, nie bardzo do mnie dociera, co może dzisiaj młodego człowieka skusić do wstąpienia do partyjnej młodzieżówki. I to zarówno prawicowej, ale przede wszystkim lewicowej. Serio. Czyim marzeniem może być stanie się „betonem za młodu”? CZYTAJ TAKŻE: Skrajne postulaty Lewicy! Młodzi działacze chcą m.in. szkoły bez religii i tzw. równości małżeńskiej: „Kończy się czas potulnych gejów” „Przyszłość jest teraz” - hasło fajne, ale czerwoni zawsze byli nieźli w tej kwestii. Znaczy się w kwestii świśnięcia komuś czegoś fajnego. Bo kto widział kiedyś reklamy Skody, albo czyta czasem Wyborczą, to już to hasło słyszał/widział. Ale to najmniejszy problem. Klaudio! Marku! Angeliko! Heniu! Matyldo! Kubo! Co te stare dziady wam nagadały, że daliście się wpuścić w ten kanał i poszliście tam, by mówić ich słowami. Sorry, ale brzmiało to wszystko jak wyklepane na pamięć kwestie. Z czasów liceum przypominam sobie te przedstawienia, gdzie dziecięcymi jeszcze głosikami deklamowaliśmy dorosłe kwestie. Spaliłbym się ze wstydu, gdyby ktoś mi to teraz puścił. Wam ktoś kiedyś puści, bo czasy mamy takie, że internet nie zapomina. Jeśli Państwo tego nie widzieliście, to nie oglądajcie. Wystarczy, że wyobrazicie sobie posiedzenie Komsomołu, na którym podrostki przekrzykują się na następujące temat: prawo do aborcji; neutralność klimatyczna; koniec ze śmieciówkami; szkoła bez religii; tanie mieszkania na wynajem; nauka, nie propaganda; równość małżeńska; psycholog w każdej szkole; edukacja seksualna i antydyskryminacyjna oraz zielona energia. Prawie wszystkie kwestie słuszne, warte młodzieńczego zaangażowania… a jednak zawiewa jakąś nieprawdą. Lewizną. Owszem, ostatnie badania CBOS mówią o ogromnym wzroście deklarowanych poglądów lewicowych wśród młodzieży w wieku 19-24 lat. Skok rok do roku o 17 pp. do 30 proc. Stare lewaki próbują to wykorzystać, to rozumiem. Nie rozumiem tych dzieciaków, które maszerują do ich hymnu.  Jedni mówią, że powiedział to Bismarck, inni te słowa przypisują Piłsudskiemu: „Kto za młodu nie był socjalistą, ten na starość będzie sk…synem, ale kto na starość socjalistą pozostał, ten jest po prostu głupi”. CZYTAJ TAKŻE: Lewica pochwaliła się swoją „tolerancją”. Czarzasty i Scheuring-Wielgus do oponentów: Kaśka nie bądź głupia; Zjedz snickersa; Dziaders
Radosław Fogiel: Platforma jest partią typowo lewicową. Nie ma już nic wspólnego z korzeniami konserwatywnymi^Zespół wPolityce.pl^2021-02-20 20:35:14.545316+01:00^https://wpolityce.pl/polityka/540027-fogiel-platforma-jest-partia-typowo-lewicowa^„Platforma nie ma już nic wspólnego z korzeniami konserwatywnymi” – przekonywał Radosław Fogiel na antenie TVP. CZYTAJ RÓWNIEŻ: Libicki: Nie jest łatwo w Polsce być konserwatystą niepisowskim. Moi koledzy z PO doświadczają tego dyskomfortu Wicerzecznik PiS komentował lewicowy zwrot największej polskiej partii opozycyjnej. Dla żadnego obserwatora sceny politycznej nie było to zaskoczenie. PO od dłuższego czasu dryfowała w lewą stronę – stwierdził. Przekonywał, że PO jest partią lewicową.  W tym momencie PO ze swoimi korzeniami konserwatywnymi chadeckimi nie ma już nic wspólnego. Jest partią typowo lewicową  – mówił. Następnie zwróci uwagę na sytuację tych polityków Platformy, którym bliżej do konserwatyzmu.  Kurs na lewo dla tych polityków PO, którzy są przywiązani do konserwatywnych korzeni, ta partia staje się coraz bardziej obcą – powiedział Radosław Fogiel. mly/TVP
O tym, jak giganci podatków nie płacą. I dlaczego Francuzom już nie zależy na unijnych regulacjach^Edyta Hołdyńska^2021-02-20 20:24:36.045323+01:00^https://wpolityce.pl/polityka/540000-jak-giganci-podatkow-nie-placa^Irlandia jest tym szczęśliwcem, gdzie Facebook zarejestrował swoją działalność na Europę. I tylko tam, jeśli chodzi o Unię, płaci podatki. Batalię o należności wygrała jednak Francja. I choć to ona wiodła prym o podjęcie sprawy przez Unię Europejską, teraz już obserwuje jej poczynania biernie. Po tym jak francuska skarbówka skontrolowała Facebooka 10 lat wstecz, ten zgodził się zapłacić ponad 100 mln euro zaległych podatków. Kraj na własną rękę przyjął w lipcu 2019 r. prawo 3 proc. podatku od obrotów międzynarodowych koncernów technologicznych z globalnymi przychodami przekraczającymi 750 mln euro rocznie i przychodami we Francji ponad 25 mln rocznie.  Kwota, którą ma do uregulowania koncern, obejmuje również odsetki karne. Francuski oddział Facebooka zatrudnia do tego 208 osób. W ubiegłym roku firma według jej rzecznika zapłaciła w tym kraju 8,5 mln euro podatku dochodowego, czyli o 50 proc. więcej, niż rok wcześniej. Facebook zadeklarował potem, że „traktuje swoje zobowiązania podatkowe poważnie i reguluje je na wszystkich rynkach, gdzie prowadzi działalność, jak i współpracuje z organami fiskalnymi na całym świecie, aby mieć pewność, że spełnia wszystkie wymogi regulowane prawem podatkowym”.  A jak jest naprawdę? Europejski oddział Facebooka jest zarejestrowany w Irlandii, gdzie spółka odprowadza podatki od wszelkich wpływów osiąganych poza terenem USA. To nie podoba się rządzącym Wspólnoty, ale działania serwisu są zgodne z unijnym prawem. Opierają się na swobodzie świadczenia usług w Unii Europejskiej. Irlandia przyciągnęła koncern Marka Zuckerberga brakiem biurokracji, jednym z najniższych podatków od osób prawnych w Europie (CIT, 12,5 proc). Zaletą rejestracji spółki w Irlandii jest niewielka kwota wymaganego kapitału zakładowego, to tylko 250 euro. Do tego bardzo wysoka kwota wolna od podatku, wyższa nawet niż w Wielkiej Brytanii, wynosząca aż 16 500 euro, czyli blisko 69 tys. zł.  Zmiany reguł opodatkowania wielkich firm technologicznych takich jak Facebook, Google, Apple czy Amazon oficjalnie domaga się UE. Z Komisją Europejską wygrał jednak Apple. Nie musiał zapłacić 13 miliardów euro z tytułu zaległych podatków w Irlandii. Sprawę miały rozwiązywać kolejne projekty składane w Parlamencie Europejskim. Czy Unii Europejskiej uda się wprowadzić cyfrowy podatek dla gigantów?  Konkretnie walczy o to teraz Wielka Brytanii, Włochy i Czechy. Francja już nie zależy. Być może dlatego, że w odpowiedzi na francuskie prawo Waszyngton zagroził wprowadzeniem ogromnych ceł na francuskie towary, ostatecznie wstrzymał się z tym krokiem. Także Polska zrezygnowała z podobnego pomysłu po wizycie w Polsce i rozmowach z byłym wiceprezydentem USA Mike’m Pencem. Pytanie o to, czy Wspólnota ustanowi nowe prawo jest zatem także pytaniem o to, jak daleko może w odpowiedzi posunąć się USA.
Były poseł PO rezygnuje z członkostwa w partii. "Byłem, jestem i będą za życiem od poczęcia do naturalnej śmierci"^Zespół wPolityce.pl^2021-02-20 19:46:06.401812+01:00^https://wpolityce.pl/polityka/540025-byly-posel-po-rezygnuje-z-czlonkostwa-w-partii^Były poseł, szef struktur Platformy Obywatelskiej w powiecie tomaszowskim (Lubelskie) Mariusz Grad zrezygnował z członkostwa w partii. Powodem jest stanowisko PO w sprawie aborcji. CZYTAJ WIĘCEJ: Będzie wojna? Kidawa-Błońska: Pakiet dla kobiet to oficjalne stanowisko partii; Zalewski wzywa władze PO do zwołania konwencji Złożyłem rezygnację z członkostwa w Platformie Obywatelskiej co jest jednoznaczne z rezygnacją z Przewodniczącego PO Powiatu Tomaszowskiego i członka zarządu Regionu Lubelskiego Platformy Obywatelskiej —napisał Grad w oświadczeniu rozesłanym mediom. Wyjaśnił, że powodem rezygnacji jest „ogłoszone stanowisko Zarządu Krajowego PO odnośnie liberalizacji prawa do aborcji”.  Sprawując mandat Posła RP w latach 2007-2015 podczas prac parlamentarnych głosowałem przeciw aborcji. Byłem, jestem i będą za życiem od poczęcia do naturalnej śmierci i nie mogę zgodzić się ze stanowiskiem Zarządu PO —napisał Grad. Mariusz Grad wyborach samorządowych w 2006 r. został wybrany na radnego sejmiku woj. lubelskiego, pełnił funkcję członka zarządu woj. lubelskiego odpowiedzialnego m.in. za współpracę zagraniczną, turystykę i promocję oraz sprawy gospodarcze. W 2007 r. w wyborach parlamentarnych, kandydując z listy PO, uzyskał mandat poselski. W 2011 r. po raz kolejny został posłem. W następnych wyborach również ubiegał się o mandat posła, ale bezskutecznie. Zarząd Krajowy PO przyjął w środę późnym wieczorem nowe stanowisko partii w kwestii aborcji. Zostało ono ujęte w „Pakiecie Praw Kobiet”, na który - jak mówili politycy PO - składają się propozycje dotyczące bezpieczeństwa kobiet (edukacja seksualna, refundacja antykoncepcji, w tym awaryjnej, zapłodnienia in vitro i badań prenatalnych oraz pomoc dla rodzin wychowujących dzieci z niepełnosprawnościami) oraz „Nowa umowa społeczna”, która zakłada legalną aborcję do 12. tygodnia ciąży po konsultacjach pacjentki z lekarzem i psychologiem.  kk/PAP
Zawadzał i niósł chaos. Dziś ma być "zbawcą". Jak liberalne media grają wicepremierem Gowinem^Wehikuł czasu^2021-02-20 19:36:53.481671+01:00^https://wpolityce.pl/polityka/540001-dzis-zbawca-wczoraj-zawadzal-jak-media-graja-gowinem^Opozycja i sprzyjające jej media namawiają wicepremiera Jarosława Gowina do opuszczenia rządu i dołączenia do opozycji. Sprawdziliśmy jak postrzeganie obecnego koalicjanta PiS zmieniło się od czasu, gdy jeszcze jako członek PO sprzeciwiał się Donaldowi Tuskowi Newsweek na podstawie tekstu Renaty Grochal, dał w tym tygodniu okładkę nawołującą wicepremiera Jarosława Gowina do zdrady rządu i rozbicia Zjednoczonej Prawicy.
TYLKO U NAS. Adam Kraśko z "Rolnik szuka żony" po wpisie Spurek: Wydaje mi się, że tutaj odezwało się lobby dużych przetwórni^Zespół wPolityce.pl^2021-02-20 19:23:33.233462+01:00^https://wpolityce.pl/polityka/540005-adam-krasko-po-wpisie-spurek-tutaj-odezwalo-sie-lobby^Europoseł Sylwia Spurek ostatnio stwierdziła, że powinno się wprowadzić zakaz promowania mięsa, mleka oraz nabiału. Jej zdaniem to produkty, które szkodzą zdrowiu, negatywnie wpływają na klimat i powodują cierpienie zwierząt. „Moim skromnym zdaniem, to najlepiej zakazać wszystkiego, żeby nic nie było” - ironizuje w rozmowie z portalem wPolityce.pl Adam Kraśko, rolnik, uczestnik pierwszej edycji programu „Rolnik szuka żony”. CZYTAJ TAKŻE: — Sylwia Spurek kontra hodowcy zwierząt. Europosłanka chce całkowitego zakazu reklamy mięsa, mleka i nabiału — Kosiniak-Kamysz reaguje na kuriozalny pomysł Spurek: To jakiś ponury żart? Co następne, delegalizacja schabowego? — Chodzi o zwierzęta czy branżę roślinną? Spurek brnie dalej! Chce zakazu reklamy mięsa i powołania funduszu promocji weganizmu Od zarania ludzkości człowiek spożywał mięso, żył dzięki temu, że spożywał mięso. Nie ukrywajmy, że mięso odgrywa w żywieniu człowieka bardzo ważną rolę. Kwestia jest tylko tego typu, ile tego mięsa się spożywał. To ma znaczący wpływ na zdrowie człowieka – ile i jakiej jakości mięso się spożywa. Nasze mięso, zwłaszcza te produkowane w niedużych hodowlach, jest mięsem naprawdę zdrowym — mówi w rozmowie z portalem wPolityce.pl Adam Kraśko. U mnie na wsi zwierzęta w większości są hodowane w sposób naturalny – mają dostęp do trawy, do siana, do sianokiszonek. Polskie mięso jest naprawdę wartościowe i powiedziałbym wręcz, że wyroby z tego mięsa trzeba promować. Zakazywanie promocji mięsa według mnie jest bezsensowne — podkreśla. Adam Kraśko podejrzewa też, że stanowisko Sylwii Spurek może nie być tylko i wyłącznie odzwierciedleniem jej własnych poglądów. Wydaje mi się, że tutaj odezwało się lobby bardzo dużych przetwórni przemysłowych, którym zależy na tym, żeby polskie mięso „wykosić” z rynku. Wiadomo, że polskie mięso jest konkurencyjne pod względem jakości dla mięsa zachodniego — zaznacza. not. as
Lewica pochwaliła się swoją "tolerancją". Czarzasty i Scheuring-Wielgus do oponentów: Kaśka nie bądź głupia; Zjedz snickersa; Dziaders^Zespół wPolityce.pl^2021-02-20 18:28:58.164575+01:00^https://wpolityce.pl/polityka/540019-lewica-pochwalila-sie-swoja-tolerancja^Lewica w sobotę na konwencji o przyszłości młodych przedstawiła 10 postulatów, które dotyczyły m.in. budowy tanich mieszkań, wprowadzenia równości małżeńskiej czy wyprowadzenia religii ze szkół. Zamiast liderów prym na konwencji wiedli przedstawiciele młodzieżówek. O konwencji sporo dyskutowano na Twitterze, gdzie doszło do słownych utarczek pomiędzy politykami Lewicy a Koalicji Obywatelskiej. Nie zabrakło również Tomasza Lisa. CZYTAJ WIĘCEJ: Skrajne postulaty Lewicy! Młodzi działacze chcą m.in. szkoły bez religii i tzw. równości małżeńskiej: „Kończy się czas potulnych gejów” Spięcie na linii Katarzyna Lubnauer - Włodzimierz Czarzasty, którego później wsparła Joanna Scheuring-Wielgus, zaczęło się od kpiącej uwagi byłej przewodniczącej Nowoczesnej. A podobno w Razem zawsze współprzewodniczenie? Gdzie te kobiety?
Nie będzie nowych sankcji USA za NS2. Politolog: Ciekawie będzie teraz obserwować gimnastykę "intelektualną" naszej opozycji^Ciekawa opinia^2021-02-20 17:58:15.902026+01:00^https://wpolityce.pl/polityka/540018-prof-zurawski-vel-grajewski-komentuje-decyzje-usa-ws-ns2^Departament Stanu USA zdecydował, że nie wprowadzi nowych sankcji przeciwko uczestnikom projektu Nord Stream 2. Informację tę zdecydował się skomentować na Twitter prof. Przemysław Żurawski vel Grajewski, politolog z Uniwersytetu Łódzkiego. CZYTAJ TAKŻE: — USA nie zdecydowały się na nowe sankcje za NS2. Na liście znalazła się jedynie barka Fortuna i jej właściciel firma KWT-Rus — Rosyjskie statki wznowiły budowę Nord Stream 2! Butne tłumaczenia Ławrowa: To jest projekt inwestycyjny. Koniec kropka Sytuacja się wyjaśnia bez szczególnego zaskoczenia co do kierunku tego wyjaśniania się. Ciekawie będzie teraz obserwować gimnastykę „intelektualną” naszej opozycji, by to ukazać jako korzystne. To gorzka konstatacja — napisał na Twitterze prof. Przemysław Żurawski vel Grajewski.
Reforma KRUS? Minister rolnictwa zaprzecza słowom Kołodziejczaka z Agrounii: "Ani ja, ani rząd nie mamy z nią nic wspólnego"^Zespół wPolityce.pl^2021-02-20 17:19:41.567576+01:00^https://wpolityce.pl/polityka/540013-reforma-krus-minister-rolnictwa-zaprzecza^„Wszystkie tezy głoszone przez pana Kołodziejczaka na temat reformy KRUS, są przez niego wymyślone dlatego należy ją nazwać reformą Kołodziejczaka. Ani ja, ani rząd nie mamy z nią nic wspólnego” - napisał na Twitterze minister rolnictwa Grzegorz Puda. Kilka dni temu „Rzeczpospolita” informowała, że rząd pracuje nad projektem ustawy dot. oskładkowania osób pracujących na umowach zlecenie, przewidującym m.in. wykreślenie z ustawy o ubezpieczeniu społecznym rolników art. 5a, przewidującego możliwość prowadzenia przez nich działalności gospodarczej niewielkich rozmiarów bez utraty prawa do ubezpieczenia w KRUS. Oznaczałoby to, że rolnik, który zdecydowałby się prowadzić swoją działalność, musiałby płacić co miesiąc ponad 1,4 tys. zł na ZUS, a nie co kwartał 700 zł na KRUS. Resort rolnictwa w środę opublikował oświadczenie ministra Grzegorza Pudy ws. prac nad zmianami w ustawie o ubezpieczeniu społecznym rolników. Od kilku dni w mediach można przeczytać o planowanych zmianach w ustawie o ubezpieczeniu społecznym rolników, w nawiązaniu do propozycji zmian odnośnie oskładkowania umów zlecenia (art. 5a), przygotowywanych w Ministerstwie Rodziny i Polityki Społecznej. Informuję, że żaden projekt takiej ustawy nie wpłynął do Ministerstwa Rolnictwa i Rozwoju Wsi w ramach uzgodnień międzyresortowych. Ani MRiRW, ani KRUS nie uczestniczyły w żadnych roboczych pracach nad proponowanym rozwiązaniem  — przekazał Puda w oświadczeniu. Wczoraj konferencję ws. reformy KRUS zorganizowała Agrounia z Michałem Kołodziejczakiem na czele. Przedstawiciele organizacji przekonywali, że: Zmiany w KRUS, które szykuje PIS zlikwidują: lokalne sklepy, tradycyjne piekarnie czy agroturystyki na wsi.
Miało być śmiesznie? Tusk próbuje kpić z Andrzeja Dudy: "Nie podzielam krytyki sportowych pasji Pana Prezydenta"^Zaćwierkane na Twitterze^2021-02-20 16:13:13.691417+01:00^https://wpolityce.pl/polityka/540009-mialo-byc-smiesznie-tusk-probuje-kpic-z-andrzeja-dudy^„Nie podzielam krytyki sportowych pasji Pana Prezydenta. Przecież od dawna wiadomo, że tak potrzebne respiratory i maseczki najłatwiej zamówić na stoku narciarskim” - napisał na Twitterze Donald Tusk. CZYTAJ RÓWNIEŻ:  — Andrzej Duda na nartach? Stoki otwarte, więc w czym problem? Fogiel: „Nie sądzę, by to było w jakikolwiek sposób szkodliwe” — „Dowcipny” Tusk publikuje zdjęcie z Gowinem: Wicepremier w trakcie tajnego spotkania przechodzi na dobrą stronę, ale się nie cieszy Nie podzielam krytyki sportowych pasji Pana Prezydenta. Przecież od dawna wiadomo, że tak potrzebne respiratory i maseczki najłatwiej zamówić na stoku narciarskim — napisał na Twitterze Donald Tusk.
Co z reparacjami od Niemiec? Maas odpowiedział na pytanie Mularczyka: Przekazaliśmy znacznie środki na rzecz Polski^Zespół wPolityce.pl^2021-02-20 16:05:39.931639+01:00^https://wpolityce.pl/polityka/540003-co-z-reparacjami-maas-odpowiedzial-na-pytanie-mularczyka^W odniesieniu do odszkodowań za zniszczenia wojenne międzynarodowe prawo humanitarne przewiduje jedynie roszczenia między państwami, a nie roszczenia z tytułu reparacji składane przez osoby fizyczne - oświadczył minister spraw zagranicznych Niemiec Heiko Maas. Maas odpowiedział na pisemne pytanie wniesione przez Arkadiusza Mularczyka pod koniec stycznia podczas sesji plenarnej Zgromadzenia Parlamentarnego Rady Europy (ZPRE). Mularczyk jest posłem PiS, szefem delegacji parlamentarnej Polski do ZPRE, a od 25 stycznia br. także wiceprzewodniczącym ZPRE. W pytaniu do szefa niemieckiej dyplomacji polski polityk zwrócił uwagę, że mimo upływu ponad 80 lat od zakończenia II wojny światowej obywatele Polski „nie mają żadnej prawnej drogi - na gruncie prawa polskiego, niemieckiego czy międzynarodowego - dochodzenia roszczeń sądowych przeciwko państwu, które naruszyło szereg wartości, np. prawa do życia, własności czy godności”. Czy nie uważa pan, że nowoczesne demokratyczne Niemcy powinny podejść do rozwiązania tego problemu w sposób uczciwy i zgodny z prawem?  — zapytał. W odpowiedzi Maas wskazał, że „dane państwo jest odpowiedzialne za przekazanie uzyskanego odszkodowania swoim obywatelom w odpowiedniej formie”. Ten system rekompensat państwowych okazał się skuteczny. Umożliwił zawieranie trwałych i stabilnych porozumień pokojowych. Jeśli chodzi o drugą wojnę światową, kwestia reparacji, a tym samym również indywidualnego odszkodowania za uszczerbek na zdrowiu i straty finansowe w konsekwencji wojny, została uregulowana zarówno prawnie, jak i politycznie — powiedział. Jak podkreślił, Niemcy uznają swoją odpowiedzialność za ofiary krzywd wyrządzonych przez narodowych socjalistów i stworzyły szereg środków prawnych i pozaprawnych dotyczących odszkodowań indywidualnych, na podstawie których do tej pory wypłacono łącznie ponad 78 mld euro. Niemcy przekazały również znaczące środki na rzecz Polski z tytułu odszkodowań za niesprawiedliwości narodowosocjalistyczne  — powiedział. Sprecyzował, że chodzi o łączną kwotę około 2 mld euro, w tym: 140 mln marek niemieckich dla ofiar eksperymentów medycznych, 1,3 mld marek niemieckich za porozumienia w zakresie ubezpieczeń społecznych, 500 mln marek niemieckich dla Fundacji „Polsko-Niemieckie Pojednanie”, 15 mln euro jako wkład w świadczenia emerytalne wypłacane przez Jewish Claims Conference (JCC), 979 mln euro wpłat Fundacji „Pamięć, Odpowiedzialność, Przyszłość” dla byłych polskich robotników przymusowych. Maas zapewnił też, że praca nad „podtrzymywaniem pamięci, przejęciem odpowiedzialności historycznej i uznaniem cierpienia ofiar zbrodni narodowosocjalistycznych Niemiec pozostaje głównym priorytetem rządu federalnego”. Maas nie odpowiedział na kluczową część pytania dotyczącą prawa do ścieżki sądowej — skomentował Mularczyk dla PAP odpowiedź szefa MSZ Niemiec. xyz/PAP
Solidarna Polska: Odwołanie Janusza Kowalskiego nastąpiło wbrew umowie koalicyjnej zawartej w ramach Zjednoczonej Prawicy^Zespół wPolityce.pl^2021-02-20 15:30:31.240891+01:00^https://wpolityce.pl/polityka/540004-sp-odwolanie-kowalskiego-wbrew-umowie-koalicyjnej^Negatywnie oceniamy odwołanie rekomendowanego przez Solidarną Polskę na stanowisko wiceministra Aktywów Państwowych Janusza Kowalskiego; nastąpiło to wbrew umowie koalicyjnej zawartej w ramach Zjednoczonej Prawicy - podkreślili politycy tej partii w przesłanym PAP oświadczeniu. CZYTAJ TAKŻE: — Dymisja Janusza Kowalskiego? Media piszą o złożonym wniosku. W sobotę ma się zebrać prezydium zarządu Solidarnej Polski — Kowalski nie będzie już wiceministrem aktywów państwowych! Sasin: Jeszcze w sobotę otrzyma dymisję, jest już podpisana — Jak SP zareaguje na dymisję Janusza Kowalskiego? Prezydium zarządu partii zebrało się, by omówić całą sytuację Według Solidarnej Polski, wiceminister Janusz Kowalski był konsekwentnym krytykiem ustaleń podjętych w Brukseli i dlatego jest odwoływany ze swojej funkcji, wbrew umowie koalicyjnej. Mamy nadzieję, że decyzja o jego odwołaniu będzie przedmiotem rozmów liderów Zjednoczonej Prawicy podczas Rady Koalicyjnej — czytamy. W oświadczeniu prezydium zarządu krajowego Solidarnej Polski, politycy tej partii negatywnie ocenili odwołanie rekomendowanego przez Solidarną Polskę na stanowisko wiceministra Aktywów Państwowych Janusza Kowalskiego.  Nastąpiło to wbrew umowie koalicyjnej zawartej w ramach Zjednoczonej Prawicy — dodano. Podkreślono, że dzieje się to „zaraz po sprzeciwie ministrów Solidarnej Polski wobec uchwał Rady Ministrów związanych z przyjęciem ustaleń szczytu Rady Europejskiej z grudnia 2020 r. oraz Polityki Energetycznej Polski do 2040 r.” Solidarna Polska zaznaczyła przy tym, że „konsekwentnie zwraca uwagę na negatywne konsekwencje decyzji podjętych na szczytach Rady Europejskiej w latach 2019-2020 przez premiera Mateusza Morawieckiego”. Nie zgadzamy się na niezwykle kosztowną dla polskiej gospodarki transformację energetyczną i rezygnację z węgla, który jest ważnym źródłem naszej suwerenności energetycznej. Zaostrzenie redukcji emisji dwutlenku węgla uważamy za niezgodne z interesami gospodarczymi państwa. Nie ma też naszej zgody na łączenie budżetu UE z kryteriami ideologicznymi. Wszystkie te decyzje prowadzą do obniżenia konkurencyjności polskiej gospodarki i pogorszenia poziomu życia Polaków — wskazali politycy Solidarnej Polski. Jak podkreślono, „obserwujemy negatywne konsekwencje decyzji podjętych na forum unijnym przez premiera Mateusza Morawieckiego”.  To gwałtowny wzrost cen energii elektrycznej i ciepła dla milionów Polaków. Ale pojawiają się inne zagrożenia. Zwiększa się niebezpieczeństwo ponownego uzależnienia naszego kraju od rosyjskiego gazu oraz konieczność zwiększenie importu energii elektrycznej z zagranicy — czytamy w oświadczeniu. W sobotę rano wicepremier i minister aktywów państwowych Jacek Sasin potwierdził, że dotychczasowy wiceminister resortu Janusz Kowalski jeszcze w sobotę otrzyma dymisję. Politycy Solidarnej Polski, w tym Janusz Kowalski, krytykowali koalicjantów m.in. ws. negocjacji budżetowych z Unią Europejską, jak i za to, że rząd przyjął Politykę Energetyczną Polski do 2040 roku, która zakłada gruntowną transformację polskiej energetyki, np. istotnie ogranicza zużycie węgla i znacząco ogranicza emisję CO2. Kowalski funkcję wiceministra aktywów państwowych sprawował od grudnia 2019 roku. Był również pełnomocnikiem rządu ds. reformy nadzoru właścicielskiego nad spółkami Skarbu Państwa. W sobotę polityk podziękował Sasinowi oraz kolegom wiceministrom za współpracę w MAP.  Kończę pracę w rządzie. Kontynuuję nadal pracę dla Polski. Broniłem i będę bronić suwerenności energetycznej RP i przeciwdziałać niekorzystnym dla Polski i Polaków skutkom decyzji podjętych na szczytach Rady Europejskiej w latach 2019-2020. Sprzeciwiam się transformacji energetycznej, niekontrolowanej dekarbonizacji i wysokim cenom energii i ciepła oraz uzależnieniu od rosyjskiego gazu — napisał na Twitterze. O tym, że Kowalski ma stracić stanowisko, PAP pisała już w grudniu 2020 r. wkt/PAP
Dążenia opozycji do władzy. Prof. Śpiewak studzi emocje: PiS wciąż nie ma z kim przegrać. Budka jest najsłabszym liderem PO z możliwych^Notujemy ...^2021-02-20 14:52:02.748616+01:00^https://wpolityce.pl/polityka/539991-dazenia-opozycji-do-wladzy-pawel-spiewak-studzi-emocje^Prof. Paweł Śpiewak ocenił w rozmowie z „Polska The Times”, że „potencjał” Jarosława Gowina jest niebezpieczny dla Jarosława Kaczyńskiego, więc Prawo i Sprawiedliwość „chce coś z tym zrobić”. Socjolog dodał, że w przyszłej kadencji Gowin może zostać premierem, bo „strasznie tego chce” a jego siła może okazać się decydująca. CZYTAJ TAKŻE: — Kolejny sygnał o rosnącej sile Hołowni. Wygrywa ważne starcie z Platformą. „Pytanie, czy wysokie notowania nie przyszły zbyt wcześnie”. NASZ SONDAŻ — Kosiniak-Kamysz kusi Gowina na transfer do KP: Jako lekarz, będę starał się zdjąć bielmo z jego oczu, żeby przejrzał — Politycy Porozumienia dyskutują przez media. Strzeżek: Po stronie Bielana nie ma nikogo - nawet mnie, radnego z Bielan Zdaniem prof. Śpiewaka, do Prawa i Sprawiedliwości cały czas pasują słowa Donalda Tuska, że jest to partia, która nie ma z kim przegrać. Zwrócił uwagę na „zanik” PO - ta tendencja będzie się utrzymywać, oraz na fakt, iż w siłę rośnie Szymon Hołownia, który stał się „liderem opozycji”. Dodał, że zaskoczeniem jest dla niego to, że na kwestiach związanych z aborcją nie zyskała Lewica, co jest „klęską”. Zwrócił również uwagę, że dodawanie wyników sondażowych poszczególnych ugrupowań opozycyjnych i przedstawianie, że pokonują PiS na niewiele się zda, bowiem partie te nie mają „wspólnego mianownika”. Generalnie sytuacja opozycji wcale nie jest komfortowa. Krzyżyka na PiS bym nie stawiał — przyznał socjolog.  Śpiewak ocenił również, że w oczach wielu kryzys wokół wyroku TK ws. aborcji pokazał, że „władza PiS de facto straciła swoją legitymizację ideową”. Stwierdził także, że „PiS jest partią, która swoją tożsamość buduje wokół ideologii”. Jak wyjaśnił, przez szybki proces laicyzacji Polski, „ideologia PiS-u nie ma tak mocnego zakorzenienia”. Protesty przeciwko zmianie kompromisu aborcyjnego miały w sobie ogromną energię, było w nich mnóstwo emocji, pojawiła się przy ich okazji nowa estetyka polityczna. To jest zmiana — stwierdził Śpiewak wskazując, że zmiana jest także „kłopotem dla Platformy”. Zdaniem socjologa, Platforma Obywatelska nie ma nic do powiedzenia, co jest jej problemem. Dodał, że PO „nie umie się uwolnić od języka ciepłej wody w kranie”, a w ideowy marazm wprowadził ją Donald Tusk. Komentując stanowisko PO ws. aborcji, socjolog powiedział, że PO przedstawiła je w taki sposób, „jakby mówiła o tym, że pogoda jest piękna”, a konferencja była „żenująca”. Zdaniem Pawła Śpiewaka Polacy przestają interesować się polityką. Przekonywał, że „PiS-owi udało się odstręczyć ludzi”, a wielu „przestało się czuć tutaj jak u siebie w domu”. Czują się spychani gdzieś na bok. Tak jak w każdej dyktaturze. Narasta wywołana tym bezradność, którą jeszcze pogłębia pandemia — dramatyzował socjolog dodając jednak, że ludzie nie mają powodu, by głosować na Platformę, a nie pomaga w tym Borys Budka, który „jest chyba najsłabszym liderem tej partii z możliwych”, a jego działania „wypełnia walka z Grzegorzem Schetyną”. Śpiewak powiedział również, że jeśli Platforma Obywatelska zacznie „mordować” Hołownię, dużo na tym straci - głównie możliwość pozyskania silnego partnera. Socjolog odniósł się także do kwestii Jarosława Gowina uznając, że ten ma „potężny potencjał polityczny”. Jak wyjaśnił, Gowin może rozbić Zjednoczoną Prawicę. Nie bez znaczenia jest też siła konserwatywnego skrzydła w PO. Zdaniem Śpiewaka, gdyby Gowin dołączył do opozycji, mógłby zgromadzić konserwatystów wokół siebie. Dodał, że przejście Gowina do opozycji doprowadziłoby do rozpadu PO czego sama PO sobie nie życzy. Pojawianie się kogoś, kto miałby cywilizowane poglądy w takich sprawach światopoglądowych mogłoby dać polityczny efekt — mówił socjolog. Zdaniem Śpiewaka Jarosław Kaczyński może przegrać przez Gowina, więc prezes PiS „sprawdza bojem, czy da się Gowina zjeść, czy nie”, co, w jego ocenie, mu się nie uda. Socjolog dodał, że Gowin ma potencjał na lidera, a w przyszłej kadencji może nawet zostać premierem. Gdy ktoś bardzo chce zostać szefem rządu, może nim zostać - gdy tego nie chce, to nie zostanie nim na pewno. Gowin nie jest moim ulubieńcem, ale widzę w nim jego siłę - i ona może się okazać decydująca — ocenił prof. Paweł Śpiewak. wkt/”Polska The Times”
TYLKO U NAS. Senat przyjął uchwałę ws. mediów. Karczewski: PO oderwała się od rzeczywistości, kreuje kłamliwą wizję Polski^Zespół wPolityce.pl^2021-02-20 14:03:15.234276+01:00^https://wpolityce.pl/polityka/539995-karczewski-po-w-senacie-kreuje-klamliwa-wizje-polski^„Oczywiście merytorycznie nie ma żadnych podstaw, żeby jakąkolwiek debatę na ten temat prowadzić, bo media w Polsce są absolutnie wolne, dziennikarze cieszą się niezależnością, redakcje zatrudniają i zwalniają dziennikarzy wedle swojego uznania, jest wolny rynek” - mówi w rozmowie z portalem wPolityce.pl Stanisław Karczewski, senator PiS, były marszałek Senatu, odnosząc się do uchwały Senatu sprzeciwiającej się podatkowi ws. reklam. Według senatorów opozycji ta propozycja ma stanowić zagrożenie dla wolności mediów. CZYTAJ TAKŻE: — Polityczna hucpa w Senacie! Izba wyższa przyjęła uchwałę, wspierającą media sprzeciwiające się wprowadzeniu podatku od reklam — Zmiany w podatku od reklam? Co z lokalnymi mediami? Premier: Podatek musi być sprawiedliwy i skonstruowany w odpowiedni sposób Przewidywałem, że taka próba stworzenia fałszywej, kłamliwej narracji będzie czyniona przez PO w Senacie. Platforma Obywatelska oderwała się od rzeczywistości, kreuje kłamliwą wizję Polski. To jest działanie szkodliwe dla polskiej demokracji, bo powinniśmy się spierać, mieć różne zdania, natomiast nie powinniśmy kreować fałszywego obrazu Polski — mówi w rozmowie z portalem wPolityce.pl Stanisław Karczewski, odnosząc się do wspomnianej uchwały. Każdy senator z opozycji, który wychodzi i cokolwiek mówi, to co któreś słowo powtarza „PiS” i „Jarosław Kaczyński”. Dla nas, tak szczerze mówiąc, to im więcej takich głosów, tym będzie wzrastać nasze poparcie, bo Polacy nie lubią takiej agresji i my doskonale o tym wiemy — dodaje. not. as
Skrajne postulaty Lewicy! Młodzi działacze chcą m.in. szkoły bez religii i tzw. równości małżeńskiej: "Kończy się czas potulnych gejów"^Zespół wPolityce.pl^2021-02-20 13:56:45.991092+01:00^https://wpolityce.pl/polityka/539994-skrajne-postulaty-lewicy-konczy-sie-czas-potulnych-gejow^Lewica w sobotę na konwencji o przyszłości młodych przedstawiła 10 postulatów, które dotyczyły m.in. budowy tanich mieszkań, wprowadzenia równości małżeńskiej czy wyprowadzenia religii ze szkół. Zamiast liderów prym na konwencji wiedli przedstawiciele młodzieżówek. Konwencja Lewicy „Przyszłość jest teraz”, która odbyła się w sobotę w Warszawie, dotyczyła przyszłości młodych ludzi i to oni - reprezentanci młodzieżowych organizacji, a nie liderzy partyjni - przedstawiali postulaty. Klaudia Marek z Łodzi odnosiła się do wyroku Trybunału Konstytucyjnego ws. aborcji.  Musiałyśmy wyjść na ulicę. Władza chce z nas zrobić inkubatory. Mam rodzić dzieci za wszelką cenę. Nawet, jeśli umrą po dwóch dniach. Zabierają nam prawo wyboru. Jestem przerażona  — mówiła. Z kolei 14-letni Maciej Rauhut z Krapkowic przypomniał swoje doświadczenia z protestów po wyroku TK. Został odwiedzony przez funkcjonariuszy policji, bo udostępnił wpis na Facebooku.  Powiedzieli mi tylko, że nie mogę pojawić się na strajku w Krapkowicach, bo uznają mnie za organizatora nielegalnego zgromadzenia i postawią przed sądem  — opowiadał. Angelika Słowińska z Nowej Soli mówiła natomiast o wpływie Kościoła na kwestię aborcji, a także edukację seksualną.  Tutaj władzę tak naprawdę sprawuje grupa starszych panów w sutannach. Panów, którzy próbują nam mówić, jak na kazaniu, co to jest grzech. Uważają, że lepiej od nas wiedzą, jak mamy myśleć o swoim ciele, o seksie, o ciąży czy o aborcji. Panowie biskupi - nie głosowałam na was  — mówiła. O swoich doświadczeniach na rynku pracy mówił z kolei Henryk Wójtowicz z Głowna.  Nigdy nie widziałem umowy o pracę, dla mojego pokolenia to jakiś mityczny stwór - wszyscy słyszeli, ale nikt go nie widział  — zaznaczył. Matylda Szpila z Krakowa, która bierze udział w strajkach klimatycznych, zwracała uwagę na problemy z suszą, zwiększonymi cenami żywności czy dostępem do wody. Mówiła też o zachęcaniu do korzystania z transportu publicznego, a jako zły przykład podała Kraków, gdzie miasto podwyższa ceny i likwiduje bilety semestralne dla studentów. O wolności i sytuacji osób LGBT mówił z kolei Jakub Pietrzak z Warszawy.  Żądamy związków partnerskich, żądamy pełnej równości małżeńskiej, żądamy ochrony przed mową nienawiści, żądamy równościowej edukacji  — mówił.  Kończy się czas potulnych gejów  — podkreślał. Dorota Dominików z Lubania Śląskiego zwracała uwagę na problemy dotyczące edukacji, m.in. braku świeckości nauczania. Jako przykład podała tematy prac w konkursie plastycznym w swojej szkole, które dotyczyły zachęcania do rodzenia dzieci i krytyki aborcji. Problemy pokoleniowe, m.in. wynajmowanie małych mieszkań za 2 tys. miesięcznie, praca za niskie wynagrodzenia i kredyty na 30 lat były tematem wystąpienia Łukasza Michnika z Olsztyna. Bartosz Sieniawski z Krakowa mówił natomiast o sytuacji lokatorów w Polsce.  Rynek mieszkań jest zarządzany przez banki i deweloperów  — mówił. Na koniec liderzy SLD Włodzimierz Czarzasty, Lewicy Razem Adrian Zandberg i Wiosny Robert Biedroń podsumowali wystąpienia postulatami, które przygotowali młodzi. To: prawo do aborcji; neutralność klimatyczna; koniec ze śmieciówkami; szkoła bez religii; tanie mieszkania na wynajem; nauka, nie propaganda; równość małżeńska; psycholog w każdej szkole; edukacja seksualna i antydyskryminacyjna oraz zielona energia. Polska zbyt długo była zdominowana przez starszych panów, sorry Włodku, ale tkwiących w polskiej polityce od 30 lat w parlamencie  — przekonywał Zandberg.  Czas, żeby głos tego młodego pokolenia, które chce Polski sprawiedliwej społecznej, wolnej i nowoczesnej, wybrzmiał i zmienił nasz kraj  — mówił. Zandberg przekonywał, że neutralność klimatyczna jest najważniejszym wyzwaniem.  Od tego zależy przyszłość naszej planety  — mówił. Odnosząc się do kwestii zakończenia z tzw. śmieciówkami Zandberg podkreślał, że Lewica chce zagwarantować wszystkim pracującym normalne prawa pracownicze: prawo do odpoczynku, urlopu, bezpieczeństwo socjalne i stabilność zatrudnienia. Z kolei Robert Biedroń wyraził opinię, że ws. aborcji kobieta powinna decydować i powinno się to odbywać bez żadnych konsultacji.  Broń Boże z politykiem czy biskupem  — zaznaczył. Poruszył także temat równości małżeńskiej.  Nie ma żadnego powodu, żeby dwie dorosłe osoby w XXI wieku nie mogły w urzędzie stanu cywilnego powiedzieć sobie to ważne „tak”  — powiedział. Mówiąc o odejściu od węgla Biedroń zadeklarował, że Lewica chce wymiany 2 milionów pieców węglowych na piece zeroemisyjne. Postulat dotyczący tanich mieszkań znalazł się w wystąpieniu Włodzimierza Czarzastego. Jak powiedział, Lewica chce powołania państwowego przedsiębiorstwa, które wybuduje dwa miliony mieszkań. Politycy zapowiedzieli też wyprowadzenie religii ze szkół, wprowadzenie edukacji seksualnej i antydyskryminacyjnej, bez propagandy historycznej oraz wprowadzenie do każdej szkoły psychologa i stomatologa. Żadne referenda, żadne konsultacje nie są rozwiązaniem ws. aborcji. To ma być wybór kobiety - przekonywał z kolei Robert Biedroń podczas zbierania podpisów pod obywatelskim projektem liberalizującym przepisy ws. przerywania ciąży. Na początku lutego komitet obywatelskiej inicjatywy ustawodawczej „Legalna Aborcja. Bez Kompromisów” przedstawił projekt ustawy dopuszczającej aborcję do 12. tygodnia ciąży bez pytania kobiety o powód. Komitet rozpoczyna zbieranie podpisów pod projektem, których potrzeba jest 100 tys. W skład komitetu wchodzą m.in. Ogólnopolski Strajk Kobiet, Federacja na Rzecz Kobiet i Planowania Rodziny, Aborcyjny Dream Team, Wielka Koalicja za Równością i Wyborem, łódzkie Dziewuchy Dziewuchom oraz Centrum Praw Kobiet, a także przedstawiciele Lewicy. W sobotę politycy Lewicy zbierali podpisy pod obywatelskim projektem na placu przed metrem Centrum w Warszawie. Posłanka Joanna Scheuring-Wielgus podczas konferencji podkreślała, że „Lewica zawsze mówiła, zawsze mówi i zawsze mówić będzie, że prawa kobiet to prawa człowieka”.  Lewica nie potrzebuje 20 lat, żeby się zastanowić, że prawo kobiety do wyboru jest czymś oczywistym. Lewica nie potrzebuje referendów do tego, żeby wiedzieć, że kobieta powinna mieć wybór. Lewica zawsze była po stronie kobiet, Lewica będzie po stronie kobiet. Jesteśmy najbardziej wiarygodnym ugrupowaniem w tej kwestii  — przekonywała. Lider Wiosny Robert Biedroń zaznaczył, że Lewica jest jedynym ugrupowaniem, które wsparło projekt obywatelski.  Jesteśmy tu dlatego, żeby pokazać naszą solidarność z tymi kobietami, które dzisiaj głośno krzyczą, a wielu polityków tego nie słyszy  — mówił.  W XXI wieku kobieta ma prawo decydować o swoim życiu i zdrowiu. Kobieta nie musi być ubezwłasnowolniona przez polityka, przez biskupa, jakiegoś konsultanta w podejmowaniu ważnych dla niej decyzji  — podkreślał. Dzisiaj mówimy głośno, jasno i wyraźnie: jeżeli chcecie skończyć z piekłem kobiet to stańcie w końcu i nareszcie odważnie po stronie kobiet  — apelował Biedroń.  Żadne referenda, żadne konsultacje z politykiem, z biskupem, z jakimś konsultantem nie są tutaj rozwiązaniem, bo to jest ich życie, ich ciało i ich decyzja - nikogo innego i chcemy takich standardów w Polsce, bo wiemy też, że cały cywilizowany świat wprowadził już te standardy, kiedy to kobieta decyduje o swoim zdrowiu, o swoim ciele i to jej wybór - tylko i wyłącznie  — przekonywał. Warszawska radna Agata Diduszko-Zyglewska powołując się na dane z organizacji kobiecych mówiła, że ok. 150 tys. kobiet w Polsce przerywa ciążę.  Nie słuchajcie polityków, którzy mnożą jakieś warunki, jakieś konsultacje i którzy opowiadają bzdury o 1000 aborcji rocznie  — powiedziała apelując, aby nie kneblować kobiet, które chcą mówić o prawie do przerywania ciąży i o swoich doświadczeniach w tym temacie. Z kolei dyrektorka biura klubu parlamentarnego Lewicy Paulina Piechna-Więckiewicz podkreślała, że Lewica chce zapewnić kobietom wybór.  Mamy dość polityków, którzy mówią: „trzeba się układać wokół tematu”  — podkreślała i jak oceniła, „ta taktyka spowodowała, że możliwym było takie, a nie inne orzeczenie Trybunału Konstytucyjnego”.  Mówimy za Tadeuszem Boyem-Żeleńskim, tak jak lewica mówiła od dawna, jeszcze przed nim, „koniec z piekłem kobiet”  — dodała. Pod koniec stycznia opublikowany został w Dzienniku Ustaw wyrok Trybunału Konstytucyjnego z października ub.r., który orzekł wówczas, że przepis ustawy z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu jest niezgodny z konstytucją. Z chwilą publikacji wyroku przepis ten przestał obowiązywać. Wywołało to falę protestów. Zgodnie z konstytucją inicjatywa ustawodawcza przysługuje grupie co najmniej 100 000 obywateli mających prawo wybierania do Sejmu. Ustawa o wykonywaniu inicjatywy ustawodawczej przez obywateli stanowi, że po zebraniu 1000 podpisów z poparciem dla projektu ustawy pełnomocnik komitetu inicjatywy ustawodawczej zawiadamia marszałka Sejmu o utworzeniu komitetu. Jeżeli zawiadomienie odpowiada warunkom określonym w ustawie marszałek Sejmu, w terminie 14 dni od jego doręczenia, postanawia o przyjęciu zawiadomienia. Szereg pytań dotyczących planów rządu w związku z trzecią falą COVID-19 skierował w sobotę do premiera Mateusza Morawieckiego poseł Lewicy Tomasz Trela. Lewica chce wiedzieć m.in. czy będą zamykane hotele i galerie handlowe oraz czy szpitale są gotowe na wzrost zachorowań. Nie ma wątpliwości, że wzrost zachorowań w ostatnich dniach oznacza, że trzecia fala zachorowań na COVID-19 już nadeszła. Należałoby oczekiwać od rządu, że bardzo precyzyjnie przedstawi informacje, co z działaniami wobec kolejnych gałęzi gospodarki. Co będzie pod koniec lutego z branżą turystyczną, gastronomiczną, fitness i siłowni? Jakie działania rząd ma zamiar podjąć w stosunku do tych, którzy zostali na dwa tygodnie odblokowani - co się z nimi stanie po 1 marca?  — powiedział Trela na konferencji prasowej w sobotę w Łodzi. Te i szereg innych pytań, dotyczących m.in. przygotowania placówek medycznych na trzecią falę zachorowań, harmonogramu powrotu do szkół kolejnych grup uczniów, ewentualnych planów ponownego zamknięcia galerii handlowych, hoteli itp. placówek, poseł Lewicy zawarł w piśmie skierowanym do premiera Mateusza Morawieckiego. Jak zaznaczył, zadaje je nie tylko w imieniu swojej partii, ale też wszystkich Polek i Polaków. Chodzi o to, by nie zostawiać decyzji na ostatnią chwilę; aby w piątek przedsiębiorcy nie dowiadywali się, że od soboty muszą zamknąć działalność.(…) Wiemy, ile czasu i determinacji wykazali polscy hotelarze przygotowując się do otwarcia hoteli w 50 proc. obłożenia. Jeśli z dnia na dzień dowiedzą się, że od następnego dnia będą zamknięci, to wiele z polskich hoteli i pensjonatów będzie musiało ogłosić bankructwo  — mówił Trela. Lewica oczekuje, że o przygotowaniach do trzeciej fali COVID-19 premier poinformuje szczegółowo na najbliższym posiedzeniu Sejmu. Poseł przypomniał też, że w związku z problemami występującymi podczas realizacji akcji szczepień, Lewica postuluje, by rząd wykupił nie tylko 15 mln dawek szczepionek Astra Zeneca i Pfizer, które dla polski wynegocjowano w kontrakcie europejskim. Należy też szukać szczepionki poza kontraktem europejskim, dlatego że umowa zawarta między rządem i Komisją Europejską w żaden sposób nie eliminuje naszego kraju z poszukiwań szczepionki u producentów. (…) Od kilku miesięcy proponujemy też, by w Polsce uruchomić produkcję szczepionek w oparciu o patent Moderny - to jest sprawdzone i zgodne z prawem; moglibyśmy się uniezależnić od dostawców szczepionki  — dodał Trela. xyz/PAP
Jak SP zareaguje na dymisję Janusza Kowalskiego? Prezydium zarządu partii zebrało się, by omówić całą sytuację^Zespół wPolityce.pl^2021-02-20 12:54:34.807495+01:00^https://wpolityce.pl/polityka/539990-zebranie-prezydium-zarzadu-sp-po-dymisji-kowalskiego^W sobotę zebrało się prezydium zarządu Solidarnej Polski; spotkanie ma związek z decyzją o dymisji polityka tego ugrupowania, wiceministra aktywów państwowych Janusza Kowalskiego. CZYTAJ TAKŻE: — Kowalski nie będzie już wiceministrem aktywów państwowych! Sasin: Jeszcze w sobotę otrzyma dymisję, jest już podpisana — Spotkanie kierownictwa PiS na Nowogrodzkiej. Terlecki: „Musimy jednak zdyscyplinować naszych koalicjantów” Wicepremier i minister aktywów państwowych Jacek Sasin poinformował w sobotę na antenie RMF FM, że dotychczasowy wiceminister resortu Janusz Kowalski jeszcze w sobotę otrzyma dymisję. Misja ministra Kowalskiego w resorcie aktywów państwowych tym samym dobiega końca  — dodał. Informacja o dymisji Kowalskiego pojawiła się już w piątek po południu, były to jednak nieoficjalne informacje. Wówczas politycy Solidarnej Polski informowali PAP, że w związku z wnioskiem, w sobotę zbierze się prezydium zarządu partii, wchodzącej w skład Zjednoczonej Prawicy. Jak poinformowano, po spotkaniu prezydium zarządu zostanie wydane oświadczenie. Politycy Solidarnej Polski, w tym Janusz Kowalski, krytykowali koalicjantów m.in. ws. negocjacji budżetowych z Unią Europejską, jak i za to, że rząd przyjął Politykę Energetyczną Polski do 2040 roku, która zakłada gruntowną transformację polskiej energetyki, np. istotnie ogranicza zużycie węgla i znacząco ogranicza emisję CO2. Kowalski funkcję wiceministra aktywów państwowych sprawował od grudnia 2019 roku. Był również pełnomocnikiem rządu ds. reformy nadzoru właścicielskiego nad spółkami Skarbu Państwa. W sobotę polityk podziękował Sasinowi oraz kolegom wiceministrom za współpracę w MAP.  Kończę pracę w rządzie. Kontynuuję nadal pracę dla Polski. Broniłem i będę bronić suwerenności energetycznej RP i przeciwdziałać niekorzystnym dla Polski i Polaków skutkom decyzji podjętych na szczytach Rady Europejskiej w latach 2019-2020. Sprzeciwiam się transformacji energetycznej, niekontrolowanej dekarbonizacji i wysokim cenom energii i ciepła oraz uzależnieniu od rosyjskiego gazu — napisał na Twitterze. O tym, że Kowalski ma stracić stanowisko, PAP pisała już w grudniu 2020 r. tkwl/PAP
Szef MZ krytycznie o polityce zakupowej UE dot. szczepionek: Będzie częściowo odpowiadała za to, że mamy III falę pandemii^Zespół wPolityce.pl^2021-02-20 12:51:48.053184+01:00^https://wpolityce.pl/polityka/539976-szef-mz-krytycznie-o-polityce-zakupowej-ue-dot-szczepionek^Niestety można powiedzieć, że polityka zakupowa Unii Europejskiej będzie częściowo odpowiadała za to, że mamy trzecią falę pandemii w Europie - ocenił minister zdrowia Adam Niedzielski, odnosząc się do problemów związanych z dostawą szczepionek przeciw COVID-19. CZYTAJ TAKŻE: — Restrykcje będą przywracane? Szef MZ: Decyzja jeszcze nie jest podjęta; Rozważane jest m.in. częściowe zamknięcie granic — RAPORT. Polska walczy z II falą koronawirusa. 8510 nowych i potwierdzonych zakażeń Covid-19. Nie żyją 254 osoby Szef MZ podkreślał, w internetowej części rozmowy Radia Zet, że kwestia mniejszych lub opóźnionych dostaw szczepionek „doskwiera coraz bardziej”. W styczniu rozpędzaliśmy się, to nie było aż taką dolegliwością, jednak w tej chwili niestety można powiedzieć, że ta polityka zakupowa Unii Europejskiej będzie częściowo odpowiadała za to, że mamy trzecią falę w Europie  — powiedział minister. Jak podkreślił, wielokrotnie rozmawiał na ten temat z premierem Mateuszem Morawieckim, a rząd „próbuje wywrzeć pewnego rodzaju presję na Komisji Europejskiej”.  To nie jest kwestia wskazywania tego, kto jest winien, tylko to jest kwestia tego, że Komisja Europejska powinna wykorzystać swoją siłę wobec firm farmaceutycznych, które na dodatek w tym procesie sponsorowała, bo dawała granty inwestycyjne jeszcze przed rozpoczęciem produkcji, żeby dofinansować badania  — mówił minister. Na pytanie, czy również polski rząd może naciskać na producentów, Niedzielski potwierdził, ale podkreślił, że stroną umowy jest KE i to ona ma siłę reprezentowania wszystkich krajów.  Pojawiają się głosy rozczarowania, które przejawiają pewną tendencję do pozwów cywilnych, bo to jest realna szkoda, którą producenci powinni po prostu rekompensować finansowo  — wskazywał. Dopytywany, czy Polska rozważa taki krok, Niedzielski odpowiedział, że taki scenariusz „jest na stole”, ale priorytetem jest „wymuszenie jak największych dostaw”.  Rozliczeń nie trzeba teraz zaczynać, można je przeprowadzić po jakimś czasie. Priorytety są oczywiste, chodzi o to, żeby było jak najwięcej dawek tu i teraz  — powiedział szef MZ. Pytany, czy ze względu na ograniczone dostawy rozważana jest rezygnacja ze szczepień osób, które np. przeszły koronawirusa w łagodny sposób, Niedzielski odparł, że jest pod tym względem bardzo konserwatywny.  Na razie nie ma na to mojej zgody. Jeżeli będziemy mieli dowody naukowe, klarowne wskazania (…), to wtedy będziemy prowadzić dyskusję, a tak jest to pewnego rodzaju gdybanie i mnożenie scenariuszy  — powiedział minister. W rozmowie padło również pytanie o to, kiedy można spodziewać się decyzji dotyczącej tego, czym powinno zasłaniać się usta i nos oraz jaką formę przybierze taka decyzja.  Będzie jasne zalecenie na poziomie rozporządzenie epidemicznego, że nie są akceptowane są te surogaty maseczek, czyli chusty czy przyłbice  — powiedział Niedzielski. Podkreślił, że jeśli chodzi o rodzaj maseczki, rząd nie chce wprowadzić „twardego regulacyjnego podejścia”. tkwl/PAP
„Człowiek Moskwy w Warszawie” - jak Pawlak i Tusk grali po stronie Rosji przy podpisaniu kontraktu gazowego. SZOKUJĄCE USTALENIA^WAŻNE ARCHIWA SIECI^2021-02-20 12:39:55.366679+01:00^https://wpolityce.pl/polityka/539987-czlowiek-moskwy-w-warszawie-kulisy-kontraktu-z-gazpromem^W cyklu „Ważne archiwa SIECI” przypominamy Państwu najważniejsze publikacje naszych autorów. Co tydzień, w weekendy czytelnicy portalu wPolityce.pl, którzy przystąpią do „Sieci Przyjaciół” (można to zrobić ==> TUTAJ) dostaną porcję dobrej publicystyki, reportażu, ważnych opinii. Od lat toczy się śledztwo, w którym oskarżonym jest były wicepremier rządu Donalda Tuska Waldemar Pawlak. To on stoi za podpisaniem skrajnie niekorzystnego dla Polski kontraktu gazowego z rosyjskim Gazpromem. Dzisiaj w cyklu WAŻNE ARCHIWA SIECI trzy artykuły Marka Pyzy i Marcina Wikło demaskujące cyniczne gry z Moskwą. Tekst ukazał się w Tygodniku „Sieci” nr 35 (248) 2017… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Rozpłochowski: Rzeczywistość pokazała, że zapis z ustawy o działaczach opozycji antykomunistycznej jest zapisem martwym^INBOX/ /LISTY^2021-02-20 12:25:37.486556+01:00^https://wpolityce.pl/polityka/539986-glos-ws-ustawy-o-dzialaczach-opozycji-antykomunistycznej^Aktualnie w Sejmie Rzeczypospolitej trwają prace nad kolejną nowelizacją Ustawy o Działaczach Opozycji Antykomunistycznej i Osób Represjonowanych z Powodów Politycznych. Tymczasem rzeczywistość udowodniła, że istniejący już zapis w tej Ustawie, iż osoba ze statusem takiego działacza i/lub osoby represjonowanej jest uprawniona do zaliczenia w ZUS do swojego okresu składkowego w wymiarze podwójnym okresu z PRL, w którym była ona pozbawiona pracy z powodów politycznych, jest zapisem martwym. Kiedy bowiem osoby tak uprawnione występują do ZUS o ponowne przeliczenie ich kapitału początkowego i emerytury, otrzymują odpowiedź, że nie ma czego przeliczać, bowiem w okresie, kiedy byli oni pozbawieni pracy, nikt nie wpłacał do ZUS ich składek emerytalnych i w związku z tym kwota składek za ten czas dla danej osoby wynosi zero lub nawet, że jest to ujemna zaległa kwota do zapłacenia. W ten sposób zero w wymiarze podwójnym, czy jakimkolwiek innym wynosi dalej zero i nie ma czego na nowo obliczać i doliczać. Zatem potrzebna jest ustawowa decyzja państwa w formie nowelizacji odpowiednich ustaw, która tę martwą i krzywdzącą ludzi zasłużonych lukę jasno wypełni i da jednoznaczne wytyczne ZUS-owi, jak ZUS ma dalej postępować. Trzeba zatem uznać, że ujemne saldo na koncie ZUS osoby uprawnionej za okres nie płaconych składek z powodu nieposiadania przez tę osobę pracy ulega abolicji, albo państwo dzisiaj tę kwotę wpłaci, podając ZUS-owi konkretny współczynnik, według którego ZUS ma ją wyliczyć, a następnie zgodnie z ustawą ująć uzyskaną kwotę w wymiarze podwójnym i o tę wielkość w określonym dla danej osoby czasie przeliczyć na nowo jej kapitał początkowy i aktualną emeryturę, jeżeli już taką pobiera.  Ustawodawca musi też powiedzieć, czy te działania mają być wszczęte automatycznie z urzędu przez ZUS wobec każdej osoby uprawnionej - wykaz takich osób dostarczy UDSKiOR i osoba uprawniona będzie jedynie przez ZUS powiadomiona o wszczęciu postępowania oraz o nawiązanie kontaktu, czy też osoba zainteresowana będzie musiała sama taką procedurę w ZUS podjąć. Z praktyki dla dobra osoby uprawnionej wynika, że powinna być przyjęta pierwsza wskazana tutaj opcja, ponieważ chodzi o naprawienie przez państwo własnego błędu ustawowego, który osobom uprawnionym od kilku już lat uniemożliwia korzystanie z ustawowego świadczenia. Z tego stanu rzeczy ustawodawca musi przyjąć jeszcze jedno jasne ustalenie, że osobom uprawnionym nowe obliczenie kapitału początkowego i emerytury przysługuje od dnia przyznania w Ustawie świadczenia o okresie składkowym w wymiarze podwójnym. Chodzi bowiem o naprawienie krzywdy niezawinionej przez osoby uprawnione i osoby uprawnione muszą otrzymać wyrównanie zaległości wstecz. Tutaj nie może mieć zastosowania zasada, że prawo nie może działać wstecz, albowiem jest to naprawienie prawa już obowiązującego, a nie nowa regulacja prawna.  Andrzej Rozpłochowski
Semka punktuje działania PO ws. aborcji: Polityka Platformy zawsze jest polityką kontekstu. Budka jest człowiekiem bez poglądów^Salon Dziennikarski^2021-02-20 12:05:17.917591+01:00^https://wpolityce.pl/polityka/539973-semka-polityka-po-zawsze-jest-polityka-kontekstu^„Myślę, że to przemyślany ruch Platformy w pewnej skali. W 2019 Tusk mówił, że w Polsce są dwa sektory – jeden PiS i drugi, nieco mniej szkodliwy, czyli radykalna lewica. To pomiędzy nimi ma się usytuować nowy gracz na scenie – liberalna centrowa chadecja” - powiedział mec. Marek Markiewicz w „Salonie Dziennikarskim”. Prawnik odniósł się do stanowiska Platformy Obywatelskiej ws. aborcji. Jest ono mocno lewicowe, a poza aborcją na życzenie po konsultacji z lekarzem, zakłada ono także poparcie dla innych lewicowych postulatów, w tym m.in. finansowanie przez państwo metody in vitro.  CZYTAJ RÓWNIEŻ:  — Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” — Będzie wojna? Kidawa-Błońska: Pakiet dla kobiet to oficjalne stanowisko partii; Zalewski wzywa władze PO do zwołania konwencji — NASZ WYWIAD. Prof. Ryba: PO nie jest w stanie przelicytować Lewicy, a na prawej flance buduje sobie szklaną ścianę To jest to, co miałem na myśli o mandatach za językowe nowotwory. Co to jest liberalna centrowa chadecja? Lewica zawsze była za aborcją nie tyle dla chęci mordowania dzieci, ale zniesienia innych autorytetów. To od początku do końca walka z religią, która od Platona wskazywała na inny system wartości niż ten ustalany przez władzę. Każda religia na świecie jest przeciw zabijaniu. Lewica zawsze walczyła o prymat w walce o rząd dusz i zawsze to uprawiła. Jeżeli szef partii ludowej, chadeckiej, powiada, że kompromis aborcyjny miał charakter polityczny, a aborcja jest obsesją Kościoła, to znaczy, że albo za daleko jest od nas, albo mówił to na mrozie – bez sensu. Lewica zawsze ma określony program. On zawalił się na moich oczach. Widziałem system brania przez państwo odpowiedzialności za wszystko. To się zawaliło i kończył się strzelaniem do ludzi. Innej lewicy na świecie nie znamy – podkreślił prawnik. Jeśli PO, jako partia chadecka, decyduje się na zgodę na zabijanie, to w dwóch wymiarach. Nikt nie mówi o tym, że egzekucja dziecka poczętego w wyniku gwałtu to w ogóle egzekucja. Tu nie ma żadnych względów pomiędzy trzema przesłankami. Jeśli TK każe szukać sprecyzowania kryteriów, doprecyzowania brzmienia przepisu, a odpowiedzią jest de facto zgoda na aborcję na życzenie, to co to jest? To liberalna chadecja? To lewicowy utopijny i skazany na klęskę pogląd na świat. Ideały lewicy są szlachetne, bardzo piękne. Każdy chyba w młodości miał poglądy lewicowa, ale gorzej, jeśli ma je na starość. Doświadczenie historii pokazuje, że to się nigdy nie udało. Dlaczego pchać kolejne pokolenia ludzi w nieszczęście? – zwrócił uwagę mec. Marek Markiewicz. To pokazuje, że polityka PO zawsze jest polityką kontekstu. Kiedy prawica PiS przewalczyła zrozumienie dla życia poczętego, kiedy lewica nie była w modzie, to Tusk fotografował się na tle kącika w domu z symbolami religijnymi, fotografował się z papieżem i organizował dni wyciszenia w klasztorze w Krakowie. Gdy stwierdził, że fala się odwraca, to już to zmieniał. Kto pamięta, jak pani Kopacz meldowała się na każdym Kongresie Kobiet? Teraz jest tak samo. Budka jest człowiekiem bez poglądów, natomiast feministki spod znaku Marty Lempart bardzo dobrze wiedzą, czego chcą – dodał z kolei Piotr Semka. Wielu konserwatystów z PO mówiło, że referendum jest nie do zaakceptowania, bo w sprawach życia nie decyduje się demokratycznie. Dziś próbują oni, zamiast powiedzieć wyraźnie, że chcą powrotu do kompromisu, mówią o referendum. Gowin też. Podejrzewałem, że będzie tak, że Kidawa-Błońska pójdzie tropem niemieckiej chadecji, która obudowała aborcję konsultacjami z psychologiem. Tylko one mogą wyglądać bardzo różnie – powiedział publicysta. Maciej Pawlicki zgodził się z oceną Piotra Semki. Dodał, że Platforma Obywatelska jest w kryzysie ideowym i nie ma przywódcy. Myślę, ze rację ma Piotr, który mówił, że PO zawsze była koniunkturalna i takie ruchy już się działy. Decyzja o zabijaniu trzymiesięcznego dziecka jest szokująca i przykra, może być dla wielu zaskakująca. PO jest w stanie kryzysu ideowego, przywództwa i programowego, i od lat nie potrafi znaleźć elementów, które pomogłyby rozszerzyć jej elektorat. Dawno skończył się argument fajności. Pojawił się groźny przeciwnik – Szymon Hołownia, który ma coraz lepsze rezultaty i może na stałe przekroczyć wynik PO. To oznaczać będzie, że PO sczeźnie w swojej fajnej partii, a bezobjawowi konserwatyści będą musieli wybrać, co dalej. Ja nie będę płakał po PO. Lepiej, żeby się ta koniunkturalna partia rozpadła, niż urosła w partię chadecką, jakie są w Niemczech czy na zachodzie. One w kwestiach światopoglądu zgadzają się z lewicą. To okłamywanie wyborców – podkreślił Maciej Pawlicki. wkt
Czy można mieć złe skojarzenia z „Babcią Kasią”? Skąd. Na językowym szachrajstwie bazuje w Polsce „ulica” i jej media^Stanisław Janecki^2021-02-20 11:54:10.803563+01:00^https://wpolityce.pl/polityka/539975-na-jezykowym-szachrajstwie-bazuje-ulica-i-jej-media^Urzekające są zabiegi językowe stosowane przez nowych polskich rewolucjonistów. Podobnie jak urzekająca jest kreacja bohaterów i autorytetów. Kiedyś autorytety własnoręcznie kreował Adam Michnik – lepił je i formował niczym naczynia na kole garncarskim. Glina mogła być byle jaka, ale liczył się garncarz i jego ręka, nawet gdy lepić nie potrafił. Po latach wiele z tych wykręconych na kole garncarskim dzieł to zwykłe skorupy. Ale uczniowie i adepci Michnika wciąż z zapałem zbierają glinę i formują nowe naczynia. Najnowsze dzieło to Katarzyna Augustynek, lansowana przez najnowsze „Wysokie obcasy”, które zrobiły z nią wielgachny wywiad. Nazwisko pewnie większości nic nie mówi, bo liczy się ksywka – „Babcia Kasia”. Dopiero ksywka ujawnia, na czym polega patent warsztatu garncarskiego typowego dla garncarzy Michnika, ale rozpowszechnionego wśród współczesnych rad robotniczych, żołnierskich i feministycznych, bo to i podobna glina, i podobni „artyści”. Dodać trzeba, że „Babcia Kasia” to część „Polskich Babć”. „Babcia Kasia” (65 lat) jest od pięciu lat rewolucjonistką, czyli najczęściej zadymiarką, z czego jest oczywiście bardzo dumna, a z niej dumny jest z kolei zarówno warsztat garncarski Michnika, jak i całe uliczne garncarstwo. Dlatego buduje jej legendę niczym nowej Emilii Plater. „Babcia Kasia” ma w swoim kajecie (kalendarzu) setki zadym, w których uczestniczyła, bo zasadniczo jest obrońcą demokracji. Nie sama postać jest tu jednak interesująca, bo takich jest wiele, tylko zabiegi językowe.  Katarzyna Augustynek to po pierwsze „babcia”, a po drugie - „Kasia”. „Babcia” wywołuje ciepłe skojarzenia, nawet jeśli tylko w przeddzień lub w Dniu Babci. Jest ogromna pozytywna mitologia babciologiczna wiążąca babcię z wychowaniem dzieci, szczególnie wnuków, z przekazywaniem tradycji, uczeniem, kształtowaniem osobowości i pozytywnych wzorów zachowań. Istnieje też ogromna literatura babciologiczna, gdzie babcie są pozytywnymi bohaterkami, z babcią Czerwonego Kapturka na czele, a często autorkami heroicznych czynów. I babcia pozytywnie różni się od „baby”, szczególnie „Baby Jagi”. Zresztą sama zdrobniała forma narzuca pozytywne emocje i takież nastawienie.  Babcia to samo dobro, a już w połączeniu z imieniem w zdrobniałej formie, to dobro do kwadratu. Katarzyna brzmi oficjalnie, urzędowo i chłodno, Kasia - prywatnie, familiarnie i ciepło. „Babcia Kasia” to ktoś, do kogo można się przytulić, znaleźć pomoc, opiekę, strawę, dobre słowo, gorące serce, empatię i wszelkie inne formy dobra oraz piękna. „Babcia Kasia” nie może się w ogóle źle kojarzyć, tym bardziej że złożenie dwóch zdrobnień czyni ją nie tylko milutką, ale i bezbronną. I to już znakomita podstawa do rzucenia „Babci Kasi” na tło, przy którym wygląda jeszcze cieplej i jeszcze lepiej. Wymarzone tło to policjanci. Skojarzenia są oczywiste: ubrani na czarno, silni, bezwzględni, brutalni, okrutni, służbiści, zdyscyplinowani, bezduszni. Na tle policjantów „Babcia Kasia” wygląda jak skrzywdzone niewiniątko, choćby oni się tylko bronili, a ona ich atakowała, obrażała, prowokowała. Niewiniątko i brutale, czuła i bestie, kruszynka i potwory. I o takie właśnie zestawienie chodzi. „Babcia Kasia” zamyka usta, bo jak ucieleśnienie dobra może mieć złe zamiary, a tym bardziej złe czyny na koncie. To wręcz podręcznikowy przykład odwrócenia znaczeń, robienia wody z mózgu i miazgi ze współczucia. Wystarczy manipulacja językowa, żeby taką osobę uczynić bezkarną, nietykalną i mającą wyłącznie status ofiary. I w świat idzie komunikat: reżim nie uszanuje nawet babci, czyli kogoś, kto wywołuje niemal same anielskie skojarzenia. Ergo: reżim jest absolutnie zdegenerowany, zdemoralizowany i odarty z wszelkich wartości. Tym bardziej, gdy gnębi nie tylko pojedynczą „Babcię Kasię”, ale i „Polskie Babcie”.  Zabieg z „Babcią Kasią” to tylko drobny, choć bardzo wymowny przykład tego, co się lepi w warsztatach garncarskich rewolucji, a co w dużej mierze polega na przekształcaniu języka. Na podobnej zasadzie „dziewczyny”, „kobiety”, „matki” czy „przyjaciółki” są obsadzane w rolach gwardzistek rewolucji idących w pierwszym szeregu oraz działających w razwiedkach. Też mają budzić ciepłe, pozytywne skojarzenia, często konfrontowane z „brutalną” władzą. To klasyczne działanie obezwładniające, wychodzące od językowej manipulacji. I to obezwładnienie działa, bo tylko jakiś degenerat może się konfrontować z „babcią”, „dziewczyną” czy „przyjaciółką”. A potem można już tworzyć dowolne narracje o strasznym reżimie.  Nie nabierajmy się na te wszystkie zabiegi językowe, często akceptowane bezrefleksyjnie. Nic tu bowiem nie jest takie, jak się wydaje. Nic nie jest spontaniczne, miłe, czułe, wrażliwe i generalnie pozytywne, lecz chodzi o wciągnięcie w pułapkę: najpierw semantyczną, potem moralną, a ostatecznie chodzi przecież o rewolucję i władzę. Apologeci i lansiarze „Babci Kasi” doskonale to wiedzą, a tylko „rżną głupa”. Celem jest uczynienie tarcz i taranów z osób, których wizerunek jest po to semantycznie spreparowany, żeby były skuteczniejszymi narzędziami rewolucji. I tak się to koło garncarskie obraca.
Minister Kurtyka: Dobrze pojęty konserwatyzm polega na tym, że dbamy o nasze otoczenie, dbamy o środowisko, o to, co konsumujemy^"Sieci" - Największy konserwatywny tygodnik w Polsce^2021-02-20 11:18:17.906973+01:00^https://wpolityce.pl/polityka/539342-nasz-wywiad-kurtyka-zielony-konserwatyzm-przybiera-na-sile^Kilka dni temu świętowaliśmy dołączenie do programu Czyste Powietrze tysięcznej gminy. Chciałbym, by ten program był dobrym przykładem współpracy samorządu z rządem - mówi Michał Kurtyka, minister klimatu i środowiska w rozmowie z Edytą Hołdyńską na łamach tygodnika „Sieci”. Rafał Trzaskowski na ostatniej konwencji Platformy Obywatelskiej powiedział, że na 50 najbardziej zanieczyszczonych europejskich miast, 16 leży w Polsce. Prezydent Warszawy zapowiada większe pieniądze na walkę ze smogiem, kiedy przejmie władzę w kraju. To zarzut do pańskiego ministerstwa. Jak się pan do tego odnosi? Michał Kurtyka: Tego typu projekty mają się nijak do rzeczywistości. To Zjednoczona Prawica po raz pierwszy sformułowała program Czyste Powietrze. To jest program cywilizacyjny, inwestycyjny,… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Wicepremier Sasin o podatku od reklam: Jako rząd mamy przeświadczenie, że takie regulacje są konieczne. Powinny być wprowadzone^Zespół wPolityce.pl^2021-02-20 11:01:48.340848+01:00^https://wpolityce.pl/polityka/539971-sasin-regulacje-dot-podatku-od-reklam-sa-konieczne^Jako rząd, większość parlamentarna mamy przeświadczenie, że takie regulacje są konieczne i powinny być wprowadzone - mówił o podatku od reklam szef MAP, wicepremier Jacek Sasin. Ocenił też, że w ramach Zjednoczonej Prawicy mogą zostać wypracowane rozwiązania, na które zagłosują wszyscy. CZYTAJ TAKŻE: — Polityczna hucpa w Senacie! Izba wyższa przyjęła uchwałę, wspierającą media sprzeciwiające się wprowadzeniu podatku od reklam — Zmiany w podatku od reklam? Co z lokalnymi mediami? Premier: Podatek musi być sprawiedliwy i skonstruowany w odpowiedni sposób We wtorek minął termin prekonsultacji projektu ustawy, wpisanego na początku lutego do wykazu prac legislacyjnych rządu, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z projektem, wpływy ze składek mają zasilić trzy fundusze - do Narodowego Funduszu Zdrowia ma trafić 50 proc., do nowo utworzonego Funduszu Wsparcia Kultury i Dziedzictwa Narodowego w Obszarze Mediów - 35 proc., do Narodowego Funduszu Ochrony Zabytków - 15 proc. O przyszłość podatku od reklam wicepremier, minister aktywów państwowych Jacek Sasin był pytany w sobotę na antenie RMF FM. Co do zasady podtrzymujemy absolutnie, jako rząd, jako większość parlamentarna, to przeświadczenie, że takie regulacje są konieczne i powinny być wprowadzone  — powiedział. Pamiętajmy, że w tej chwili nie mamy do czynienia z jakimś gotowym projektem, mamy raczej do czynienia z projektem, który jest pewną wyjściową propozycją do dyskusji i te dyskusje będą się toczyły - dyskusje zarówno w ramach rządu, w ramach koalicji również rządowej, bo przecież wiemy, mówił o tym chociażby pan premier Gowin (wicepremier, lider Porozumienia Jarosław - PAP), że są tutaj pewne wątpliwości. Będziemy musieli je wyjaśnić  — dodał szef MAP i podkreślił, że droga jest jeszcze daleka, bo projekt będzie konsultowany z podmiotami, których by te regulacje dotyczyły. Dopytywany był, czy w związku z wątpliwościami, które wyraża Porozumienie, jest szansa, żeby ten projekt przeszedł.  Myślę, że to jest kwestia wyjaśnienia pewnych wątpliwości, bo - jak mówię - ta rozmowa jest dopiero przed nami, być może również pewnych poprawek, pewnych korekt tego projektu. Myślę, że jesteśmy w stanie w ramach Zjednoczonej Prawicy wypracować jednak takie rozwiązania, na które wszyscy zagłosujemy  — powiedział. Nie mam wątpliwości, że los tego projektu będzie zależał również od pewnego uporządkowania sytuacji wewnątrz Zjednoczonej Prawicy, bo mamy w tej chwili rzeczywiście taką nadzwyczajną sytuację w Porozumieniu — ocenił Sasin dodając, że aby głosować skutecznie rządowe projekty potrzebna jest większość parlamentarna. Wyraził przy tym przekonanie, że ona nadal jest. Projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej, wpisano na początku lutego do wykazu prac legislacyjnych rządu. Plany te zaniepokoiły dużą część mediów, które w środę protestowały we wspólnej akcji „Media bez wyboru”. tkwl/PAP
Komentatorzy podzieleni ws. działań rządu dot. pandemii. Pawlicki: Eksperci są sponsorowani. Semka: Dlaczego rygory są w innych krajach?^Salon Dziennikarski^2021-02-20 10:46:47.722435+01:00^https://wpolityce.pl/polityka/539966-komentatorzy-podzieleni-ws-dzialan-rzadu-dot-pandemii^„Myślę, że to, co wydarzyło się w Zakopanem, taka trochę fiesta, jest wynikiem tego, że ludzie przestali rozumieć system restrykcji” - ocenił w „Salonie Dziennikarskim” publicysta Maciej Pawlicki. Gośćmi Michała Karnowskiego byli również Piotr Semka i mec. Marek Markiewicz. Komentatorzy odnieśli się do kwestii obostrzeń związanych z koronawirusem. CZYTAJ RÓWNIEŻ: — Kolejne interwencje policji w Zakopanem! Tłumy turystów na Krupówkach. Burmistrz: Apeluję o przestrzeganie reżimu sanitarnego — Potężny najazd turystów na Zakopane. GIS wszczyna kontrole przestrzegania reżimu sanitarnego w związku z poluzowaniem obostrzeń — Burmistrz Zakopanego: Najgorszy moment, żeby się w ten sposób zachowywać. Stanowczo nie popieram takiego świętowania W ocenie Macieja Pawlickiego wprowadzone przez rząd restrykcje często „są ze sobą sprzeczne”. Ostatnio zaostrzono przymus noszenia innych maseczek. Przez wiele miesięcy ludzie grzecznie nosili maseczki, które w tej chwili okazują się nieskuteczne, bo to muszą być maseczki specjalne – powiedział Pawlicki. Zarzutem jest to, że ludzie mają poczucie, że ograniczenia są ze sobą sprzeczne. Ludzie uwierzyli, że premier mówił, że rząd zrobi wszystko, żeby drugiego lockdownu nie było, a on był, czy też trwa nadal, na szczęście częściowo zniesiony. Ludzie poczuli, że weszliśmy w coś, czego nie widać końca. Zawsze, każdego roku mamy wzrost zachorowań w końcu lutego. Ludzie to wiedzą. Trzeba powiedzieć ludziom wprost: każdego roku, w końcu lutego, mamy wzrost zachorowań, ale ten wzrost, w takiej mierze wygląda na wzrost zachorowań związanych z koronawirusem – dodał publicysta oceniając, że „zniesienie części ograniczeń było dobrym krokiem”. Postulowałbym to, co lekarz na pierwszej linii frontu, dr Basiukiewicz: przestać izolować zdrowych i blokować służbę zdrowia. Te wszystkie nadprogramowe zgony – ludzie boją się, albo nie mogą chodzić do lekarza, co decyduje o ich życiu. Jeśli tego nie zmienimy, za chwilę będzie 200 tys. nadprogramowych zgonów. Premier musi widzieć całość. Niestety jeśli minister zdrowia znowu przykręci śrubę za radą niestety ekspertów sponsorowanych – bo większość ekspertów w radzie przy premierze jest w stanie konfliktu interesów, powinni podać się do dymisji, albo premier powinien wprowadzić wymóg braku konfliktu interesów. Ludzie to wszystko wiedzą, że te restrykcje nie są być może oparte na dyskusji z wszystkimi, którzy mają inne zdanie. To ważny powód tego, że restrykcje nie są przestrzegane. Restrykcje powinny być natychmiast zniesione i ograniczone tylko do izolowania osób chorych – ocenił Maciej Pawlicki.  Publicysta Piotr Semka zwrócił uwagę, że opis sytuacji na Krupówkach zamieszczony w „Gazecie Wyborczej” to perspektywa jednej osoby. Ja mam duży dystans wobec tego stylu zachwytu, który przypomina hasło, że na złość mamie odmrożę sobie uszy – mówił Semka. Komentator odniósł się do słów Macieja Pawlickiego zwracając uwagę, że w innych krajach obowiązują dużo większe obostrzenia, niż w Polsce. Zwrócę się do Macieja – mówiłeś dużo ostrych słów, ale nie usłyszałem od ciebie zbytnio ostrych słów o tłumie na Krupówkach. Widzę brak równowagi. Patrzę na Europę i widzę, że we wszystkich krajach górskich, poza Szwajcarią, rygory są bardzo daleko posunięte. Nie jestem specjalistą. Słucham, ale nasuwa się pytanie, dlaczego w tylu krajach są mocne rygory i dlaczego ten proces jest we wszystkich krajach? Zaraz usłyszę o ekspertach z konfliktem interesów, uzależnionych od koncernów. Koronawirus i lockdown to nie jest moja specjalność, ale patrzę na Europę. „Bild” opublikował mapę z zaznaczeniem poziomu rygorów w różnych krajów. Wielka Brytania była zaznaczona na bordowo. W wielu krajach są ostrzejsze rygory niż w Polsce i muszą sobie radzić. Jestem za tym, żeby służba zdrowia nie zostawiała osób z innymi chorobami. To jest oburzające, ale ton łatwych insynuacji, który pojawił się u Maćka, nie podoba mi się – powiedział Piotr Semka. Do słów Pawlickiego odniósł się również mec. Marek Markiewicz. Prawnik zastanawiał się nad kosztem społecznym pandemii i nad odpowiedzialnością osób, które w Zakopanem naruszały zakazy. Jak zwykle zgadzam się z panem Piotrem, mam ciepłe uczucia dla pana Macieja, ale tu zdarzyło się coś bardzo niedobrego. Trzeba oddzielić dwie rzeczy. Wspomniał pan o kosztach społecznych lockdownu. Ja bym zapytał o koszty społeczne pandemii. Jest pandemia, ludzie umierają. I to trzeba przyjąć do wiadomości. Rozkrzyczany tłum lekceważył policję mimo tego, że wyposażona jest ona przez państwo we władzę karania. Zatem pytajmy o dyscyplinę społeczną. A ja pytam o odpowiedzialność ludzi, którzy naruszają zakazy, o odpowiedzialność restauratorów. Czy oni pójdą do więzienia, jeżeli ja udowodnię, że zaraziłem się w ich restauracjach? Bo tak można zrobić. Rząd, na szczęście, nie sięga po takie środki – zwrócił uwagę mec. Markiewicz. Prawnik odniósł się też do „specustawy odszkodowawczej” przyjętej przez Senat. W uzasadnieniu projektu ustawy o wyrównywaniu strat majątkowych wynikających z ograniczenia wolności i praw człowieka oraz obywatela w czasie stanu epidemii w związku z zakażeniami wirusem SARS-CoV-2 podkreślono, że zmierza on „do utworzenia instrumentarium prawnego wzorowanego na zawartym w ustawie o wyrównywaniu strat majątkowych wynikających z ograniczenia w czasie stanu nadzwyczajnego wolności i praw człowieka i obywatela, z którego będą mogli korzystać wszyscy poszkodowani w następstwie ograniczenia wolności i praw człowieka i obywatela w czasie stanu epidemii w związku z zakażeniami wirusem SARS-CoV-2”. Proponuje się, aby każdemu, kto poniósł stratę majątkową w następstwie ograniczenia wolności i praw człowieka i obywatela w czasie stanu epidemii w związku z zakażeniami wirusem SARS-CoV-2, służyło roszczenie o odszkodowanie. Odszkodowanie obejmie wyrównanie straty majątkowej, bez korzyści, które poszkodowany mógłby osiągnąć, gdyby strata nie powstała. Zostanie ono pomniejszone o równowartość pomocy udzielonej poszkodowanemu na podstawie przepisów przyjętych w związku z rozprzestrzenianiem się wirusa SARS-CoV-2 — podkreślono w uzasadnieniu projektu. Odszkodowanie przysługiwać ma od Skarbu Państwa. Nie będzie ono przysługiwać, jeżeli strata majątkowa powstanie wyłącznie z winy poszkodowanego lub z winy osoby trzeciej. Odszkodowanie przyznawane będzie na pisemny wniosek poszkodowanego, złożony do właściwego wojewody – dodano. To lobbystyczne działanie czy nie? To moje prawo obywatelskie chodzenia do kina też ma spotkać się z odszkodowaniem? Pan Gawkowski powiedział, że zdaniem Lewicy państwo musi wziąć odpowiedzialność za kryzys. Nie raz już państwo upadało przez takie pomysły lewicy. Staramy się uciekać od tego, trzeba w jakiś sposób wierzyć w to państwo, że rozdziela środki tam, gdzie są one potrzebne najszybciej. Jeśli Senat wydaje ustawę, która po wejściu w życie spowodowałaby bankructwo państwa, to mamy do czynienia przechyłem w lewo i działaniem rzeczywiście lobbystycznym – powiedział mec. Marek Markiewicz. W odpowiedzi Maciej Pawlicki wyjaśnił, że „frustracja wynika z wielu rzeczy w polityce koronawirusowej rządu, którą ludzie oceniają negatywnie i widzą sprzeczność”. Chcę się odnieść do słów o przekupstwie i łatwej insynuacji. Jestem przerażony, że nie rozumiecie pojęcia „konflikt interesu” - to nie jest przekupstwo. To potencjalne działanie zainfekowane interesem dla strony przeciwnej. Wymyślono je po to, żeby jak żona Cezara, ludzie decydujący, doradcy, wygłaszający opinie, nie mieli tego konfliktu, a jeśli go mają, żeby to było jasne. W konflikcie interesu jest ten, kto pobiera środki od strony, której produkt docenia – mówił publicysta. Piotr Semka dopytywał, co to oznacza. Że posłowie Konfederacji np. nie są zainteresowani tym, żeby wspierali ich przedsiębiorcy, którzy często myślą tylko o zysku? – zastanawiał się Semka. Lekarze z Rady Medycznej przy premierze reprezentują także mnie. Chcę wiedzieć, czy mówiąc o szczepionkach Pfizera brali granty od firmy Pfizer. To jest konflikt interesów – odpowiedział Pawlicki, na co mec. Markiewicz ocenił, że publicysta „podważa bezstronność ekspertów”. wkt
Restrykcje będą przywracane? Szef MZ: Decyzja jeszcze nie jest podjęta; Rozważane jest m.in. częściowe zamknięcie granic^Zespół wPolityce.pl^2021-02-20 10:37:30.409147+01:00^https://wpolityce.pl/polityka/539965-restrykcje-beda-przywracane-szef-mz-odpowiada^Przy przywracaniu obostrzeń myślimy regionalnie. Decyzja jeszcze nie jest podjęta. Na pewno będziemy ją podejmowali na początku przyszłego tygodnia. Szkoły, wydaje się, że są na końcu kolejki do zamykania - mówił w sobotę minister zdrowia Adam Niedzielski. CZYTAJ TAKŻE: — RAPORT. Polska walczy z II falą koronawirusa. 8,5 tys. nowych i potwierdzonych zakażeń Covid-19 — W Polsce zaszczepiono już ponad 2,5 mln osób. Szef KPRM: W ostatnich dniach przekraczaliśmy 150-160 tys. szczepień dziennie Szef resortu zdrowia był pytany w Radiu Zet, czy obecna sytuacja pandemiczna w Polsce jest tym momentem, w którym rząd musi zdecydować o przywróceniu pewnych obostrzeń, Niedzielski odpowiedział, że decyzja musi być poparta głęboką analizą. To nie jest tak, że czekamy, bo w gruncie rzeczy dzieją się też pewne rzeczy, które są od nas niezależne. Mówię tu o pojawianiu się mutacji brytyjskiej, czy (…) mutacji południoafrykańskiej. My zastanawiamy się, jak skutecznie te obostrzenia wprowadzić — powiedział wiceminister. Wyjaśnił, że trzeba działać skutecznie, a nie tylko „wprowadzać na ślepo pewne obostrzenia”. Minister został także zapytany, w którym kierunku idzie rząd ws. obostrzeń, np. czy w regionach, gdzie zakażeń jest bardzo dużo, jak m.in. na Warmii i Mazurach, wprowadzić ostrzejsze rygory, np. zamknięcie sklepów i całkowite zamknięcie szkół. Rzeczywiście zaczynamy myśleć regionalnie, (…) przy przywracaniu obostrzeń myślimy regionalnie. Decyzja jeszcze nie jest podjęta. Na pewno będziemy ją podejmowali na początku przyszłego tygodnia, ale rzeczywiście ten region Warmii i Mazur jest szczególnie odstający od pozostałych regionów w kraju, więc przy przywracaniu obostrzeń raczej będziemy myśleli regionalnie — poinformował Niedzielski. Pytany, o jakich obostrzeniach jest tu mowa, szef resortu zdrowia przyznał, że nie będzie przesądzał, w jaką stronę pójdą decyzję rządu. To jest decyzja, która musi uwzględniać różne perspektywy. To nie są tylko perspektywy zdrowia - to są perspektywy funkcjonowania gospodarczego, społecznego — powiedział. Szkoły, wydaje się, że są na końcu kolejki do zamykania, bo są inne aspekty, które są niestety też kosztowe - w sensie społecznym - związane z zamykaniem szkół, bo to dotyczy rozwoju dzieci, to dotyczy też normalnego funkcjonowania też rodziców. Więc z mojego punktu widzenia szkoły są na końcu tej kolejki, bo zamknięcie ich czy przywrócenie znowu tego nauczania zdalnego jest bardzo dużym kosztem - w sensie rozwojowym - dla dzieci — mówił minister. W przyszłym tygodniu zakomunikujemy informację o ewentualnym częściowym zamknięciu granic. Granice będą otwarte dla osób, które będą mogły wykazać się negatywnym wynikiem testu - przekazał w sobotę minister zdrowia Adam Niedzielski. Dodał, że szczyt pandemii zapewne przypadnie na marzec - kwiecień. Niedzielski na antenie Radia Zet był pytany, czy rząd rozważa zamknięcie granic na południu kraju.  Tak, zdecydowanie tak. Myślę, że w przyszłym tygodniu zakomunikujemy w tym zakresie informację  — odparł. Przypomniał, że obecnie osoby podróżujące transportem publicznym są zobowiązane przedstawić wynik negatywny testu przy wjeździe.  W tej chwili trwają prace, aby takie rozwiązanie zastosować w ramach transportu prywatnego  — poinformował. Wyjaśnił, że „granice będą otwarte dla osób, które będą mogły wykazać się negatywnym wynikiem testu”. Zastrzegł jednak, że taka decyzja zależy od dynamiki sytuacji pandemicznej. Niedzielski był też pytany, kiedy można spodziewać się szczytu zachorowań w trzeciej fali koronawirusa.  To jest marzec - kwiecień, to jest raczej kwestia miesiąca  — odpowiedział. Według ministra zdrowia „kluczowe jest tempo rozwijania się pandemii, bo przeszliśmy ze skali kilkaset przypadków więcej z tygodnia więcej na kilka tysięcy więcej z tygodnia na tydzień”.  Tutaj najważniejsze jest (…) w jakiej skali będzie to narastało. Jeśli ta dynamika będzie rosła, będziemy podejmowali decyzje w sprawie obostrzeń  — dodał. Powrót ósmoklasistów i maturzystów do szkół na początku marca się nie wydarzy, natomiast w marcu wydarzyć się może. To zależy, od szczytu trzeciej fali pandemii - podał w sobotę minister zdrowia Adam Niedzielski. Niedzielski pytany na antenie Radia Zet, czy w marcu uczniowie, a przynajmniej ósmoklasiści lub maturzyści wrócą do nauczania stacjonarnego.  Od początku marca to na pewno się nie wydarzy, natomiast w marcu wydarzyć się może, bo zadajemy sobie pytanie, gdzie będzie szczyt tej trzeciej fali  — powiedział. Możemy kreślić czarne scenariusze, ale są też scenariusze bardziej optymistyczne, które mówią, że szczyty tej trzeciej fali będą na średniotygodniowym poziomie zachorowań rzędu 10 tysięcy, co wydaje się, (…) nie jest problemem dla wydolności systemu opieki zdrowotnej — dodał minister. Przypomniał, że „medycy i grupa 0 w przeważającej części jest już zaszczepiona”.  Więc to nie jest sytuacja porównywalna z listopadem, kiedy nie było zaszczepionych medyków, kiedy mieliśmy bardziej zjadliwą mutację wirusa, kiedy sytuacja wyglądała zupełnie inaczej, bo nie mieliśmy też tylu ludzi uodpornionych na koronawirusa ze względu na przejście choroby  — ocenił Niedzielski. tkwl/PAP
Wicepremier Sasin o dr. Greniuchu: "Mnie nie przekonują takie argumenty, że ktoś popełniał błędy młodości, potem za nie przeprasza"^Zespół wPolityce.pl^2021-02-20 10:06:46.724769+01:00^https://wpolityce.pl/polityka/539962-sasin-o-greniuchu-nie-przekonuja-mnie-takie-argumenty^W IPN zabrakło pewnej wrażliwości, przekonania o tym, że kwalifikacje, które trzeba mieć, aby pełnić kierownicze funkcje w IPN, to nie tylko kwalifikacje naukowe - mówił w sobotę wicepremier Jacek Sasin komentując powołanie na stanowisko p. o. dyrektora wrocławskiego IPN b. działacza ONR. CZYTAJ RÓWNIEŻ: Dr Greniuch: Nigdy nie byłem nazistą, za nieodpowiedzialny gest sprzed kilkunastu laty jeszcze raz przepraszam W ubiegłym tygodniu Instytut Pamięci Narodowej poinformował, że stanowisko p.o. dyrektora Oddziału Instytutu Pamięci Narodowej we Wrocławiu objął dr Tomasz Greniuch. Decyzja ta wzbudziła szereg kontrowersji, a media przypomniały, że Greniuch w przeszłości był działaczem Obozu Narodowo-Radykalnego, a także, że wykonywał gest nazistowskiego pozdrowienia. Przeciwko decyzji IPN zaprotestowali m.in. historycy z Uniwersytetu Wrocławskiego. Wicepremier, szef resortu aktywów państwowych Jacek Sasin był pytany o Greniucha na antenie RMF FM.  Mnie nie przekonują takie argumenty, że ktoś popełniał błędy młodości, potem za nie przeprasza  — powiedział, odnosząc się m.in. do komunikatu IPN w tej sprawie. Instytut Pamięci Narodowej jest szczególną instytucją. Instytucją, która działa w obszarze niezwykłej wrażliwości nas wszystkich, przeszłości, również tragicznej przeszłości, również przeszłości dotyczącej II wojny światowej. Trudno mi pogodzić tę wrażliwość z tym, że kierowniczą funkcję pełni osoba, która posługiwała się nazistowskim pozdrowieniem  — mówił. Jak dodał, trudno pogodzić mu się z tym, że w ogóle ktoś w Polsce może wpaść na taki pomysł, aby używać gestu, który dla większości Polaków kojarzy się z największą zbrodnią, cierpieniami, najtragiczniejszym okresem w historii kraju i utratą niepodległości. Myślę, że takie osoby, które tego nie rozumieją czy nie rozumiały na pewnym etapie życia, tych funkcji kierowniczych w tej instytucji pełnić akurat nie powinny — dodał. To były suwerenne decyzje kierownictwa Instytutu Pamięci Narodowej. Rzeczywiście zabrakło tutaj jakiejś wrażliwości. Zabrakło takiego przekonania o tym, że kwalifikacje, które trzeba mieć, aby pełnić kierownicze funkcje w tej instytucji, to nie są tylko kwalifikacje naukowe, nie tylko są to kwalifikacje merytoryczne, ale również takie poczucie tego, co w Polsce wypada, a co nie wypada i co można wybaczać, a co jednak jest taką skazą, która przekreśla możliwość sprawowania ważnej funkcji w takiej instytucji jak Instytut Pamięci Narodowej  — podkreślał Sasin. W środę podczas konferencji prasowej prezes IPN Jarosław Szarek - pytany, czy nie widzi niczego kontrowersyjnego w tym, że dyrektorem oddziału IPN we Wrocławiu został człowiek, który w przeszłości używał symboli nazistowskich i był liderem Obozu Narodowo-Radykalnego - przypomniał, że Greniuch „za ten czyn przeprosił i wielokrotnie, już przed laty, powiedział, że ten czyn był błędem”. Szarek przywołał też komunikat, w którym Instytut odniósł się do zarzutów wobec Greniucha, zaznaczając, że „dotyczą jego zachowań z czasów młodości”.  Zarzuty kierowane przeciwko dr. Tomaszowi Greniuchowi dotyczą jego zachowań z czasów młodości. Wielokrotnie w ciągu ostatniej dekady przyznał, że były one błędem i przeprosił za nie  — czytamy w komunikacie IPN, w którym przypomniano też zasługi Greniucha m.in. jako szefa delegatury IPN w Opolu. W tym czasie dał się poznać jako dobry organizator. Zaktywizował działalność Delegatury, otworzył ją na nowe środowiska, m.in. kombatanckie i samorządowe  — podał Instytut, dodając też, że „bezpośredni zwierzchnicy zawsze z największym uznaniem wypowiadali się o jego pracy”. Z kolei w piątkowym komunikacie IPN cytował samego Greniucha.  Nigdy nie byłem nazistą, za nieodpowiedzialny gest sprzed kilkunastu laty jeszcze raz przepraszam i uważam to za błąd  — oświadczył w nim p.o. dyrektora wrocławskiego oddziału IPN.  xyz/PAP
Będzie wojna? Kidawa-Błońska: Pakiet dla kobiet to oficjalne stanowisko partii; Zalewski wzywa władze PO do zwołania konwencji^Zespół wPolityce.pl^2021-02-20 09:31:08.236749+01:00^https://wpolityce.pl/polityka/539960-bedzie-wojna-w-po-kidawa-blonska-kontra-zalewski^Pakiet dla kobiet to oficjalne stanowisko partii; wierzę, że koledzy, którzy nie akceptują w całości propozycji tego pakietu, znajdą dla siebie miejsce, żeby w Platformie działać – powiedziała na łamach sobotniego „Super Expressu” wicemarszałek Sejmu Małgorzata Kidawa-Błońska. Z kolei Paweł Zalewski w rozmowie z PAP wezwał władze PO do zwołania konwencji ws. stanowiska aborcyjnego. CZYTAJ RÓWNIEŻ: — Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” — Aborcja podzieli Platformę? Zalewski: Uważam, że PO nie grozi rozłam, ale warunkiem jest uruchomienie procedury demokratycznej Zarząd Krajowy PO przyjął w środę późnym wieczorem stanowisko partii w kwestii aborcji. Zostało ono ujęte w „Pakiecie Praw Kobiet”, na który - jak mówili politycy PO - składają się propozycje dotyczące bezpieczeństwa kobiet (edukacja seksualna, refundacja antykoncepcji, w tym awaryjnej, zapłodnienia in vitro i badań prenatalnych oraz pomoc dla rodzin wychowujących dzieci z niepełnosprawnościami) oraz „Nowa umowa społeczna”, która zakłada legalną aborcję do 12. tygodnia ciąży po konsultacjach pacjentki z lekarzem i psychologiem. Kidawa-Błońska wskazała, że w PO nie ma obowiązku głosowania zgodnie z linią partii.  Każdy może wyrażać swoje własne poglądy i zagłosować tak, jak uważa. (…) Jest coś, co zawsze łączyło nas mocniej niż sprawy światopoglądowe, czyli podejście do państwa i jego funkcjonowania  — stwierdziła. Wierzę, że moi koledzy, którzy nie akceptują w całości propozycji tego pakietu, znajdą dla siebie miejsce, żeby w Platformie działać. Robiliśmy tak przez 20 lat i mam nadzieję, że nadal będziemy tak robić  — dodała. Liberalizacji prawa do aborcji przeciwne było tzw. konserwatywne skrzydło PO, które przygotowało własne stanowisko dotyczące aborcji. W liście wysłanym do zarządu grupa 21 parlamentarzystów PO zaznaczyła, że nie zgadza się na koncepcje zmierzające do zapewnienia „aborcji na życzenie”, podkreślając zalety tzw. kompromisu aborcyjnego z 1993 r. Przestał on obowiązywać po opublikowaniu październikowego wyroku TK. Opowiedzieli się też za referendum. Decyzja zarządu postawiła sygnatariuszy tego listu w mało komfortowej sytuacji. Jednak większość z nich uznała, że skoro zarząd pozostawia każdemu swobodę wyboru w głosowaniu, nie ma większego problemu.  Platforma Obywatelska jest partią pluralistyczną, jeśli chodzi o sprawy światopoglądowe, więc mamy prawo mieć różne poglądy  — powiedział PAP senator Paweł Arndt.  Poza tym i tak w tej chwili nie mamy większości w parlamencie — dodał. Spodziewaliśmy się, że takie będzie stanowisko zarządu. Sam nie zmieniłem stanowiska i uważam, że najlepszą drogą do uzyskania jakiegoś konsensusu w tej sprawie jest referendum  — powiedział poseł KO Tomasz Głogowski. Jego zdaniem, decyzja zarządu nie zmienia też tego, że „posłowie PO tak jak wyborcy są w sprawie aborcji bardzo podzieleni”.  Doceniam oczywiście to, że zarząd nie opowiedział się za pełną liberalizacją  — zaznaczył.  Dotąd ta sprawa nas nie rozbiła, choć próbowano nią grać i mam nadzieję, że nie rozbije  — dodał. Poseł Marek Sowa przyznał, że stanowisko zarządu jest inne, niż sygnatariuszy listu, choć - jak dodał - „zarząd złożył deklarację w sprawie wolności światopoglądowej”.  Decyzja po prostu odzwierciedla większość w zarządzie na dziś, widać, że ostatnie wydarzenia wpłynęły na nastroje także w naszej partii  — przyznał.  A czy to była dobra decyzja, okaże się po jakimś czasie  — ocenił. Z kolei poseł Waldy Dzikowski przekonuje, że listu nie można interpretować jako stanowiska partyjnych „konserwatystów”.  Raczej trzeba zadać pytanie, dlaczego konserwatyści pod tym listem się podpisali. Przecież jeszcze niedawno tzw. kompromis aborcyjny był dla nich raczej trudny do przyjęcia. Jak Kaczyński występował z propozycją zaostrzenia prawa, to mieliśmy kłopoty z przekonaniem ich. Dlatego to jest krok milowy, z czego jestem zadowolony  — zaznaczył. Przypomniał, że od 2001 roku PO „broniła kompromisu kilkadziesiąt razy”.  Stąd jestem do tego przywiązany  — przyznał. W jego opinii list tak bardzo nie różni się od stanowiska zarządu, a „w 80 procentach jest tożsamy”. Bo sygnatariusze listu także opowiadają się np. za edukacją seksualną. Jedyną różnicą jest prawo kobiety do podjęcia decyzji o aborcji do 12 tygodnia, po konsultacjach z lekarzem i psychologiem. Ale rozumiem, że stanowisko zarządu jest to stanowisko, które będzie podlegać szerokim konsultacjom  — powiedział Dzikowski.  Zarząd, moim zdaniem, nie wykluczył zgody na referendum, jeśli byłyby sprzyjające warunki. A my w liście też postulujemy, żeby rozpocząć debatę i być może przeprowadzić referendum  — zaznaczył. Na wstępny charakter stanowiska zarządu zwraca też uwagę poseł Paweł Zalewski.  Dla mnie przyjęty w środę dokument jest ważnym stanowiskiem politycznym, pokazującym stanowisko zarządu, natomiast z punktu widzenia formalnego decyzje w ważnych sprawach światopoglądowych powinny być podejmowane przez partyjną konwencję  — powiedział Zalewski PAP. Oczekuję, że zarząd taką konwencję zwoła i na tej konwencji przedstawi swoje stanowisko do akceptacji. Wnoszę o to  — zapowiedział. Konwencję partyjną zwołuje Rada Krajowa, a tę może zwołać przewodniczący partii. W opinii Zalewskiego, zwołanie konwencji w tej sprawie „to jest także kwestia upodmiotowienia członków Platformy”. Poseł przypomina, że obowiązująca deklaracja ideowa PO odwołuje się do „kompromisu aborcyjnego” z 1993 roku.  Jest więc oczywiste, że zmiana stanowiska partii w tak fundamentalnej kwestii nie może dokonywać się decyzją zarządu  — ocenił. W nieoficjalnych rozmowach platformiani konserwatyści też formułują różne opinie. „Najsmutniejsze jest to, jak ta lewicowo-liberalna flanka Platformy próbuje tym grać. Obrażają nas i starają się sprowokować do wyjścia. Zapewne dlatego, że poczuli, że jest nas niemało” - mówi poseł PO, kojarzony z konserwatystami. Ale jeśli ktoś miał wątpliwości, czy nasz list należało upubliczniać, to teraz chyba nie ma  — zaznaczył. Inny konserwatywny polityk przyznaje w rozmowie z PAP, że w sumie dobrze, że taka decyzja zarządu zapadła, bo partia wcześniej czy później musiałaby ją podjąć - tzw. centrum w tej sprawie mocno przesunęło się w lewo. „Lepiej, że podjęto ją teraz, a nie w kampanii wyborczej, bo wtedy PO mogłaby na tym stracić” - ocenia rozmówca PAP. Inny podkreśla, że skoro w jednym ugrupowaniu może być Szymon Hołownia i Hanna Gill-Piątek, których poglądy w kwestii aborcji są na antypodach, to w Platformie też mogą być ludzie o różnych poglądach w tej sprawie. Poza tym - dodaje - aborcja w dobie rozpowszechnienia pigułki „dzień po” nie jest już takim problemem społecznym jak 20-30 lat temu. Pod stanowiskiem zawartym w liście „konserwatystów” do zarządu podpisali się: Paweł Arndt, Halina Bieda, Mateusz Bochenek, Waldy Dzikowski, Krzysztof Gadowski, Tomasz Głogowski, Cezary Grabarczyk, Kazimierz Kleina, Stanisław Lamczyk, Antoni Mężydło, Czesław Mroczek, Jan Olbrycht, Tomasz Olichwer, Małgorzata Pępek, Kazimierz Plocke, Marek Plura, Ireneusz Raś, Bogusław Sonik, Marek Sowa, Wojciech Ziemniak, Paweł Zalewski. W październiku ub.r. TK za niekonstytucyjną uznał przesłankę z tzw. ustawy antyaborcyjnej z 1993 r., która pozwalała na przerwanie ciąży z powodu ciężkiego i nieodwracalnego uszkodzenia płodu. Po wyroku Trybunału aborcja jest legalna tylko w dwóch przypadkach - gdy ciąża zagraża życiu lub zdrowiu kobiety lub gdy powstała w wyniku czynu zabronionego (gwałtu, kazirodztwa). xyz/PAP
Kowalski nie będzie już wiceministrem aktywów państwowych! Sasin: Jeszcze w sobotę otrzyma dymisję, jest już podpisana^Zespół wPolityce.pl^2021-02-20 08:49:33.680499+01:00^https://wpolityce.pl/polityka/539959-dymisja-janusza-kowalskiego-jest-juz-podpisana^Dymisję wiceministra aktywów państwowych Janusza Kowalskiego podpisał premier; wiceszef otrzyma ją w sobotę - wskazał szef MAP Jacek Sasin. Liczy, że inny wiceminister Zbigniew Gryglas pozostanie w MAP, ale jak dodał, nie może o tym przesądzać, bo rozmowy koalicyjne odbędą się w przyszłym tygodniu. Wicepremier i minister aktywów państwowych Jacek Sasin był pytany w sobotę na antenie radia RMF FM, czy wiceminister Janusz Kowalski może już żegnać z Ministerstwem Aktywów Państwowych.  Na moim biurku leży w tej chwili już podpisana przez premiera Mateusza Morawieckiego dymisja ministra Kowalskiego, także jeszcze dzisiaj pan minister otrzyma tę dymisje. Misja ministra Kowalskiego w resorcie aktywów państwowych tym samym dobiega końca —poinformował Sasin. Szef MAP podziękował Kowalskiemu za półtora roku pracy w MAP. Pytany o powody dymisji, Sasin zaznaczył, że umówił się z Kowalskim, że będą to komentować dopiero wtedy, kiedy ten ostatni otrzyma dymisję.  Nie jest dla nikogo tajemnicą, że jest tutaj duża różnica poglądów pomiędzy większością rządu, a tym co głosił pan minister Kowalski. Szczególnie w tym resorcie, resorcie aktywów państwowych, który chociażby nadzoruje całą sferę energetyki, spółek energetycznych, a tym samym bardzo mocno uczestniczy w transformacji energetycznej. Taki dwugłos wychodzący z ministerstwa, bardzo poważny rozdźwięk pomiędzy wypowiedziami kierownictwa resortu, nie jest czymś dobrym —ocenił minister. Politycy Solidarnej Polski, w tym Janusz Kowalski krytykowali koalicjantów m.in. ws. negocjacji budżetowych z Unią Europejską, jak i to, że rząd przyjął Politykę Energetyczną Polski do 2040 roku, która zakłada gruntowną transformację polskiej energetyki, np. istotnie ogranicza zużycie węgla i znacząco ogranicza emisję CO2. Janusz Kowalski funkcję wiceministra aktywów państwowych sprawował od grudnia 2019 roku. Był również pełnomocnikiem rządu ds. reformy nadzoru właścicielskiego nad spółkami Skarbu Państwa. W sobotę Janusz Kowalski na Twitterze podziękował Sasinowi oraz kolegom wiceministrom za współpracę w MAP.  Kończę pracę w rządzie. Kontynuuję nadal pracę dla Polski. Broniłem i będę bronić suwerenności energetycznej RP i przeciwdziałać niekorzystnym dla Polski i Polaków skutkom decyzji podjętych na szczytach Rady Europejskiej w latach 2019-2020. Sprzeciwiam się transformacji energetycznej, niekontrolowanej dekarbonizacji i wysokim cenom energii i ciepła oraz uzależnieniu od rosyjskiego gazu —dodał.
Stanisław Janecki w "Sieci": Teraz wojna. Koalicja 276 to taka propozycja PO wobec reszty opozycji jak anszlus Austrii przez III Rzeszę^"Sieci" - Największy konserwatywny tygodnik w Polsce^2021-02-19 23:44:43.984055+01:00^https://wpolityce.pl/polityka/539948-stanislaw-janecki-w-sieci-teraz-wojna-koalicja-276^„Koalicja 276 to taka propozycja Platformy Obywatelskiej wobec reszty opozycji jak anszlus Austrii i rozbiór Czechosłowacji przez III Rzeszę w roku 1938” — pisze na łamach tygodnika „Sieci” Stanisław Janecki. Publicysta zadaje ważne pytanie: dlaczego liderzy PO  nie poinformowali pozostałych partii opozycyjnych ani nawet partnerów z KO o inicjatywie Koalicja 276? Tylko pozornie może się to wydawać dziwne. Pomysł nie jest wprawdzie wcale odkrywczy, więc nic nie trzeba było robić z zaskoczenia, ale ludzie odpowiedzialni za przyszłość PO jednak musieli coś zrobić nagle. Przede wszystkim z tym, że w sondażach zrównuje się z nimi, a w niektórych wygrywa Polska 2050 Szymona Hołowni. Gdyby taki trend sondażowy utrzymał się przez kilka tygodni, wyborcy mogliby uznać, że PO nie jest już liderem opozycji. Niektórzy zresztą już tak uważają. Prezentacja Borysa Budki i Rafała Trzaskowskiego była więc przede wszystkim wyrazem desperacji — czytamy.  Projekt Koalicji 276 nie został tak nagle ogłoszony (mimo swojej wtórności), by przygotować opozycję na wyborcze zwycięstwo i przejęcie władzy, lecz dlatego, by uratować Platformę Obywatelską, przywództwo Borysa Budki oraz szanse Rafała Trzaskowskiego w wyborach prezydenckich w 2025 r. (…) Koalicja 276 to działanie prewencyjne, mające zapobiec rozpadowi albo marginalizacji PO wskutek wzrostu poparcia dla Polski 2050 i postrzegania tego ugrupowania jako alternatywy dla Koalicji Obywatelskiej i nowego lidera opozycji. Gdyby Hołownia przyjął warunki Budki i Trzaskowskiego, Polska 2050 poddawałaby się partii, która już jest postrzegana jako od niej słabsza. To Hołownia ma więc dyktować warunki, a nie Budka. Przyłączenie się do Koalicji 276 oznaczałoby uznanie przywództwa PO i zahamowanie ekspansji Polski 2050 — zwraca uwagę Stanisław Janecki. Wchodząc do Koalicji 276, Lewica traciłaby całą premię, jaką zyskała po zjednoczeniu, otrzymując w zamian dużo mniej, bo wielka koalicja oznacza mniej dla mniejszych. Włodzimierz Czarzasty tylko dlatego prowadzi rozmowy z Borysem Budką, żeby wiedzieć, jakie ten ma plany, a nie dlatego, że chce się przyłączyć do Koalicji 276. Wielka koalicja nie tylko rozmywałaby Lewicę w większym bloku, lecz także stępiała jej ideowe oblicze (…) Z kolei Polskie Stronnictwo Ludowe traciłoby na Koalicji 276 nawet więcej, niż straciło na wielkiej koalicji w wyborach europejskich w 2019 r. Traciłoby bowiem swoją nową twarz, czyli chadeckość — dodaje. Koalicja 276 pomyślana jako anszlus (i tak ją zrozumieli partnerzy) nie ma właściwie żadnych szans, przynajmniej w obecnym układzie sił. Na razie działa na resztę opozycji jak płachta na byka. I wszystko wskazuje na to, że doprowadzi do wypowiedzenia PO otwartej wojny. Po prostu na pochyłe drzewo wszystkie kozy skaczą. A PO (KO) jest w takim stanie, że można ją osłabić i pożywić się jej stanem posiadania. Pomysł Budki i Trzaskowskiego można więc uznać za zabójczy dla ich ugrupowania, a nie ratunkowy. Liderzy innych opozycyjnych partii okazali się przy tym dużo mądrzejsi niż Budka i Trzaskowski, którzy chcieli ich przechytrzyć — puentuje autor. Więcej w najnowszym numerze „Sieci”, w sprzedaży od 15 lutego br., także w formie e-wydania na http://www.wsieciprawdy.pl/e-wydanie.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
Posłowie KO nie zostali wpuszczeni do komisji ds. pedofilii. Kmieciak wyjaśnia: To polityczny show. Jesteśmy niezależni od parlamentu^Zespół wPolityce.pl^2021-02-19 23:13:50.528228+01:00^https://wpolityce.pl/polityka/539956-szef-komisji-ds-pedofilii-zrobiono-polityczny-show^Nic nie ukrywamy, ale komisja jest niezależna od parlamentu i show polityczny nie robi na mnie wrażenia - powiedział w piątek przewodniczący Państwowej Komisji ds. Pedofilii Błażej Kmieciak odnosząc się do zamiaru kontroli poselskiej w siedzibie tej komisji. CZYTAJ TAKŻE: Zakończono postępowanie wyjaśniające ws. ks. Dymera. Komisja nie zaprzestaje jednak działań dot. ochrony osób pokrzywdzonych W piątek posłowie Koalicji Obywatelskiej Kamila Gasiuk-Pihowicz, Katarzyna Piekarska i Dariusz Joński nie zostali wpuszczeni do siedziby komisji ds. pedofilii, gdzie mieli zamiar przeprowadzić kontrolę poselską.  Jestem bardzo zdziwiona, że nie zostaliśmy wpuszczeni, ponieważ jako posłowie mamy możliwość kontrolowania wydatków publicznych, a komisja wydatkuje pieniądze z budżetu — mówiła Piekarska.
Karczewski dobitnie: Przyjęcie przez Senat "uchwały ws. zagrożenia wolności mediów" to wstyd, hańba i wychodzenie przed szereg^Zespół wPolityce.pl^2021-02-19 22:21:42.837969+01:00^https://wpolityce.pl/polityka/539951-karczewski-dobitnie-wstyd-hanba-i-wychodzenie-przed-szereg^Przyjęcie przez Senat uchwały w sprawie zagrożenia wolności mediów, to wstyd, hańba i wychodzenie przed szereg; media w Polsce jeszcze nigdy nie były tak wolne i pluralistyczne jak obecnie - ocenił w piątek senator PiS Stanisław Karczewski. CZYTAJ RÓWNIEŻ: Polityczna hucpa w Senacie! Izba wyższa przyjęła uchwałę, wspierającą media sprzeciwiające się wprowadzeniu podatku od reklam CZYTAJ TAKŻE: Marek Pyza: PO chciała kiedyś likwidacji Senatu. Może był to słuszny postulat? Spójrzmy na obrońców „wolnych mediów” Przyjęcie przez Senat „uchwały w sprawie zagrożenia wolności mediów” to wstyd, hańba i wychodzenie przed szereg. Debata nad nieistniejącym projektem. A media w Polsce jeszcze nigdy nie były tak wolne i pluralistyczne jak obecnie — napisał w piątek na Twitterze senator PiS Stanisław Karczewski.
Kosiniak-Kamysz reaguje na kuriozalny pomysł Spurek: To jakiś ponury żart? Co następne, delegalizacja schabowego?^Zaćwierkane na Twitterze^2021-02-19 22:13:24.346550+01:00^https://wpolityce.pl/polityka/539947-szef-psl-u-do-spurek-co-nastepne-delegalizacja-schabowego^Pomysł europosłanki Sylwii Spurek, by całkowicie zakazać reklamy mięsa, mleka i nabiału, wywołał falę komentarzy w sieci. Zareagował także prezes PSL-u Władysław Kosiniak-Kamysz. Na jego wpis odpowiedziała europosłanka. CZYTAJ TAKŻE: — Sylwia Spurek kontra hodowcy zwierząt. Europosłanka chce całkowitego zakazu reklamy mięsa, mleka i nabiału — Chodzi o zwierzęta czy branżę roślinną? Spurek brnie dalej! Chce zakazu reklamy mięsa i powołania funduszu promocji weganizmu — Przedstawiciel branży mleczarskiej zaprosił Spurek na rozmowę przy szklance kefiru. Europoseł odmówiła: „Wolę szklankę mleka roślinnego” Europosłanka @Zieloni Sylwia Spurek postuluje zakaz reklamy i promocji mięsa, jajek i mleka – najlepszych towarów eksportowych polskiej żywności, marki znanej na całym świecie. To jakiś ponury żart? Co następne, delegalizacja schabowego i kontrole naszych talerzy? — napisał na Twitterze Władysław Kosiniak-Kamysz, prezes PSL.
Jesteśmy w stanie wyższej konieczności. Skoro wielkie koncerny myślą głównie o zysku, patenty na szczepionki powinny zostać przejęte i upublicznione^Michał Karnowski^2021-02-19 22:10:11.449772+01:00^https://wpolityce.pl/polityka/539949-patenty-na-szczepionki-powinny-zostac-upublicznione^Bardzo dobrze, że premier Mateusz Morawiecki drugi już raz wzywa Komisję Europejską do większej determinacji w walce z epidemią. Pierwszy raz, jeszcze na grudniowym szczycie Unii, jego interwencja realnie przyspieszyła procedurę rejestracji szczepionki. Teraz chodzi o skuteczniejsze egzekwowanie umowy UE z potęgami farmaceutycznymi. CZYTAJ WIĘCEJ: Premier Morawiecki wzywa Komisję Europejską do nacisku na producentów szczepionek: „Tu i teraz potrzebne nam są szczepionki” Pytanie jednak, dlaczego taki głos musi wychodzić z Polski, kraju radzącego sobie z procesem szczepień nie najgorzej. Dlaczego tylko szef polskiego rządu ma odwagę nazwania sprawy po imieniu (choć wsparli go premierzy Grupy Wyszehradzkiej na spotkaniu w Krakowie)? Dlaczego milczą liderzy dużych państw? Dlaczego tak bierna jest Komisja Europejska, ten potężny aparat administracyjno-polityczny? Jesteśmy przecież w czasie wyjątkowym. To nie jest na szczęście wojna, ale skutki są podobne do wojny. Śmierć, ekonomiczne problemy, zatrzymanie komunikacji, ograniczenie edukacji, napięcia społeczne.  To jest stan wyższej konieczności. Kiedy, jak nie w takim właśnie momencie, władza polityczna ma używać swojego monopolu do używania siły, w tym prawa do zawieszenia prawa własności? Ono wszak nie jest święte, choć jest bardzo ważne. Jest zawieszane - przymusowym wykupem - gdy budujemy autostrady. Jest ograniczane, gdy wojsko rekwiruje sprzęt w wypadku zagrożenia państwa. I powinno być w sposób oczywisty chwilowo zawieszone także teraz, gdy chodzi o życie, zdrowie i bezpieczeństwo setek milionów Europejczyków.  Ale nikomu, prawie nikomu, nie przychodzi do głowy ta oczywistość.  Skoro największe firmy farmaceutyczne w tak dramatycznym momencie widzą przede wszystkim zysk, organizują nieformalne przetargi, za nic mają zobowiązania, struktury państwowe/unijne powinny zareagować. Patent powinien być przymusowo przejęty, za odpowiednim odszkodowaniem, upubliczniony, a produkcja kluczowych dla naszego życia szczepionek podjęta przez każdy zdolny do tego zakład.  Jak bardzo jesteśmy w pętach monopoli, że nawet o tym nie pomyślimy? Kilkadziesiąt lat byłoby to dla obywateli większości państw zachodnich oczywiste. Jak bardzo zawodzi większość europejskich polityków, że nie podejmie nawet takiej próby. I jak wyraźnie znowu widzimy, że tak fundamentalny interes obywateli może być realnie chroniony tylko na forum państwa narodowego, jedynej naprawdę działającej wspólnoty demokratycznej - co widać po postawie premiera Morawieckiego. Zupełnie inną, ale też bolesną sprawą, jest zniszczenie/wyprzedani przez poprzednie ekipy III RP dużej części polskiego przemysłu farmaceutycznego. Jak bardzo by się teraz przydał?
Kłamstwo rozzuchwala. "Opinie mogą być różne, ale wypowiedzi na temat faktów nie mogą zaprzeczać obiektywnej prawdzie"^Wojciech Reszczyński^2021-02-19 21:33:28.719924+01:00^https://wpolityce.pl/polityka/539152-klamstwo-rozzuchwala-zaprzeczanie-obiektywnej-prawdzie^Z satysfakcją odnotowuję, że Reduta Dobrego Imienia – Polska Liga przeciw Zniesławieniom, kierowana przez Macieja Świrskiego, człowieka, który z wielką determinacją wspomaga w sądach ludzi niegodzących się na zakłamywanie historii czy oczernianie pamięci ich bliskich, wygrała ostatnio bardzo ważne sprawy sądowe. Śp. Edwardowi Malinowskiemu przywrócono dobre imię, a pseudohistorycy – profesorowie Barbara Engelking i Jan Grabowski – zostali zobowiązani przez sąd do przeprosin Filomeny Leszczyńskiej, bratanicy odważnego sołtysa ze wsi Malinowo. Choć wyrok nie jest prawomocny, Sąd Okręgowy w Warszawie uwzględnił ważne dowody wskazujące na brak rzetelności autorów książki „Dalej jest noc”. Nie można bowiem pomijać niektórych źródeł, a inne w sposób nieuprawniony i subiektywny łączyć z sobą… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
PO chciała kiedyś likwidacji Senatu. Może był to słuszny postulat? Spójrzmy na obrońców „wolnych mediów”^Marek Pyza^2021-02-19 21:23:49.011565+01:00^https://wpolityce.pl/polityka/539943-po-chciala-kiedys-likwidacji-senatu-moze-slusznie^Znów stanęli na wysokości zadania. Znów dowiedli, że „izba refleksji” ma fundamentalne znaczenie dla obrony demokracji w Polsce. Znów pokazali, że potrafią się wznieść ponad partyjną nawalankę i zawołać głosem rozsądku, gdy krajowi grozi stoczenie się w piekielne czeluście totalitaryzmu. Powyższe jest oczywiście ironią. Ale niestety „Napoleonek” - jak nazywany jest w Izbie Wyższej marszałek Tomasz Grodzki – i dowodzone przez niego opozycyjne wojsko zapewne ze śmiertelną powagą podpisaliby się pod tymi zdaniami. Są dumni z uchwały o „zagrożeniu wolności mediów w Polsce”. Szefostwa Discovery, Ringer Axel Springer Polska, czy Agory na pewno odnotują i będą pamiętać o swych rycerzach licząc zera na kontach.  CZYTAJ WIĘCEJ: Polityczna hucpa w Senacie! Izba wyższa przyjęła uchwałę, wspierającą media sprzeciwiające się wprowadzeniu podatku od reklam Bogdan Klich nazywa uchwałę „czerwonym sygnałem ostrzegawczym”. Dla niego czerwonym sygnałem ostrzegawczym powinna była być katastrofa w Mirosławcu. Nie była. Później „zdarzył mu się” Smoleńsk. Wtedy powinien po prostu zniknąć z życia publicznego, a pojawić się przed prokuratorem. To człowiek, w którego słowniku nie ma terminu „hańba”, choć wdowa po gen. Bronisławie Kwiatkowskim wielokrotnie dowiodła, że jest ono z byłym szefem MON nierozerwalnie związane.  Marcin Bosacki nie ma prawa otwierać ust ws. mediów. Wszak jego nazwisko figurowało na liście administratorów hejterskiego ścieku, jakim jest SokzBuraka, zaś w 2012 r. jako rzecznik szefa MSZ wydzwaniał do naczelnego „Rzeczpospolitej” próbując zablokować niekorzystny dla Sikorskiego artykuł (dotyczył skandalicznego zachowania polskiej dyplomacji, która wysłała białoruskim opozycjonistom PIT-y, co naraziło ich na represje ze strony reżimu Łukaszenki). Dlatego dziś tylko obrzydzenie wzbiera, gdy widzi się na Twitterze jego radość z takiego zapisu w uchwale: „Senat Rzeczypospolitej wyraża zdecydowany sprzeciw wobec działań rządu RP zmierzających do likwidacji niezależnych mediów”. Przecież on sam, osobiście te niezależne media chciał kastrować.  Następny ananas, Marek Borowski, stary komuch z genami z KPP, z 15 latami kariery w PZPR, w tym dyrektorowaniem departamentowi w komunistycznym rządzie w czasie stanu wojennego. Dziś też obawia się likwidacji wolnych mediów. Te Urbanowe też były według niego wolne?  Również Krzysztof Brejza w uchwale „wyraża zaniepokojenie zagrożeniem dla wolności mediów w Polsce”. Oczywiście pod warunkiem, że wolne media nie będą opisywać „farm trolli”, np. w Inowrocławiu. Nie ma co, „wolne media” mają wspaniałych obrońców. Jedni warci drugich. Jedni i drudzy mają tyle wspólnego z obroną wolności, co głupawy spot sprzed kilkudziesięciu godzin z popularyzacją szczepień. Choć w przypadku dzisiejszej uchwały to nie jest nawet zabawne.  CZYTAJ TAKŻE: To ma przekonać Polaków do szczepień? Senat zaprezentował… bajkę. Biedronka trafiła pod respirator  Ubiegłotygodniowy protest nie miał nic wspólnego z wolnością, a wszystko – z kasą. Polecam Państwu aktualne wydanie tygodnika „Sieci”, w którym opisujemy kuriozalną akcję medialnych gigantów. Cały artykuł znajdą Państwo w naszej strefie Premium: CZYTAJ WIĘCEJ: Pyza i Wikło: Wojna o tort. Czy w tej awanturze naprawdę chodzi o wolność słowa, czy jednak o kasę potężnych koncernów i ich władzę?
Dymisja Janusza Kowalskiego? Media piszą o złożonym wniosku. W sobotę ma się zebrać prezydium zarządu Solidarnej Polski^Zespół wPolityce.pl^2021-02-19 21:06:00.320423+01:00^https://wpolityce.pl/polityka/539942-dymisja-janusza-kowalskiego-w-sobote-prezydium-zarzadu-sp^W związku z wnioskiem o dymisję wiceministra aktywów państwowych Janusza Kowalskiego w sobotę o godz. 11.30 zbierze się prezydium zarządu Solidarnej Polski - dowiedziała się PAP od polityków tej partii. Jak poinformowano, po spotkaniu prezydium zarządu zostanie wydane oświadczenie. Według portalu Onet, kierownictwo Prawa i Sprawiedliwości na piątkowym spotkaniu opowiedziało się za dymisją wiceszefa Ministerstwa Aktywów Państwowych Janusza Kowalskiego. Według źródeł Onetu, podpisany przez wicepremiera i szefa MAP Jacka Sasina wniosek o dymisję Kowalskiego trafił już na biurko premiera Mateusza Morawieckiego, który ostatecznie ma podjąć decyzję o usunięciu posła Solidarnej Polski z rządu. O tym, że Kowalski ma stracić stanowisko, PAP pisała już w grudniu 2020 r. CZYTAJ WIĘCEJ: Lider Solidarnej Polski został zapytany o Janusza Kowalskiego. „Ma się bardzo dobrze w partii. Osobiście odważny, mający swoje poglądy” kpc/PAP
Polityczna hucpa w Senacie! Izba wyższa przyjęła uchwałę, wspierającą media sprzeciwiające się wprowadzeniu podatku od reklam^Zespół wPolityce.pl^2021-02-19 21:04:39.881100+01:00^https://wpolityce.pl/polityka/539941-polityczna-hucpa-w-senacie-przyjeto-uchwale-ws-mediow^Senat przyjął w piątek uchwałę, w której „wyraża zdecydowany sprzeciw wobec ograniczania wolności i praw obywatelskich Polek i Polaków poprzez działania rządu RP, zmierzające do likwidacji niezależnych mediów” oraz wyraża solidarność z protestującymi mediami komercyjnymi. CZYTAJ TAKŻE: — Marek Pyza: PO chciała kiedyś likwidacji Senatu. Może był to słuszny postulat? Spójrzmy na obrońców „wolnych mediów” — Zmiany w podatku od reklam? Co z lokalnymi mediami? Premier: Podatek musi być sprawiedliwy i skonstruowany w odpowiedni sposób — W nowym numerze „Sieci”: Media na wojnie. Czy w tej awanturze naprawdę chodzi o wolność słowa, czy o dochody potężnych koncernów? Za uchwałą głosowało 51 senatorów, 45 było przeciw, 3 senatorów klubu PiS - Józef Zając, Jan Maria Jackowski i Tadeusz Kopeć - wstrzymało się od głosu. Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami, połowa wpływów ze składek ma trafić m.in. do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Rządowe plany zaniepokoiły dużą część mediów, które protestowały we wspólnej akcji „Media bez wyboru”. W ubiegłym tygodniu w środę od rana telewizje TVN24 i Polsat News zamiast programu nadawały specjalny komunikat. Na portalach, m.in. TVN24, Onet i Interia czytelnicy nie przeczytali żadnego artykułu. Do akcji przyłączyły się również niektóre dzienniki i stacje radiowe. Protest mediów wsparły również niektóre opozycyjne partie polityczne. Sprzeciw wobec projektowanych zmian wyraził koalicjant PiS - Porozumienie. Senat Rzeczpospolitej Polskiej wyraża zdecydowany sprzeciw wobec ograniczania wolności i praw obywatelskich Polek i Polaków poprzez działania rządu Rzeczypospolitej Polskiej zmierzające do likwidacji niezależnych mediów, a planowana nowa opłata medialna spowoduje potężne osłabienie mediów niezależnych – w tym lokalnych i regionalnych – których podstawę finansowego funkcjonowania stanowią dochody reklamowe i jednocześnie wzmocni uprzywilejowaną pozycję mediów państwowych wspieranych środkami z budżetu państwa — czytamy w przyjętej przez Senat uchwale. Zaznaczono w niej, że próba wprowadzenia tej daniny, to „kolejny – po przejęciu przez państwową spółkę paliwową niezależnego koncernu prasowego – element procesu niszczenia wolnych mediów podporządkowywania ich bieżącym interesom władzy”. Jest to sprzeczne z polską racją stanu i interesem obywateli, których prawem jest dostęp do zróżnicowanych i rzetelnych źródeł wiedzy. W przeszłości Polacy wielokrotnie zmuszeni byli organizować alternatywny obieg informacji, a jednym z ważnych postulatów sierpniowych było zniesienie cenzury. Pojęcie wolności jest dla nas jednoznacznie utożsamiane z prawem do wolności słowa. Niestety, dziś Polska w niebezpiecznym tempie zbliża się do modelu państwa o reglamentowanym przez władzę prawie do informacji — głosi uchwała. Wyrażamy poparcie dla bezprecedensowego protestu wydawców i dziennikarzy „Media bez wyboru”. Nie ma i nie będzie zgody Senatu Rzeczypospolitej popartego przez znaczną część społeczeństwa obywatelskiego na ograniczanie wolności słowa i powiększania dystansu do rodziny państw demokratycznych — podkreślono. Senator KO Barbara Zdrojewska, która przygotowała treść uchwały podkreślała w czasie debaty, że nie pierwszy raz Senat mówi w tej kadencji o wolności mediów.  Podążamy drogą Orbana  — oceniła. Mówiła, że media publiczne były istotna wartością dopóki „rząd tego nie zniweczył”. Aleksander Szwed (PiS) pytał Zdrojewską w jaki sposób nowa danina miałby szkodzić mediom regionalnym. Inny z senatorów tego klubu, Jerzy Czerwiński, mówił że obecnie jest ponad 10 mediów krytycznych wobec rządu; chciał wiedzieć ile takich mediów było za czasów koalicji PO-PSL. Czerwiński i Grzegorz Bierecki (PiS) pytali także, czy sprawa przejęcia przez Orlen grupy Polska Press denerwuje senatorów dlatego, że dochodzi do koncentracji mediów, czy chodzi o to, że jest to spółka polska, czy też o to, że Orlen odkupił grupę od spółki niemieckiej. Zdrojewska podkreśliła, że uchwała nie odnosi się do żadnego projektu, bo zapisy jego stale się zmieniają, tylko do zapowiedzi polityków rządzących. Mówiła, że nie liczyła krytycznych rządowi mediów, ale pamięta z tego czasu wiele krytycznych materiałów w stacjach np. TVN czy Polsat. Podkreślała, że dla senatorów większości nie jest problemem koncentracja mediów jako taka, a koncentracja ich przez spółkę zależną od rządu, której prezes jest publicznie chwalony przez szefa PiS. Senator Szwed nazwał uchwałę „polityczną wrzutką” i wnosił o jej odrzucenie. Przekonywał, że składka od reklam nie jest działaniem przeciw mediom a sprawiedliwym opodatkowaniem dużych i zasobnych podmiotów, a podobne rozwiązania funkcjonują w innych krajach Europy. Bogdan Klich (KO) mówił o „gazpromizacji i putinizacji mediów”, do której - jego zdaniem - dąży PiS. tkwl/PAP
Minister Czarnek: Na pewno zaszczepienie się nauczycieli pomoże w podjęciu decyzji dot. powrotu dzieci do szkół^Zespół wPolityce.pl^2021-02-19 20:36:39.341372+01:00^https://wpolityce.pl/polityka/539938-minister-czarnek-o-szczepieniach-nauczycieli^„Zarejestrowało się do tej pory 543 tys. osób. (…) To jest około 65 proc. do 70 proc. w niektórych miejscach tych, którzy są uprawnieni do szczepień, a zatem to jest odsetek zadowalający, biorąc pod uwagę również fakt, że pewne niepokoje dot. tej szczepionki były rozsiewane przez niektórych związkowców” - mówił w programie „Gość Wiadomości” (TVP INFO) Przemysław Czarnek, minister edukacji i nauki. CZYTAJ TAKŻE: — Dzieci wrócą do nauki zdalnej? Wiceminister edukacji: W podstawówkach nie widać wzrostu liczby zakażeń. Mamy kilka wariantów — Większa liczba zakażeń a luzowanie obostrzeń. Prof. Gut: Obecne wzrosty nie są powiązane z restrykcjami zdjętymi 12 lutego Zwracam się do nauczycieli – wiadomo na pewno, że ludzie umierają na COVID-19, przechodzą nieraz bardzo ciężko COVID-19, pandemia nie ustaje. (…) Więc to, że jest AstraZeneca, to jest szansa na to, żeby Państwo uratowali swoje życie i zdrowie, weźcie Państwo to pod uwagę, a nie bierzcie Państwo tych wszystkich bzdur, które są dookoła opowiadane. (…) Ja się zarejestrowałem, czekam na szczepienie, zachęcam także wszystkich Państwa — apelował minister. Na pytanie, kiedy dzieci ze starszych klas wrócą do szkół, odpowiedział: To nie jest zależne wyłącznie od szczepień. To jest zależne, czy III fala (…) będzie tak potężna, jak II fala, czy też będzie bardziej ustabilizowana, czy wypłaszczona. To też zależy, jaka będzie sytuacja dookoła nas. (…) To będzie zależało od tego, ilu nauczycieli zostanie zaszczepionych do 10 marca, ile będzie wolnych łóżek, wolnych respiratorów, wiele czynników jest branych przez ekspertów z Rady Medycznej przy panu premierze, to oni wydają rekomendację. Po czym dodał: Na pewno zaszczepienie się tych 65 proc. nauczycieli pomoże w podjęciu decyzji na rzecz powrotu dzieci do szkół. Minister Czarnek odpowiedział na pytanie, czy próbne egzaminy ósmoklasisty i maturalne odbędą się stacjonarnie w szkołach. Tak, szkoły są przygotowane, CKE jest przygotowana. (…) Nic nie stoi na przeszkodzie, na ten moment, żeby odbyły się stacjonarnie w szkołach. (…) Nic nie stoi na przeszkodzie, żeby egzaminy 8-klasisty i maturalne odbyły się w tym roku w terminie — powiedział. tkwl/TVP INFO
Dr Greniuch: Nigdy nie byłem nazistą, za nieodpowiedzialny gest sprzed kilkunastu laty jeszcze raz przepraszam^Zespół wPolityce.pl^2021-02-19 20:03:26.134017+01:00^https://wpolityce.pl/polityka/539934-dr-greniuchprzepraszam-za-nieodpowiedzialny-gest-sprzed-lat^Nigdy nie byłem nazistą, za nieodpowiedzialny gest sprzed kilkunastu laty jeszcze raz przepraszam i uważam to za błąd – mówi cytowany w piątkowym komunikacie IPN p.o. dyrektora Oddziału Instytutu Pamięci Narodowej we Wrocławiu dr Tomasz Greniuch. CZYTAJ TAKŻE: — Prezes IPN: Tomasz Greniuch nie akceptuje czynu ze swojej przeszłości. Powiedział, że ten gest był błędem i przeprosił za niego — IPN odpowiada na zarzuty pod adresem dra Greniucha: To błędy młodości; Zdziwienie wyraża Ambasada Izraela w Polsce W ubiegłym tygodniu IPN poinformował, że stanowisko p.o. dyrektora Oddziału Instytutu Pamięci Narodowej we Wrocławiu objął dr Tomasz Greniuch. Decyzja ta wzbudziła szereg kontrowersji, a media przypomniały, że Greniuch w przeszłości był działaczem Obozu Narodowo-Radykalnego, a także że wykonywał gest nazistowskiego pozdrowienia. Przeciwko decyzji IPN zaprotestowali m.in. historycy z Uniwersytetu Wrocławskiego, a także posłowie KO. Odniosła się do tego także Ambasada Izraela, która w ubiegłym tygodniu w oświadczeniu na Twitterze skomentowała nominację Greniucha na szefa wrocławskiego IPN i jego stosunek do „wznoszenia ręki w nazistowskim pozdrowieniu”.  W Polsce, w kraju, który tak wiele wycierpiał pod okupacją hitlerowską, nie powinno być miejsca dla używania nazistowskich symboli  — głosi oświadczenie izraelskich dyplomatów. Jak podaje IPN pierwszym publicznym działaniem po objęciu przez Greniucha funkcji było złożenie hołdu ofiarom Nocy Kryształowej w miejscu, gdzie stała opolska Synagoga.  Moja rodzina została doświadczona przez oba totalitaryzmy: niemiecki nazizm i sowiecki komunizm  — powiedział zacytowany w komunikacie Greniuch. Nigdy nie byłem nazistą, za nieodpowiedzialny gest sprzed kilkunastu laty jeszcze raz przepraszam i uważam to za błąd. Symbole i gesty, które wznosiłem to była młodzieńcza brawura, często głucha na zdrowy rozsądek i konsekwencje. Nigdy jednak nie miały one podłoża gloryfikowania totalitaryzmów!  — dodał. Instytut podaje, że Tomasz Greniuch jest prawnukiem legionisty Józefa Piłsudskiego, obrońcy Lwowa, którego rodzina została doświadczona przez oba totalitaryzmy: niemiecki nazizm i sowiecki komunizm. 19-letni Marian Greniuch – wujek Tomasza Greniucha – jak czytamy w komunikacie - członek Szarych Szeregów, został aresztowany przez Gestapo i po brutalnym śledztwie osadzony w KL Auschwitz 10 stycznia 1941 r. Jako więzień polityczny został rozstrzelany 11 listopada 1941 r. Genowefa Greniuch ps. Pik/Kropka podczas niemieckiej okupacji pełniła funkcję kierowniczki Narodowej Organizacji Kobiet w Bochni, po wojnie, podczas okupacji sowieckiej, była łączniczką Armii Narodowej „Pogrom”. Adam Greniuch – pisze dalej IPN - będąc uczniem liceum w 1946 r. rozklejał w Krakowie plakaty „Wiwat 3 Maj!”. Poszukiwany przez UBP ukrywał się na ziemiach zachodnich. Ujawnił się w 1947 r. Prababcia, wygnana przez +wyzwolicieli+ z Kresów Wschodnich II RP, zamieszkała na Opolszczyźnie. Jej córka, Krystyna Greniuch do końca życia była zaangażowana w krzewienie wiedzy o ziemiach utraconych. Zaangażowanie Greniucha w ONR wynikało z bezkompromisowych postaw wobec nazizmu i komunizmu mentorów ruchu, pokroju adwokata Henryka Rossmana (zmarł po pobycie w obozie odosobnienia w Berezie Kartuskiej), dr. Tadeusza Gluzińskiego (zmarł podczas nielegalnego przekraczania granicy w okresie niemieckiej okupacji) czy dr. Jana Mosdorfa (zginął w KL Auschwitz)  — napisano w komunikacie. W 2013 r. Tomasz Greniuch wybrał drogę historyka, badacza, poszukiwacza prawdy. Konsekwencja i upór w dążeniu do celu, bez względu na przeciwności losu (a było ich bardzo wiele), zaprowadziły go do Instytutu Pamięci Narodowej. Trzy lata pracy zawodowej w IPN to wytężony wysiłek doceniony przez przełożonych  — podano w komunikacie IPN.
TYLKO U NAS. Prof. Jabłoński komentuje sondaż Social Changes: Na opozycji dominuje byt zwany „nie wiem” albo „trudno powiedzieć”^Zespół wPolityce.pl^2021-02-19 19:55:33.921427+01:00^https://wpolityce.pl/polityka/539923-prof-jablonski-na-opozycji-dominuje-byt-zwany-nie-wiem^Według najnowszego sondażu pracowni Social Changes, aż 37 proc. Polaków jest zdania, że to Polska 2050 będzie miało największe znaczenie jako opozycja w najbliższym czasie. Tylko 16 proc. wybrało PO, a 47 proc. odpowiedź „trudno powiedzieć”. „Widać, że na opozycji dominuje byt zwany ‘nie wiem’ albo ‘trudno powiedzieć’, bo to dotyczy także liderów, jak i samych formacji politycznych” - komentuje takie wyniku sondażu w rozmowie z portalem wPolityce.pl prof. Arkadiusz Jabłoński, socjolog z Katolickiego Uniwersytetu Lubelskiego. CZYTAJ TAKŻE: — Kolejny sygnał o rosnącej sile Hołowni. Wygrywa ważne starcie z Platformą. „Pytanie, czy wysokie notowania nie przyszły zbyt wcześnie”. NASZ SONDAŻ Wydaje się, że ten sondaż jest potwierdzeniem innych sondaży, dotyczących szans wyborczych poszczególnych partii, gdzie może nie zawsze Polska 2050 Szymona Hołowni jest przed PO, ale jednak widać zniżkowe tendencje, gdy idzie o PO, natomiast zwyżkowe w przypadku Polski 2050 — zaznacza prof. Jabłoński. Zapytany, czy jego zdaniem utrzymująca się przewaga sondażowa Polski 2050 nad KO może mieć wpływ na kolejne transfery do formacji Szymona Hołowni, odpowiada: Sądzę, że tak, to może mieć wpływ. Zwłaszcza w sytuacji, gdyby te tendencje utrzymywały się przez dłuższy czas i gdy będzie się zbliżał okres przedwyborczy. Wtedy to wielu polityków opozycji może uznać, że większą szansę na zwycięstwo wyborcze mają startując pod szyldem Polski 2050. Dodatkowo, teraz chyba pojawi się taki trend walki o pierwszeństwo bycia w tym ruchu. Wiadomo, że im ktoś prędzej do niego przejdzie, to ma większe szanse na to, że dostanie wyborczą „jedynkę” w danym okręgu. Hanna Gill-Piątek, była posłanka Lewicy, została przewodnicząca koła poselskiego Polski 2050. Prof. Jabłoński odpowiada na pytanie, czy jego zdaniem może być to jakiś problem dla konserwatywnych wyborców Szymona Hołowni. CZYTAJ TAKŻE: Wymowne! Lewicowa polityk została przewodniczącą koła poselskiego Polska 2050. Co na to konserwatywni wyborcy Hołowni? Właściwie się zastanawiam, czy on ma konserwatywnych wyborców. Na samym początku, gdy ten ruch startował, przypominano oczywiście przeszłość publicystyczną, telewizyjną pana Szymona Hołowni. Myślę, że największe znaczenie z tej przeszłości ma to, że był on współprowadzącym popularnego programu „Mam talent!”. Wtedy sobie wyrobił pozycję osoby publicznej. Myślę, że ta jego wcześniejsza działalność jest istotna dla mniejszości wyborców, zatem ta jego przeszłość mu tak bardzo chyba nie będzie ciążyła — zaznacza. Zbyt poważnie traktuję ludzi o poglądach konserwatywnych, żeby uważać, że wśród nich mogły znaleźć się osoby, które uwierzyłyby w to, że Szymon Hołownia będzie takie poglądy reprezentował. Myślę, że to raczej będzie taki ruch populistyczny. Pani Gill-Piątek się do tego dobrze nadaje, bowiem jej kariera w Sejmie też zaczęła się od ruchu bardzo populistycznego, Wiosny. To była pierwsza próba zrobienia czegoś nowego na lewicy, jak się okazało, była to próba nieudana. W takim duchu populistycznym, obiecywano każdemu wszystko, a przede wszystkim miało być radośnie, lepiej, miała być jasna przyszłość. Pan Gill-Piątek chyba w takiej formule politycznej się odnajduje — dodaje. not. as
NASZ WYWIAD. Siarkowska: Nie jest dobrze grać politycznie aborcją i PO  na pewno w krótkim czasie się o tym przekona^Zespół wPolityce.pl^2021-02-19 18:54:23.925079+01:00^https://wpolityce.pl/polityka/539858-siarkowska-po-przekona-sie-ze-nie-jest-dobrze-grac-aborcja^„Z wielu stron słychać już takie sygnały, że kolejnym krokiem PO będzie dążenie do wprowadzenia eutanazji na życzenie, a potem de facto już może i bez zgody pacjenta, tak jak się to już dzieje przecież w wielu krajach Unii Europejskiej” - mówi portalowi wPolityce.pl poseł PiS Anna Maria Siarkowska, komentując decyzję Platformy Obywatelskiej o poparciu aborcji na życzenie. CZYTAJ RÓWNIEŻ: -Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” -Aborcja to nie wszystko? Posłanka PO: Stanowisko dotyczy praw kobiet. Świat się zmienił, więc nie jest możliwe stanie w miejscu wPolityce.pl: Platforma Obywatelska poparła aborcję na życzenie. Czy jest Pani tym zdziwiona? Anna Maria Siarkowska: O tyle nie jestem zdziwiona, że PO już dawno bardzo ostro skręcała w lewo i to jest po prostu postawienie przysłowiowej kropki nad „i”. Myślę, że dzisiaj, po tej decyzji PO ludzie będą mieć zasadniczy problem z tym, żeby odróżnić, czym się różni program Platformy Obywatelskiej od programu Lewicy. Myślę, że ta deklaracja sprawia, że w zasadzie obie formacje mogłyby z powodzeniem połączyć się w jedną, bo różnic ideowych na tę chwilę już nie widać. Jak Pani ocenia zlekceważenie w tej sprawie konserwatywnego skrzydła Platformy Obywatelskiej. Ono już od dłuższego czasu było marginalizowane, ale pytanie, czy nie doprowadzi to do rozłamu w Platformie? Wydaje mi się, że konserwatyści w Platformie Obywatelskiej nie mają już tam czego szukać i myślę, że mogliby pomyśleć o wypracowaniu jakiejś innej formuły współdziałania środowisk konserwatywnych, które są skupione wokół tego konserwatywnego centrum. Tworzą się różne inne opcje działania i myślę, że na pewno nie pozostanie to bez wpływu na ostateczny kształt tej formacji, kształt Klubu Platformy Obywatelskiej w tym Sejmie. Myślę, że to jest początek głębokich zmian. Pani Małgorzata Kidawa-Błońska „argumentując” za poparciem aborcji na życzenie oświadczyła: Wszyscy chcemy, żeby w Polsce rodziło się więcej dzieci. Dzieci w Polsce będą rodziły się wtedy, kiedy kobiety będą czuły się bezpieczne, szanowane i kiedy będą miały prawo wyboru”. Z tego rozumiem, że zdaniem Małgorzaty Kidawy-Błońskiej wówczas będzie się rodziło więcej dzieci, kiedy kobiety będą miały prawo je zabijać. To się w ogóle logiki nie trzyma. Jak Pani ocenia tego typu wywody? Rzeczywiście wypowiedź pani marszałek Kidawy-Błońskiej jest pozbawiona logiki, bo wprowadzanie prawa, które zdejmuje ochronę prawną z dzieci w okresie prenatalnym, nie przyczyni się do tego, że więcej dzieci będzie się rodzić, tylko będzie się ich rodzić mniej. I to jest logiczne, oczywiste. Cóż, Platforma Obywatelska już nas przyzwyczaiła do wypowiedzi, które z logiką mają niestety niewiele wspólnego. Jednak widać, że to, co Platforma Obywatelska deklaruje, jest przesiąknięte przede wszystkim ideologią i ta ideologia przesłania możliwość racjonalnego i logicznego myślenia. Może niech pani marszałek Kidawa-Błońska, deklarując zdjęcie ochrony prawnej z dzieci w okresie prenatalnym, sama zaproponuje zdjęcie ochrony prawnej z osób już narodzonych, bo przepraszam, ale to jest zwykła dyskryminacja ze względu na wiek. Jeżeli dzisiaj zdejmiemy ochronę prawną z ludzi do określonego wieku, nic nie stoi na przeszkodzie, ażeby później tą ochronę prawną znieść dla ludzi starszych. I to się tyczy różnych sytuacji. Z wielu stron słychać już takie sygnały, że kolejnym krokiem PO będzie dążenie do wprowadzenia eutanazji na życzenie, a potem de facto już może i bez zgody pacjenta, tak jak się to już dzieje przecież w wielu krajach Unii Europejskiej. Pozostaje jeszcze pytanie, jak to odbierze elektorat Platformy Obywatelskiej? PO powstawała jako partia chadecka, bardziej centrowa. Czy sprawa poparcia dla aborcji na życzenie nie okaże się gwoździem do trumny tego ugrupowania? Myślę, że nie jest dobrze grać politycznie aborcją i PO  na pewno w krótkim czasie się o tym przekona. Dziękuję za rozmowę. Rozmawiała Anna Wiejak
Żenada! Biedroń i Trela zachwyceni fejkowym zdjęciem Marsa. Dopatrzyli się "ośmiu gwiazdek". Celna riposta Andruszkiewicza^Tak się bawi opozycja^2021-02-19 18:49:16.447455+01:00^https://wpolityce.pl/polityka/539877-zenada-biedron-zachwycony-fejkiem-z-gwiazdkami-na-marsie^„Osiem gwiazdek” na Marsie? Robert Biedroń i Tomasz Trela z nieskrywaną radością udostępnili fejkowe zdjęcie czerwonej planety. Być może miało być śmiesznie, ale wyszło dość żałośnie. CZYTAJ RÓWNIEŻ: — Wielki sukces naukowców z NASA! Amerykański łazik Perseverance wylądował na Marsie. Przed badaczami ważne cele — Biden z uznaniem przyjął „historyczne” lądowanie amerykańskiego łazika Perseverance na Marsie: Dowód na „potęgę nauki” Robertowi Biedroniowi do gustu przypadło rzekome zdjęcie Marsa krążące po sieci. Trudno powiedzieć czy jeden z liderów Lewicy miał świadomość, że udostępnia fejka i chciał popisać się swoim poczuciem humory, czy zwyczajnie dał się nabrać. 7 miesięcy lotu i odkryć coś takiego?. No nie wiem czy warto było. My w Polsce o tym wiemy od dawna — napisał Biedroń.
Minister Czarnek do naukowców: Dziękuję za wielki wkład w rozwój państwa polskiego. Bez was Polska nie byłaby w tym miejscu, w którym jest^Zespół wPolityce.pl^2021-02-19 18:38:07.470154+01:00^https://wpolityce.pl/polityka/539926-czarnek-do-naukowcow-bez-was-pl-nie-bylaby-tu-gdzie-jest^Chcę wam podziękować za wielki wkład w rozwój państwa polskiego, bez was Polska nie byłaby w tym miejscu, w którym dzisiaj jest – tymi słowami minister edukacji i nauki Przemysław Czarnek zwrócił się do naukowców i nauczycieli akademickich podczas uroczystości z okazji Dnia Nauki Polskiej. Szef MEiN wziął udział w piątek w uroczystym ogłoszeniu nazwisk laureatów nagród Ministra Edukacji i Nauki dla najwybitniejszych w swoich dziedzinach nauczycieli akademickich i naukowców. Nagrody przyznawane są w 5 kategoriach: za znaczące osiągnięcia w zakresie działalności naukowej, dydaktycznej, wdrożeniowej lub organizacyjnej oraz za całokształt dorobku. Minister edukacji i nauki wskazał, że obchodzony w piątek Dzień Nauki Polskiej jest szczególny dla wszystkich naukowców i pracowników szkolnictwa wyższego w Polsce. Przypomniał, że to dzień urodzin Mikołaja Kopernika, najbardziej znanego polskiego naukowca. „Przygotowujemy się już do tego, by za dwa lata obchodzić 550. rocznicę jego urodzin. Z tego powodu przygotowujemy bardzo ważny program wsparcia polskiej nauki”  -– powiedział. „To jest też piękny dzień i znakomita okazja, żeby podkreślić wagę tego, co państwo robicie, nie tylko laureaci (…), ale wszyscy naukowcy”  – dodał Czarnek. Złożył im życzenia wszelkiej pomyślności i powodzenia, samych sukcesów w pracach badawczych i dydaktycznych. „Chcę wam podziękować w wielki wkład w rozwój państwa polskiego, bez was Polska nie byłaby w tym miejscu, w którym dzisiaj jest. Wszystkiego najlepszego szanowni państwo. Życzę, ażeby nauka polska wzmacniała się każdego dna”  – mówił minister. W tym roku szef MEiN przyznał 74 nagrody, w tym 57 indywidualnych i 17 zespołowych. Nagrody za znaczące osiągnięcia w zakresie działalności organizacyjnej otrzymało łącznie 6 osób. Nagroda w tej kategorii jest przyznawana m.in. za rozszerzanie współpracy międzynarodowej, rozwijanie współpracy z otoczeniem społeczno-gospodarczym czy efektywne zarządzanie podmiotem tworzącym system szkolnictwa wyższego i nauki. Nagrody za znaczące osiągnięcia w zakresie działalności naukowej łącznie otrzymało 71 osób (przyznanych 31 nagród indywidualnych i zespołowych). Nagrody w tej kategorii są przyznawane m.in. za: prowadzenie badań naukowych, w wyniku których została zdobyta nowa wiedza nienastawiona na bezpośrednie zastosowanie komercyjne bądź nowa wiedza i umiejętności nastawione na opracowywanie nowych produktów, procesów lub usług, lub wprowadzanie do nich znaczących ulepszeń; prowadzenie prac rozwojowych, w wyniku których nabyto, połączono, ukształtowano lub wykorzystano dostępną aktualnie wiedzę lub posiadane umiejętności; prowadzenie twórczości artystycznej, w wyniku której powstało dzieło artystyczne materialne lub niematerialne, w tym artystyczne wykonanie, stanowiące znaczący wkład w rozwój kultury; kierowanie zespołami badawczymi. W kategorii nagrody za znaczące osiągnięcia w zakresie działalności dydaktycznej przyznano 9 nagród indywidualnych i zespołowych za znaczące osiągnięcia w zakresie działalności dydaktycznej (65 osób). W tej kategorii działalności dydaktycznej oceniana jest aktywność w zakresie kształcenia i wychowywania studentów oraz kształcenia doktorantów i promowania kadr dydaktycznych. Wyróżnieni prowadzą kształcenie specjalistyczne służące rozwojowi gospodarczemu i społecznemu regionu lub kraju, a także są autorami lub współautorami wybitnych i innowacyjnych podręczników akademickich. W kategorii nagrody za znaczące osiągnięcia w zakresie działalności wdrożeniowej przyznano 10 nagród indywidualnych i zespołowych. Łącznie wyróżnienie otrzymało 26 osób. Za znaczące osiągnięcia wdrożeniowe uznaje się: praktyczne wykorzystanie wyników badań naukowych lub prac rozwojowych, w szczególności w działalności przemysłowej, naukowej lub handlowej; komercjalizację wyników działalności naukowej oraz know-how związanego z tymi wynikami; wdrożenie oryginalnego osiągnięcia projektowego, technologicznego lub artystycznego. W kategorii nagrody za całokształt dorobku naukowego przyznano 18 nagród indywidualnych. To kategoria, w której wyróżnienia odbierają wybitne osobowości polskiej nauki i szkolnictwa wyższego za swoją wieloletnią działalność naukową, dydaktyczną oraz organizacyjną. Jak zaznacza MEiN, laureaci to osoby, które w trakcie swoich karier zawodowych pełnią wiele ważnych ról oraz poświęcają się różnym aspektom działalności naukowej, a także akademickiej – od opieki naukowej i dydaktycznej roztaczanej nad młodą kadrą naukową, przez prowadzenie badań, odkrywanie nowych technologii, tworzenie teorii i dzieł naukowych, po zarządzanie podmiotami i organizację ich działalności, nawiązywanie i rozszerzanie współpracy międzynarodowej oraz upowszechnianie wiedzy. Dzień Nauki Polskiej – to święto ustanowione, jako wyraz najwyższego uznania dla dokonań naukowców. W tym roku obchodzone jest po raz drugi. Jako datę wyznaczono dzień urodzin Mikołaja Kopernika w uznaniu jego zasług na polu astronomii.  CZYTAJ TAKŻE: Minister Czarnek w Dniu Nauki Polskiej: „W ostatnim czasie przeznaczyliśmy 1 mld zł na podwyżki dla pracowników uczelni wyższych” PAP
Senat przyjął poprawki do ustawy w sprawie czternastej emerytury.  Ustawa wraca teraz do Sejmu^Zespół wPolityce.pl^2021-02-19 18:28:10.638052+01:00^https://wpolityce.pl/polityka/539924-senat-przyjal-poprawki-do-ustawy-w-sprawie-14-emerytury^Senat przyjął w piątek poprawki do ustawy w sprawie czternastej emerytury. Zmiany zakładają inne źródło finansowania czternastek i zniesienie progu dochodowego uprawniającego do świadczenia. Ustawa wróci teraz do Sejmu. Za ustawą o kolejnym w 2021 r. dodatkowym rocznym świadczeniu pieniężnym dla emerytów i rencistów z poprawkami głosowało 97 senatorów, jeden był przeciw i jeden wstrzymał się od głosu. Wcześniej senatorowie głosowali nad poprawkami do ustawy. Za zmianą dotyczącą zniesienie progu dochodowego tak, by świadczenie w pełnej wysokości mogli pobierać wszyscy emeryci i renciści, opowiedziało się 50 senatorów, 46 było przeciw, trzech wstrzymało się od głosu. Z kolei za drugą poprawką zakładającą inne źródło finansowania czternastek (zamiast Funduszu Solidarnościowego – Fundusz Ubezpieczeń Społecznych) głosowało 51 senatorów, 48 było przeciw, jeden się wstrzymał. Ustawa wróci teraz do ponownego rozpatrzenia przez Sejm. Zgodnie z ustawą pełną czternastą emeryturę w wysokości minimalnej emerytury otrzymają seniorzy pobierający świadczenie w wysokości nieprzekraczającej 2900 zł brutto. W przypadku emerytów i rencistów pobierających świadczenie w wysokości powyżej 2900 zł stosowana będzie zasada złotówka za złotówkę, a więc czternasta emerytura będzie pomniejszana o kwotę przekroczenia ponad 2900 zł. Rząd szacuje, że czternastą emeryturę otrzyma ok. 9,1 mln osób. Zdecydowana większość, bo 7,9 mln osób – otrzyma wypłatę w pełnej wysokości. Na wypłatę świadczenia rząd przeznaczył ok. 11,4 mld zł. Czternasta emerytura zostanie wypłacona z urzędu w terminie wypłaty listopadowych świadczeń. W wyjątkowych sytuacjach świadczenie będzie wypłacone w grudniu 2021 r. – w przypadku świadczeń i zasiłków przedemerytalnych – i w styczniu 2022 r. – w przypadku okresowo co kwartał wypłacanych świadczeń z ubezpieczenia społecznego rolników. Dodatkowo w kwietniu seniorzy otrzymają trzynastą emeryturą. Dodatek ten przysługuje wszystkim emerytom i rencistom bez względu na wysokość pobieranego świadczenia. PAP
NASZ WYWIAD. Prof. Ryba: PO nie jest w stanie przelicytować Lewicy, a na prawej flance buduje sobie szklaną ścianę^Zespół wPolityce.pl^2021-02-19 18:03:37.788027+01:00^https://wpolityce.pl/polityka/539902-wywiadprof-ryba-po-nie-jest-w-stanie-przelicytowac-lewicy^”Taki Strajk Kobiet byłby dobry dla społeczeństwa zachodnioeuropejskiego. Polskie jeszcze takie nie jest. To jest jeden powód, dlaczego za wcześnie. Drugi to jest ten, że obudził katolików. W moim przekonaniu skala radykalizmu, przekroczenie tych granic pokazało takim leniwym albo bardzo „otwartym” środowiskom katolickim, że tu walka toczy się na śmierć i życie, że walka toczy się na serio o wymiar kulturowy funkcjonowania naszego kraju” - ocenia w rozmowie z portalem wPolityce.pl prof. Mieczysław Ryba, politolog, wykładowca KUL. CZYTAJ RÓWNIEŻ: -Kolejny sygnał o rosnącej sile Hołowni. Wygrywa ważne starcie z Platformą. „Pytanie, czy wysokie notowania nie przyszły zbyt wcześnie”. NASZ SONDAŻ -Już nie tylko aborcja. Nowa oferta PO: seksedukacja, antykoncepcja, in vitro. Kidawa-Błońska: Kobieta musi samodzielnie podjąć decyzję wPolityce.pl: PO skręca w lewo – w tym duchu chce zmienić deklarację ideową. Tym samym powiększa się skrajnie lewicowa część polskiej sceny politycznej. Szczególnie jeżeli dodamy do tego Ruch Szymona Hołowni, który również stawia na lewicowych polityków. Jakie to będzie miało skutki dla rozkładu sił? Prof. Mieczysław Ryba: Na razie nic się nie zmienia, bo ten układ opozycyjny nie rządzi. Natomiast jeśli rzeczywiście by te środowiska doszły do władzy, będą realizować program rewolucji kulturowej. I wszystko jedno, czy to będzie ktoś w rodzaju Szymona Hołowni mówiący, że jest katolikiem – jak Joe Biden, który też jest katolikiem, a wprowadza rewolucję w USA – czy to będzie ktoś, kto się uważa za bardziej laicko usposobionego polityka, jak Borys Budka, czy już całkiem ateistycznego, jak Włodzimierz Czarzasty. Będą realizowali ten program, zresztą bardzo lansowany przez zagranicę, przez Unię Europejską. Wydaje się, że powoli tworzy się - jeszcze nieformalny - blok proaborcyjny i proLGBT. Czy będzie to miało jakieś wymierne skutki społeczne, w szczególności jeżeli weźmiemy pod uwagę, że Strajk Kobiet znacznie przesunął granice przyzwolenia na pewne działania czy zachowania? W moim przekonaniu Strajk Kobiet jednak wybuchł za wcześnie – z lewicowego punktu widzenia. Proszę zwrócić uwagę, jak szybko stracił on poparcie społeczne. Jak szybko nawet demonstranci opuścili panią Lempart i towarzyszki. Oni przelicytowali. Taki Strajk Kobiet byłby dobry dla społeczeństwa zachodnioeuropejskiego. Polskie jeszcze takie nie jest. To jest jeden powód, dlaczego za wcześnie. Drugi to jest ten, że obudził katolików. W moim przekonaniu skala radykalizmu, przekroczenie tych granic pokazało takim leniwym albo bardzo „otwartym” środowiskom katolickim, że tu walka toczy się na śmierć i życie, że walka toczy się na serio o wymiar kulturowy funkcjonowania naszego kraju. Owszem, granice przekroczono, ale czy to będzie miało dla lewicy pozytywny skutek? Nie jestem o tym przekonany. Czy lewicowe postulaty wystarczą do skonsolidowania opozycji? Nie. Tak naprawdę opozycję konsoliduje pragnienie zdobycia władzy i czerpania z niej korzyści. Druga rzecz to jest pragnienie zaistnienia na salonach europejskich i zrobienie kariery porównywalnej do Donalda Tuska. Kwestie ideologiczne są ważne dla tej skrajnej lewicy, natomiast dla PO jest to kwestia tylko i wyłącznie narzędzia do zdobycia władzy. Tak sobie skalkulowali – moim zdaniem niesłusznie – że prezentując lewicowe oblicze wyeliminują tą rosnącą konkurencję – szczególnie Hołowni – ze sceny politycznej, bo śmiertelnie im zagraża. Zobaczymy. Wydaje mi się, że co zyskają na lewo, to stracą na prawo. Co dalej będzie z PO? Jakie będą skutki poparcia aborcji na życzenie przez to ugrupowanie? Z jednej strony bowiem nawet gdyby chcieli zagospodarować ten elektorat, który obecnie opowiada się za Szymonem Hołownią, to i tak stoją na z gruntu straconej pozycji z tego względu, że u Hołowni działa jednak nadal efekt świeżości i nieuwikłania w różne afery. Mało tego, nie są w stanie przelicytować Lewicy w tym programie, w tych hasłach. Lewica jest jeszcze bardziej radykalna i nikt jej nie prześcignie. Budują sobie na prawej flance jakiś szklany sufit, czy szklaną ścianę i są tacy, którzy nawet mówią o tym wprost. Roman Giertych – wielki zwolennik Platformy – mówi, że to jest potężny błąd, że w ten sposób wzmacniają PiS i to wydaje się być głos racjonalny. Dziękuję za rozmowę. Rozmawiała Anna Wiejak
TYLKO U NAS. Problem z rejestracją partii Hołowni. Pomrenke, lider Polski 2050 na Śląsku tłumaczy: Ciężko jest zabezpieczyć nazwę^Zespół wPolityce.pl^2021-02-19 17:49:29.184992+01:00^https://wpolityce.pl/polityka/539910-problem-z-rejestracja-nazwy-partii-holownidzialacz-tlumaczy^Szymon Hołownia nie zdążył zarejestrować nazwy partii Polska 2050 - ubiegła go w tej kwestii partia, która wcześniej nazywała się Jeden-PL. „To są osoby, które robią takie coś, może to jest przesadne słowo – zawodowo. Oni to robią specjalnie. Mają kilka partii, które potem zmieniają tylko nazwy, jak się pojawia jakaś nowa siła polityczna, jaką teraz jesteśmy my” - komentuje tę sytuację w rozmowie z portalem wPolityce.pl Łukasz Pomrenke, lider Polski 2050 w województwie śląskim.  CZYTAJ TAKŻE: Hołownia nie zdążył zarejestrować partii Polska 2050, a już inne ugrupowanie przyjęło taką nazwę. „Zabezpieczyliśmy markę dla niego” Łukasz Pomrenke odnosi się do kwestii, że podobno do partii Jeden-PL zgłosili się byli działacze ruchu Szymona Hołowni. To oni mieli prosić o rejestrację nazwy „Polska 2050”. Z tego co wiem, to od nas nikt nie przechodził do tej partii — mówi Łukasz Pomrenke. Na uwagę, że prezes partii Polska 2050 Włodzimierz Zydorczak w rozmowie z „Rzeczpospolitą” utrzymuje, że właśnie tak było, odpowiada: Różni ludzie tak mówią. Ostatnio w Sosnowcu była konferencja, że do PO przeszli ludzie z naszych śląskich struktur. To było fikcją, bo te dwie osoby, które przeszły, aspirowały do działania w naszym ruchu, ale w nim nie działały. Nie były ani w stowarzyszeniu, ani nie pełniły żadnych funkcji. To były osoby, które chciały z nami działać, ale nie działały. Po czym odnosząc się do samej sprawy rejestracji nazwy partii, podkreśla: Takie coś przechodziła PO, Kukiz’15, i wszystkie struktury polityczne w Polsce. Są ludzie, którzy chcą zbić jakiś kapitał polityczny na tego typu działaniach, zatem tutaj nie ma co się przejmować takimi rzeczami. Sam Włodzimierz Zydorczak twierdzi, że zarejestrował nazwę partii „Polska 2050”, aby ją zabezpieczyć dla Szymona Hołowni i że liczy na współpracę. To są osoby, które robią takie coś, może to jest przesadne słowo – zawodowo. Oni to robią specjalnie. Mają kilka partii, które potem zmieniają tylko nazwy, jak się pojawia jakaś nowa siła polityczna, jaką teraz jesteśmy my. Ciężko jest zabezpieczyć nazwę, kiedy coś powstaje. Tacy ludzie byli, są i będą. Jednak według mnie to nie jest żaden problem, bo i tak ludzie wiedzą, w której partii działa Szymon Hołownia. Zatem ludzie raczej nie będą się mylić — zaznacza. not. as
"Łubudubu, łubudubu…". Mucha zachwala dołączenie do Hołowni: Nie spodziewałam się, że tak dobrze będę się tutaj czuła^Zespół wPolityce.pl^2021-02-19 17:07:52.324638+01:00^https://wpolityce.pl/polityka/539850-lubudubu-lubudubu-mucha-zachwala-dolaczenie-do-holowni^„Naprawdę dobrze się czuję w miejscu, w którym jestem. Powiem, że nawet nie spodziewałam się, że tak dobrze będę się czuła, dlatego że odkryłam wiele rzeczy, które są na zapleczu w Polsce 2050 i to są świetne mechanizmy, świetna struktura funkcjonowania” - powiedziała na antenie poseł Joanna Mucha z Polski 2050. Mucha pytana przez Żakowskiego oto, jakie rozwiązanie w kwestii aborcji proponuje Polska 2050, odpowiedziała: My proponujemy referendum na wzór tego irlandzkiego. Wiem, że wielu Polaków trochę się boi referendów, ale chcemy, aby przed nim był zorganizowany panel obywatelski. To jest fikcja. (…) Trzeba zaproponować dwa warianty pytań, to jakie warianty chciałaby pani zaproponować? —dopytywał Żakowski. Dlatego potrzebny jest panel, który będzie pracował wcześniej, aby postawić pytanie referendalne. Tak to wyglądało w Irlandii.  —odpowiedziała Mucha. Na uwagę, że potrwa do jeszcze długo, bo najpierw trzeba wygrać wybory, a później zanim zacznie pracę panel i zorganizuje się referendum miną lata, odpowiedziała: Zobowiązujemy się, że wszystko, co PiS napsuł, to zostanie natychmiast, jak to będzie możliwe, cofnięte . (…) Wydaje mi się, że wybory mogą być wcześniej —powiedziała. Mucha na koniec zaapelowała również oto, abyśmy zaczęli przyzwyczajać się do tego, że będziemy żyli z pandemią bardzo długo. Wszyscy myślimy, że pandemia zaraz się skończy i wrócimy do tego, co było rok temu i wcześniej - nie wrócimy. Musimy sobie to wszyscy uświadomić —podkreśliła Mucha. kk/TOK FM
Platforma chwali się "transferem". W szeregi partii Budki wstąpiła senator... Koalicji Obywatelskiej. "To bardzo miła wiadomość"^Zespół wPolityce.pl^2021-02-19 17:01:18.380522+01:00^https://wpolityce.pl/polityka/539911-po-chwali-sie-transferem-z-koalicji-obywatelskiej^Senator KO Ewa Matecka, do tej pory bezpartyjna, przystąpiła do Platformy Obywatelskiej – poinformował w piątek PAP szef klubu senatorów Koalicji Obywatelskiej Marcin Bosacki. Dziś pani senator złożyła deklarację, która została dostarczona do Biura Krajowego PO. Ja się bardzo cieszę jako przewodniczący grupy senackiej KO, bo pani senator Matecka jest nie tylko moją krajanką z Wielkopolski, ale jest bardzo aktywną senatorką w kwestiach zdrowia, kultury, oświaty, więc jest to bardzo miła wiadomość dla naszej partii  — podkreślił Bosacki. Ewa Matecka zasiada w Senacie pierwszą kadencję; wcześniej była związana z samorządem, w latach 2014-2019 pełniła urząd wiceprezydenta Ostrowa Wielkopolskiego. W wyborach przed dwoma laty w swym okręgu pokonała senatora PiS Łukasza Mikołajczyka, późniejszego wojewodę wielkopolskiego (odwołanego w grudniu w związku z kontrowersjami wokół budowy tzw. zamku w Stobnicy). Senator Matecka (z wykształcenia archeolog, absolwentka Uniwersytetu im. Adama Mickiewicza w Poznaniu) zasiada w trzech senackich komisjach: Kultury i Środków Przekazu, Komisji Zdrowia oraz Komisji Nadzwyczajnej do spraw Klimatu. Aktywny udział Matecka brała też w czwartkowej dyskusji w Senacie w sprawie wyboru nowego Rzecznika Praw Obywatelskich. Kandydata na ten urząd, wybranego wcześniej przez Sejm, Piotra Wawrzyka pytała m.in. o ochronę praw osób LGBT i młodzieży, która – jak mówiła – często pada ofiarą agresji w szkole. xyz/PAP
Minister Czarnek w Dniu Nauki Polskiej: "W ostatnim czasie przeznaczyliśmy 1 mld zł na podwyżki dla pracowników uczelni wyższych"^Zespół wPolityce.pl^2021-02-19 15:49:14.134051+01:00^https://wpolityce.pl/polityka/539892-czarnek-w-dniu-nauki-polskiej-1-mld-zl-dla-wykladowcow^Polska nauka ciągle się rozwija. W ostatnim czasie przeznaczyliśmy 1 mld zł na podwyżki dla pracowników uczelni wyższych; 65 mln zł na nauczanie zdalne; ponad 172 mln zł na wsparcie kształcenia przyszłych kadr medycznych - powiedział w piątek minister edukacji i nauki Przemysław Czarnek. Jak zaznaczył „wsparcie będzie dalej systematycznie kontynuowane”. CZYTAJ RÓWNIEŻ: Ważne ostrzeżenie! Prof. Czarnek: Chrystianofobia dotarła do Europy, jest już faktem. Pewne jej objawy dochodzą również do Polski W przypadające 19 lutego w rocznicę urodzin Mikołaja Kopernika święto Dnia Nauki Polskiej, ustanowione przez Sejm RP, szef MEiN w czasie konferencji prasowej wyraził radość, że „polska nauka ciągle się rozwija”.  Badania naukowe rozwijają nasz kraj, rozwijają nasze społeczeństwo, odkrywają prawdę w coraz to nowych obszarach  — powiedział minister Czarnek. Jak zaznaczył, „możemy dalej patrzeć w przyszłość bardzo pozytywnie”.
Wymowne! Lewicowa polityk została przewodniczącą koła poselskiego Polska 2050. Co na to konserwatywni wyborcy Hołowni?^Zespół wPolityce.pl^2021-02-19 15:45:56.155505+01:00^https://wpolityce.pl/polityka/539894-wymowne-gill-piatek-szefowa-kola-poselskiego-polska-2050^Hanna Gill-Piątek została przewodniczącą koła poselskiego Polski 2050 - poinformowało w piątek biuro prasowe formacji. W skład koła, oprócz Gill-Piątek, wchodzą dwie posłanki: Joanna Mucha i Paulina Hennig-Kloska. CZYTAJ WIĘCEJ: Kolejny sygnał o rosnącej sile Hołowni. Wygrywa ważne starcie z Platformą. „Pytanie, czy wysokie notowania nie przyszły zbyt wcześnie”. NASZ SONDAŻ W czwartek na sejmowej stronie internetowej zamieszczono informację o powstaniu koła poselskiego Polski 2050, które tworzą: Hanna Gill-Piątek, Joanna Mucha i Paulina Hennig-Kloska. W piątek Biuro Prasowe Polski 2050 poinformowało, że przewodniczącą koła została Gill-Piątek. O złożeniu do marszałek Sejmu wniosku w sprawie rejestracji koła posłanki poinformowały we wtorek na konferencji prasowej. Wyraziły wówczas nadzieję na szybką rejestrację, bo - podkreślały - koło daje większe możliwości reprezentowania osób popierających ruch. CZYTAJ WIĘCEJ: Hołownia krytykuje rząd za działania w pandemii. A co, gdyby od niego zależała walka z koronawirusem? Płakałby jak nad konstytucją? Utworzenie koła poselskiego Polski 2050 było możliwe po przejściu do ugrupowania Hennig-Kloski - wcześniej posłanki Nowoczesnej z klubu Koalicja Obywatelska, gdyż koło w Sejmie musi liczyć minimum trzy osoby. Wcześniej do Polski 2050 przeszły posłanki: Hanna Gill-Piątek (z klubu Lewica) i Joanna Mucha (z klubu KO). Hennig-Kloska należy do czworga osób, których dołączenie do ruchu Szymona Hołowni ogłoszono w poniedziałek. Oprócz trzech posłanek, reprezentantem Polski 2050 w parlamencie jest również senator Jacek Bury.         kk/PAP
Przedstawiciel branży mleczarskiej zaprosił Spurek na rozmowę przy szklance kefiru. Europoseł odmówiła: "Wolę szklankę mleka roślinnego"^Znalezione w sieci^2021-02-19 15:45:20.359106+01:00^https://wpolityce.pl/polityka/539891-spurek-zaproszona-na-rozmowe-przy-szklance-kefiru-odmowila^Europoseł Sylwia Spurek domaga się zakazu reklamy mięsa, mleka i nabiału. Twierdzi, że m.in. krowy cierpią w czasie pozyskiwania mleka. Na jej wpisy zareagował prezes Krajowego Związku Spółdzielni Mleczarskich, Waldemar Broś. Zaprosił Spurek do siedziby KZSM na rozmowę „przy szklance wspaniałego jogurtu, kefiru, czy innych napojów mleczarskich”. Europoseł odpowiedziała na tę propozycję.  CZYTAJ TAKŻE: — Chodzi o zwierzęta czy branżę roślinną? Spurek brnie dalej! Chce zakazu reklamy mięsa i powołania funduszu promocji weganizmu — Sylwia Spurek kontra hodowcy zwierząt. Europosłanka chce całkowitego zakazu reklamy mięsa, mleka i nabiału Pani Sylwio - krowy nie cierpią, że pozyskuje się od nich mleko bo jest to zgodne z naturą, cierpiałyby gdyby co najmniej 2 razy dziennie nie były dojone. Pragnę Panią poinformować, że polscy rolnicy bardzo o nie dbają zapewniając im właściwe zgodnie z unijnymi wymogami warunki siedliskowe   — powiedział Waldemar Broś, prezes Krajowego Związku Spółdzielni Mleczarskich. Nie znam osobiście Pani, ale na zdjęciu wygląda Pani bardzo sympatycznie. Zapraszam Panią do KZSM przy ul. Hożej 66/68 w Warszawie i porozmawiamy o produktach mleczarskich przy szklance wspaniałego jogurtu, kefiru, czy innych napojów mleczarskich  — złożył propozycję Spurek prezes KZSM. Panie Waldku, Pan się nie boi, cała nauka murem za mną stoi… Prezes KZSM zaprasza mnie na szklankę krowiego kefiru, a ja wolę szklankę mleka roślinnego. Tak, spotkajmy się i porozmawiajmy - o cierpieniu zwierząt, środowisku, o tym, co stoi za szklanką tzw. normalnego mleka… — napisała na Twitterze w odpowiedzi na wspomnianą propozycję Sylwia Spurek.
Lichocka pozywa szefa PO i wnioskuje o uchylenie mu immunitetu. Mecenas posłanki: Budka kierował "swoistą grupą przestępczą"^Zespół wPolityce.pl^2021-02-19 15:23:00.981370+01:00^https://wpolityce.pl/polityka/539889-lichocka-pozywa-budke-i-wnioskuje-o-uchylenie-mu-immunitetu^Joanna Lichocka (PiS) złożyła wniosek do sejmowej komisji regulaminowej o uchylenie immunitetu szefowi PO Borysowi Budce. Została pomówiona; „Budka działał jak kierownik swoistej grupy przestępczej” - mówi PAP mecenas Andrzej Lew-Mirski. Poinformował, że złożył w imieniu posłanki pozew karny wobec Budki o zniesławienie. Mecenas posłanki Lichockiej, Andrzej Lew-Mirski wyjaśnił w rozmowie z PAP, że wniosek do komisji etyki dotyczy negatywnej kampanii prowadzonej przez Platformę Obywatelską, na której czele stoi Borys Budka. Platforma sugerowała, że przy udziale poseł Lichockiej, pieniądze, które można było przeznaczyć na leczenie chorych na raka dzieci, trafiły do Telewizji Publicznej. Pani Lichocka została pomówiona o to, że dzięki jej postawie te pieniądze trafiły nie tam, gdzie trzeba. To się wiązało oczywiście z całym kompleksem ataków billboardowych na nią. W całej Polsce pojawiły się billboardy, które musiały kosztować krocie, tylko po to, żeby posłance Lichockiej zrobić niedogodność w postaci rozprzestrzeniania informacji, które były nieprawdziwe —powiedział Lew-Mirski. W ocenie mecenasa Lichockiej, Borys Budka kierował „swoistą grupą przestępczą”, która łamała prawo.  Ja upatruję tutaj takiej działalności, poniekąd grupy nacisku, na której czele stoi pan Budka —powiedział Lew-Mirski. Podkreślił, że są dwie drogi postępowania.  Jedna to jest droga postępowania karnego, gdzie jest akt oskarżenia przeciwko danej osobie - i ja taki akt oskarżenia złożyłem - z tytułu uznania kogoś za winnego popełnienia czynu z artykułu 212 można się otrzeć nawet o dwa lata pozbawienia wolności —podkreślił prawnik. Zapowiedział też złożenie w przyszłym tygodniu pozwu do sądu o ochronę dóbr osobistych.  To jest jeszcze inna droga postępowania - postępowanie cywilne, gdzie nie ma kary w rozumieniu prawa karnego, tylko jest możliwość przeproszenia, bądź też zapłacenia nawiązki czy odszkodowania w postaci przeprosin na łamach powiedzmy jakieś gazety —zaznaczył Lew-Mirski.  W lutym zeszłego roku Sejm opowiedział się przeciwko uchwale Senatu o odrzucenie nowelizacji ustawy o radiofonii i telewizji oraz ustawy abonamentowej, która zakładała rekompensatę w wysokości 1,95 mld zł w 2020 r. dla TVP i Polskiego Radia. Po tym głosowaniu media społecznościowe obiegło zdjęcie posłanki Joanny Lichockiej, na którym widać, jak posłanka trzyma wyciągnięty w górę środkowy palec. Lichocka zapewniała wówczas, że nie wykonała wulgarnego gestu. Posłanka przeprosiła wszystkich, którzy poczuli się urażeni tymi wydarzeniami. Stwierdziła też, że przy użyciu stopklatek wprowadza się opinię publiczną w błąd i zarzuciła PO uruchomienie „machiny propagandowej”. Po tych wydarzeniach na ulicach polskich miast pojawiły się billboardy i plakaty z posłanką Lichocką.  kk/PAP
A fake news poszedł w świat! Nie było wepchnięcia pod tramwaj aktywistki LGBT. Prokuratura odmówiła wszczęcia śledztwa ws.  "Lu"^Zespół wPolityce.pl^2021-02-19 14:58:41.298267+01:00^https://wpolityce.pl/polityka/539886-a-fake-news-poszedl-w-swiat-lu-nie-wepchnieto-pod-tramwaj^„Prokuratura odmówiła wszczęcia śledztwa po czynnościach sprawdzających i przesłuchaniu samej pokrzywdzonej Mai ‘Lu’” - poinformował na Twitterze mec. Bartosz Lewandowski z Instytutu Ordo Iuris. Prokuratura stwierdziła, że „czynu nie popełniono”. CZYTAJ RÓWNIEŻ: — Fake news? Na to wygląda! Aktywistka LGBT przekonywała, że wepchnięto ją pod tramwaj, ale dowodów brak. Jest stanowisko ZTM — Aktywistka LGBT „Lu” donosi, że ktoś wepchnął ją pod tramwaj. Ordo Iuris składa zawiadomienie do prokuratury W październiku środowiska LGBT rozpętały w mediach burzę po tym, jak aktywistka Maja „Lu” z organizacji Stop Bzdurom stwierdziła, że została wepchnięta pod tramwaj. Wersji Mai „Lu” nie potwierdził warszawski ZTM, do którego nie wpłynęło żadne zawiadomienie w tej sprawie, a Instytut Ordo Iuris zawiadomił prokuraturę, przypominając o prawnym obowiązku zgłaszania możliwości popełnienia przestępstwa. Dziś sprawa ma swój finał. Mec. Bartosz Lewandowski z Ordo Iuris poinformował na Twitterze, że prokuratura odmówiła wszczęcia śledztwa ws. rzekomego wepchnięcia aktywistki LGBT Mai „Lu” pod tramwaj, ponieważ: „czynu nie popełniono”. Prokuratura Okręgowa Warszawa-Praga umorzyła śledztwo w sprawie rzekomego „wepchnięcia” aktywistki LGBT „Lu” pod tramwaj. Przyczyną było stwierdzenie przez śledczych po dogłębnym zebraniu materiału dowodowego, że „czynu nie popełniono” — napisał Dyrektor Centrum Interwencji Procesowej Ordo Iuris.
Pocałunek śmierci? Wałęsa ocenia Hołownię: "Ma polityczny potencjał". Były prezydent podzielił się także kulisami kampanii^Co w TABLOIDACH?^2021-02-19 14:54:59.452921+01:00^https://wpolityce.pl/polityka/539884-walesa-ocenia-holownie-ma-polityczny-potencjal^Lech Wałęsa zapytany został przez „Super Express” o ocenę formacji Szymona Hołowni Polska 2050. Co były prezydent myśli o byłym prezenterze telewizyjnym? Wałęsa w rozmowie z „SE” szczerze przyznaje, że dzisiaj bliżej mu do „wieczności” niż do jakiejkolwiek innej partii, choć nie ukrywa, że Hołownia ma „polityczny potencjał”. Dziś w opozycji jest naprawdę trudno funkcjonować. I dziś mi najbliżej nie do Hołowni, nie do PO, ale do wieczności. Ale Hołownia ma polityczny potencjał, dobrze głosi —powiedział. Wałęsa jednocześnie przyznał, że przed wyborami prezydenckimi, były „jakieś próby kontaktu”. Były jakieś próby kontaktu przed wyborami i powiedziałem, że Hołownia to za 10 lat. Natomiast teraz, jak widać, jest bardzo aktywny. Dobrze to wygląda w teorii, problem jest bardziej z praktyką, bo to zawsze nie jest łatwe w polityce. Ale jak mówię, mi do wieczności teraz najbliżej  —powiedział. kk/”SE”
Kompromitacja Pawłowskiej. Lewica chce aborcji na życzenie, ale o rozwoju dziecka, to nie wie nic. Przypomnijmy więc, jak przebiega ciąża^Zespół wPolityce.pl^2021-02-19 14:23:26.263304+01:00^https://wpolityce.pl/polityka/539876-kiedy-zaczyna-bic-serce-dziecka-wtopa-posel-lewicy^W którym tygodniu ciąży zaczyna bić serce dziecka? Odpowiedź na to pytanie powinni znać posłowie niezależnie od tego, czy przyjmują, że życie zaczyna się od chwili narodzin czy poczęcia. Jak się okazało w dzisiejszym programie „Minęła8” wcale tak nie jest. Kompletną niewiedzą wykazała się posłanka Lewicy Monika Pawłowska. Specjalnie dla przedstawicieli jej środowiska politycznego przygotowaliśmy małą instrukcję, z której dowiedzą się, jak tydzień po tygodniu rozwija się dziecko. Pawłowska była jednym z gości programu „Minęła8” w TVP Info, gdzie rozmawiano m.in. o decyzji Platformy Obywatelskiej o poparciu aborcji na życzenie. CZYTAJ WIĘCEJ: Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” Poseł pytana o ocenę decyzji Platformy, odpowiedziała: Prawa człowieka to nie są postulaty żadnej partii. Bardzo się cieszę, że Platforma przypomniała sobie o prawach kobiet, o darmowej antykoncepcji, ale nie mogę przejść obojętnie obok tego, że była na to realna szansa przez osiem lat, kiedy Platforma rządziła i mogła w pełni, kompleksowo zadbać o prawa kobiet, prawa człowieka. Męczy mnie ciągły spór polityczny, ciągłe konferencję, „prześcigiwanie się”, kto wiele lepiej, kto wie więcej, kto chce lepiej dla kobiet. Może pozostawmy wybór kobietom, bo to podstawowe prawo człowiek.  Podstawowym prawem człowiek jest ten wybór, czy można zabić nienarodzone dziecko czy nie można? —dopytywał prowadzący rozmowę Bartłomiej Graczak. Nie posługujmy się takimi skrajnościami - zabić człowieka… —odpowiedziała Pawłowska. Ale to do tego się sprowadza, możemy używać różnych słów, ale taki jest fakt —odparł dziennikarz. Zaraz zaczniemy dyskusję filozoficzną, kiedy zaczyna się życie człowieka  —stwierdziła Pawłowska, która wyraźnie nie chciała, aby rozmowa potoczyła się w tym kierunku. Ale to nie jest filozofia, to jest chyba nauka —stwierdził Graczak. A nauka człowieka jako odrębną jednostkę traktuje człowieka od narodzin —przekonywała Pawłowska. Od narodzin, wcześniej nie ma człowieka… Wie pani, kiedy bicie serca się zaczyna? —zaśmiał się Graczak. Około II trymestru zaczyna się bicie serca —strzeliła Pawłowska, która nie miała żadnego o tym żadnego pojęcia. Naprawdę? Bicie serca zaczyna się w 5 tygodniu ciąży —wyjaśnił posłance dziennikarz. No to II trymestr… —powiedziała Pawłowska, ale szybko się z tych słów wycofała. CZYTAJ TAKŻE: NASZ WYWIAD. Raś: Nie podoba mi się stanowisko PO ws. aborcji. Ta zmiana optyki Platformy nie jest dobra i dla partii, i dla Polski Specjalnie dla pani poseł Pawłowskiej, ale także dla koleżanek i kolegów Lewicy, przypominamy jak wygląda rozwój dziecka. Bartłomiej Graczak pytał posłankę oto, kiedy zaczyna bić serce dziecka. Zdaniem Pawłowskiej, która się później poprawiła, są to okolice II trymestru ciąży. A jak jest naprawdę? Serce dziecka zaczyna kształtować się już w 4. tygodniu ciąży. W tym samym tygodniu mózg dzieli się na przodomózgowie, śródmózgowie i tyłomózgowie. Po obu stronach głowy powstają zalążki oczu i uszu. W 5. tygodniu ciąży dziecko m.in. ma już własny krwiobieg, w którym zaczyna krążyć krew. W następnym tygodniu serce zaczyna dzielić się na lewą i prawą komorę.  Pojawiają się oskrzela – pierwotne drogi oddechowe. Powstają jelita, zaczyna działać trzustka. Na twarzy pojawiają się zaczątki nosa, oczu i ust —czytamy na stronie poradnikzdrowie.pl. W 7. tygodniu ciąży funkcjonują już nerki, wątroba, układ pokarmowy i krwionośny. Całkowicie ukształtowany jest kościec, zbudowany początkowo z chrząstki. Różnicują się narządy rozrodcze – u chłopca pojawiają się zawiązki członka i jąder, a u dziewczynki – jajniki, ale nie można tego jeszcze zobaczyć podczas standardowego badania USG —czytamy. W 8. tygodniu ciąży rozwinięta jest już większość układów i narządów. W następnym tygodniu serce dziecka jest już w pełni ukształtowane.  Powstały wszystkie narządy wewnętrzne, odtąd będą tylko rosnąć i dojrzewać —czytamy. Lewicy polecamy najpierw dowiedzieć się jak wygląda rozwój dziecka, a dopiero później propagować aborcję na życzenie. Jak widać stopień niewiedzy, nawet u posłów, jest ogromny!         kk/poradnikzdrowie.pl/TVP Info
Spotkanie kierownictwa PiS na Nowogrodzkiej. Terlecki: "Musimy jednak zdyscyplinować naszych koalicjantów"^Zespół wPolityce.pl^2021-02-19 14:05:13.093172+01:00^https://wpolityce.pl/polityka/539879-spotkanie-kierownictwa-pis-na-nowogrodzkiej^W piątek po trzech godzinach zakończyło się spotkanie kierownictwa Prawa i Sprawiedliwości, czyli prezydium Komitetu Politycznego. Według wcześniejszych zapowiedzi, politycy mieli rozmawiać m.in. o sytuacji w Porozumieniu, wyborach na prezydenta Rzeszowa oraz projekcie ws. opłat od reklam. CZYTAJ RÓWNIEŻ: Czy w najbliższym czasie dojdzie do spotkania Rady Koalicji Zjednoczonej Prawicy? „Nie wykluczam żadnego scenariusza” Politycy PiS rozpoczęli rozmowy po godz. 13 i zakończyli je po trzech godzinach. Musimy jednak zdyscyplinować naszych koalicjantów, żeby przestali się zajmować sobą i - że tak powiem - rozpychaniem, a skoncentrowali na tym, co jest najważniejsze dla Polski  — powiedział przed rozpoczęciem posiedzenia szef klubu PiS, wicemarszałek Sejmu Ryszard Terlecki. Szef klubu PiS dodał, że jest jeszcze „parę spraw”, które wymagają omówienia. W tym kontekście wskazał na wybory na prezydenta Rzeszowa. „Myślę, że dzisiaj to będziemy mogli rozstrzygnąć” - stwierdził. Terlecki pytany o spotkanie Rady Koalicji przyznał, że nie wie, czy to ciało się zbierze w najbliższym czasie.  Na pewno spotkają się liderzy partii koalicyjnych i omówią problemy, które nie chcemy, żeby nas absorbowały, bo mamy ważniejsze sprawy na głowie  — mówił.                                          Szef Komitetu Wykonawczego PiS Krzysztof Sobolewski w piątek rano w Polskim Radiu 24 informował, że podczas posiedzenia kierownictwa partii będzie omawiana m.in. sytuacja w Porozumieniu. Dzisiaj mamy posiedzenie prezydium Komitetu Politycznego (PiS), gdzie między innymi tam sprawa będzie omawiana i będą podjęte decyzje, co do dalszych działań, ponieważ nie ukrywam, że sytuacja w Porozumieniu nie wpływa pozytywnie na sytuację Zjednoczonej Prawicy  — mówił Sobolewski. Odnosząc się do wzajemnych relacji, stwierdził, że „będzie to musiało być tematem spotkania liderów Zjednoczonej Prawicy”.  Ale kiedy i czy ona dojdzie do skutku w najbliższym czasie, to też będzie dzisiaj przedmiotem obrad nasz prezydium Komitetu Politycznego (PiS)  — dodał. Według informacji PAP nie jest też wykluczone, że po weekendzie zbierze się Rada Koalicji Rada Koalicji Zjednoczonej Prawicy, czyli ciało składające się z liderów partii wchodzących w skład Zjednoczonej Prawicy - PiS, Solidarnej Polski oraz Porozumienia, a także po 2-3 przedstawicieli każdej z tych partii. W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd. Ponadto - zdaniem Bielana - trzyletnia kadencja Gowina, upłynęła w kwietniu 2018 r. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia, przejął obowiązki prezesa partii. 5 lutego decyzją krajowego sądu koleżeńskiego - który nie jest uznawany przez część polityków partii - Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. Następnie ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech członków rządu: ministra-członka RM Michała Cieślaka, wiceministra aktywów państwowych Zbigniewa Gryglasa i wiceministra funduszy i polityki regionalnej Jacka Żalka, którym wycofano rekomendacje. W czwartek wicerzecznik ugrupowania Jan Strzeżek mówił, że Porozumienie poinformowało już oficjalnie koalicjantów - PiS i Solidarną Polskę - o wycofaniu rekomendacji dla tych trzech osób. W zeszłym tygodniu z pełnienia urzędu prezydenta Rzeszowa, ze względów zdrowotnych, zrezygnował Tadeusz Ferenc. Samorządowiec, w przeszłości związany z SLD, dość niespodziewanie na swego następcę namaścił polityka Solidarnej Polski, obecnego wiceministra sprawiedliwości Marcina Warchoła. Nie wiadomo, czy kandydaturę Warchoła poprze PiS i czy obecny wiceszef MS ma szansę zostać komisarzem, który będzie rządził Rzeszowem do czasu wyboru następcy Ferenca. Z kolei we wtorek minął termin prekonsultacji projektu ustawy, wpisanego na początku lutego do wykazu prac legislacyjnych rządu, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami, połowa wpływów ze składek od reklam ma trafić m.in. do Narodowego Funduszu Zdrowia, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Rządowe plany zaniepokoiły dużą część mediów, które w minioną środę protestowały we wspólnej akcji „Media bez wyboru”. Protest mediów wsparły również niektóre opozycyjne partie polityczne. W ubiegły piątek sprzeciw wobec projektowanych zmian wyraził koalicjant PiS - Porozumienie. xyz/PAP
Ona chciała zostać RPO? Rudzińska-Bluszcz ocenia wystąpienie prof. Wawrzyka: „Szkoda, że dziś gramy w „pomidora” o stawkę najwyższą”^Zaćwierkane na Twitterze^2021-02-19 13:53:05.301998+01:00^https://wpolityce.pl/polityka/539867-rudzinska-bluszcz-o-slowach-wawrzyka-zabawa-w-pomidor^Dziecięca zabawa Zuzanny Rudzińskiej-Bluszcz kontra mocna argumentacja prof. Piotra Wawrzyka. Wspierana przez organizacje współfinansowane przez Georga Sorosa, „społeczna” kandydatka na Rzecznika Praw Obywatelskich skompromitowała się swoimi infantylnymi wpisami na twitterze. W dziecinny sposób komentowała słowa prof. Wawrzyka przed Senatem, który nie zgodził się, by profesor został polskim Ombudsmanem. CZYTAJ TAKŻE:https://wpolityce.pl/polityka/535935-rudzinska-bluszcz-atakuje-nowo-powolanego-rpo CZYTAJ RÓWNIEŻ:UJAWNIAMY. Wspierają ją organizacje LGBT i KOD, szkolili ludzie Sorosa. Kim jest Zuzanna Rudzińska‑Bluszcz, kreowana na „społeczną” kandydatkę na RPO? Wawrzyk przed Senatem poruszał najbardziej istotne kwestie dotyczące praw człowieka w dobie koronawirusa. Spokojnie i rzeczowo przedstawiał argumenty. Bez emfazy i histerii (znanych z działań Adama Bodnara) podkreślał, że stoimy w bardzo ważnym punkcie, a nasze życie zmienia się diametralnie.  Świat po pandemii będzie inny. Nie wydaje się np. by firmy wróciły do pracy stacjonarnej w takim zakresie, w jakim miało to miejsce wcześniej, co będzie wymagało przyjęcia przepisów dotyczących m.in. korzystania z prywatnego sprzętu podczas wykonywania zdalnie pracy zawodowej. To są wszystkie kwestie, które - w moim przekonaniu - powinny pozostawać pod szczególną uwagą osoby pełniącej funkcję RPO – podkreślał Wawrzyk. Pandemia wykorzystywana jest do czasami nieuprawnionego zwalniania pracowników pod pretekstem związanym z nowym funkcjonowaniem firmy w ramach pandemii. RPO powinien w takich przypadkach stawać po stronie obywateli, a także dopingować ustawodawcę do tworzenia przepisów, które będą uniemożliwiały tego rodzaju proceder – mówił prof. Wawrzyk. Jak skomentowała te (i inne) wczorajsze wypowiedzi Zuzanna Rudzińska - Bluszcz? Dała popis złej woli i infantylizmu. Słucham z uwagą przesłuchania w Senacie kandydata na RPO @Piotr_Wawrzyk i przypominam sobie grę z dzieciństwa, w której na każde pytanie odpowiadało się: pomidor. Szkoda, że dziś gramy w pomidora o stawkę najwyższą: naszych praw obywatelskich – napisała Zuzanna Rudzińska-Bluszcz.
Jeśli już zmieniać nazwę Ronda Dmowskiego, to na "Rondo Ofiar Tych Kobiet"^Jacek Karnowski^2021-02-19 13:15:50.421032+01:00^https://wpolityce.pl/polityka/539865-jesli-juz-zmieniac-nazwe-to-na-rondo-ofiar-tych-kobiet^Patrząc na narastającą presję, by Romana Dmowskiego wyrzucić z centrum Warszawy i zastąpić rondo jego imienia „Rondem Praw Kobiet”, można zapytać: po co nam niepodległość, skoro mamy aborcję? W istocie przecież, jeśli już miałoby dojść do zmiany, to nowa nazwa powinna brzmieć: „Rondo Ofiar Tych Kobiet”. Tych, które pod znakiem pioruna walczą o prawo do rozszarpywania maleńkich dzieci, tak jak gdyby „niechciana ciąża” była jakąś plagą, która spada na ludzi niczym rak. Walczą o to „prawo”, stanowiące jednocześnie najwyższy stopień nieprawości wobec ich ofiar, bardziej niż walczyłyby o niepodległości.  Do XIX wieku, co czasów rewolucji przemysłowej, rolnej i naukowej, przeżywało może drugie, może trzecie dziecko. Pozostałe umierały do piątego, szóstego roku życia w wyniku chorób, infekcji, niedożywienia. Dziś, po mniej więcej 200 latach, wróciliśmy do punktu wyjścia. W wyniku aborcji w świecie zachodnim też pewnie ginie co drugi człowiek. Giną ludzie, których moglibyśmy spotkać na swoje drodze, z którymi moglibyśmy żyć obok siebie, ciesząc się codziennością tego cudownego świata, a później pójść razem dalej, miejmy nadzieję, że do nieba. Nie ma ich wśród nas z przyczyn najgłupszych z możliwych. Bo przecież co jak co ale warunki materialne, żeby nimi się zająć, żeby wychować i puścić w świat, to mamy. Jak nigdy w dziejach. I tu w Polsce, i w skali planety.  Dlaczego tak wiele tak potężnych sił promuje aborcję, a nawet podejmuje próby jej celebrowania? Dlaczego robią to w świecie, w którym dostęp do wszelakiej antykoncepcji jest czymś w istocie banalnym, oczywistym? Sądzę, że tu chodzi o przepuszczenie możliwie wielkiej ludzi przez to piekło. Dokonując aborcji - zarówno kobiety, jak i „towarzyszący” im często w tym procederze mężczyźni - przechodzą na złą stronę. Wybierają sprawy nic nie warte, depcząc jednocześnie to, co w życiu naprawdę się liczy. Uśmiercają w sobie bardzo dużo. I zaczynają uciekać, przed sobą i przed sumieniem. Nieprzypadkowo przecież środowiska aborcyjne w istocie nie cierpią także tych dzieci, które były „chciane”. W zasadzie nie lubią silnej rodziny z tym wszystkim, co ze sobą ona niesie. Bo owszem, z traumy aborcji można wyjść, ale nie zrobi się tego poprzez wyparcie tego, co się stało. Jedyną drogą są żal i pokuta. I opłakanie - i dziecka, i siebie, sprawcy.  Wszyscy umrzemy. Majątków i pozycji społecznej do grobów nie zabierzemy. Jeśli pozostanie po nas coś naprawdę wartościowego, to suma naszych dobrych uczynków na ziemi, i nasze dzieci. I Polska - albo ubabrana w masowy proceder zabijania dzieci, albo taka, która chce żyć. Dziś, owszem, sprawy nie wyglądają dobrze. Głęboko jednak wierzę, że to jeszcze nie koniec. Że jest w naszym życiu narodowym, w naszym polskim DNA, wola trwania, wola dawania życia, wola wybierania dobra, a nie zła.  CZYTAJ: Rondo Praw Kobiet zastąpi Rondo Dmowskiego? Zajmie się tym dziś Komisja ds. Nazewnictwa. Jaruzelska: „Nie było tego w planach”
Chodzi o zwierzęta czy branżę roślinną? Spurek brnie dalej! Chce zakazu reklamy mięsa i powołania funduszu promocji weganizmu^Czyżby obłęd?^2021-02-19 12:48:00.481968+01:00^https://wpolityce.pl/polityka/539866-chodzi-o-zwierzeta-czy-branze-roslinna-spurek-brnie-dalej^Sylwia Spurek brnie dalej w swojej walce z branżą mięsną. Tym razem zaproponowała „5 dla branży roślinnej”. Europosłanka chce m.in. powołania funduszu promocji weganizmu i zakazu reklam mięsa. CZYTAJ RÓWNIEŻ:  — Sylwia Spurek kontra hodowcy zwierząt. Europosłanka chce całkowitego zakazu reklamy mięsa, mleka i nabiału — Ten pomysł może szokować! Bill Gates: Wszystkie zamożne państwa powinny przejść na syntetyczną wołowinę Wczoraj Sylwia Spurek stwierdziła, że już czas na wprowadzenie zakazu promowania mięsa, mleka czy nabiału. Dziś przekuła te postulaty w „5 dla branży roślinnej”. Proponuję „5 dla branży roślinnej”: 1. zakaz reklamy mięsa, mleka, jaj; 2. likwidacja funduszy promocji tych produktów; 3. powołanie funduszu promocji weganizmu; 4. od przedszkola zajęcia „klimat i prawa zwierząt”; 5. 0% VAT na zamienniki mięsa, mleka, jaj. #GoVegan — napisała Spurek.
Jest wniosek o ustanowienie komisarza w Rzeszowie! Znamy kandydata. Ostateczna decyzja należy do premiera Morawieckiego^Zespół wPolityce.pl^2021-02-19 12:30:24.872121+01:00^https://wpolityce.pl/polityka/539864-jest-wniosek-o-ustanowienie-komisarza-w-rzeszowie^Wojewoda podkarpacki Ewa Leniart wysłała do premiera wniosek, w którym proponuje Marka Bajdaka, dyrektora wydziału nieruchomości w podległym jej urzędzie, na komisarza Rzeszowa – powiedział w piątek PAP rzecznik wojewody Michał Mielniczuk. CZYTAJ TAKŻE:  - PiS wystawi własnego kandydata na prezydenta Rzeszowa. Sobolewski: Będzie gwarantem dalszego szybkiego rozwoju miasta - Kandydatura Warchoła w Rzeszowie bez poparcia koalicjantów? Lider SP: Zdaje się, że apele nie przekonały kolegów z PiS Rzecznik podkreślił, że ostateczna decyzja należy do premiera. Informacje o kandydaturze Bajdaka na komisarza Rzeszowa podało jako pierwsze Radio RMF. Wybory prezydenta Rzeszowa są konieczne po tym, jak prezydent tego miasta Tadeusz Ferenc ogłosił w ubiegłym tygodniu rezygnację z zajmowanego od ponad 18 lat stanowiska. Jako kandydata na swoje dotychczasowe stanowisko zaproponował polityka Solidarnej Polski, wiceministra sprawiedliwości Marcina Warchoła, z którym wystąpił na wspólnej konferencji prasowej. Zgodnie z przepisami, w przypadku wygaśnięcia mandatu prezydenta miasta przed upływem kadencji wybory przedterminowe zarządza premier. Do czasu objęcia obowiązków przez nowo wybranego prezydenta miasta, funkcję tę pełni osoba wyznaczona przez szefa rządu. CZYTAJ TAKŻE: NASZ WYWIAD. Marcin Warchoł: Od dzisiaj moją partią jest Rzeszów. W mieście nie ma miejsca na politykę, tylko na ciężką pracę kk/PAP
Szef PSL zniecierpliwiony postawą Gowina. Dlaczego nie odchodzi? "Czeka na moment, w którym będzie miał poczucie bezpieczeństwa"^Zespół wPolityce.pl^2021-02-19 12:06:30.581111+01:00^https://wpolityce.pl/polityka/539857-szef-psl-zniecierpliwiony-postawa-gowina^Władysław Kosiniak-Kamysz nie przestaje kusić Jarosława Gowina! Lider Polskiego Stronnictwa Ludowego powtórzył dziś na antenie Radia ZET swój apel do szefa Porozumienia, aby ten jak najszybciej opuścił Zjednoczoną Prawicę. CZYTAJ WIĘCEJ:  - Kosiniak-Kamysz kusi Gowina na transfer do KP: Jako lekarz, będę starał się zdjąć bielmo z jego oczu, żeby przejrzał - Kosiniak-Kamysz popędza Gowina: Ma ostatnią szansę, żeby przejść „na dobrą stronę mocy”, ale nie będziemy czekać wiecznie Lider Ludowców pytany o sytuację Jarosława Gowina w Zjednoczonej Prawicy i jego ewentualne opuszczenie koalicji rządzącej, odpowiedział: To nie jest tak, że ktokolwiek będzie czekał na Jarosława Gowina i jego posłów do dnia zarejestrowania listy wyborczej. Czas ucieka. Nie warto marnować go na bycie w czarnej dziurze rozłączonej prawicy. Dopytywany oto, dlaczego jego zdaniem Gowin jeszcze nie zdecydował się na odejście, odparł: Myślę, że czeka na moment, który sprawi, że będzie miał poczucie bezpieczeństwa, że wszyscy posłowie, którzy współpracują z nim, wychodzą razem z nim. I będzie miał szansę pójść z kimś w aliansie wyborczym. Kosiniak-Kamysz przekonywał, że to nie Gowin jest ostatnią deską ratunku dla PSL-u, bo to lider Porozumienia ma problemy. Jeżeli ktoś potrzebuje desek ratunku, to jest to Jarosław Gowin a nie PSL, bo my jesteśmy samodzielnym podmiotem —komentuje polityk.  Szef Polskiego Stronnictwa Ludowego pytany był również o walkę rządu z pandemią. W jego opinii rząd źle zrobił otwierając hotele, a pozostawiając zamknięte restauracje. Rząd nie ma planu, a ten plan, który przedstawił, nie został zrealizowany. W listopadzie premier Morawiecki mówił: więcej zakażeń, większe obostrzenia. Było mniej zakażeń i były mniejsze obostrzenia. Źle postąpił rząd, odmrażając tylko i wyłącznie hotele, a nie uruchamiając restauracji w reżimie sanitarnym. I to spowodowało te wydarzenia choćby na Krupówkach, bo ludzie przyjechali do Zakopanego i nie mieli co ze sobą zrobić, gdzie pójść zjeść —tłumaczył. W rozmowie pojawił się również wątek dotyczący wyjazdu prezydenta Andrzeja Dudy na narty. CZYTAJ WIĘCEJ: Andrzej Duda na nartach? Stoki otwarte, więc w czym problem? Fogiel: „Nie sądzę, by to było w jakikolwiek sposób szkodliwe” Tam nic nie ma. Tam jest pustka, bajlando powyborcze trwa. Weekendziki i takie sprawy —mówił lider ludowców. Proszę wymienić jedną inicjatywę prezydenta w drugiej kadencji, jedno skuteczne działanie. Jak będzie choć jeden przykład, to pójdę przed Pałac Prezydencki i pomacham prezydentowi —zapowiedział Kosiniak-Kamysz. CZYTAJ TAKŻE: Marek Pyza: Prezydent na nartach, czyli jak władza nie pomaga Polakom przetrwać pandemii Prowadząca rozmowę Beata Lubecka pytała swojego gościa o sojusz z Pawłem Kukizem. Kosiniak-Kamysz podkreślił, że „nie mógł on trwać dłużej”. Poróżniliśmy się w sprawach wartości nadrzędnych. My jesteśmy za obecnością w UE, Paweł Kukiz miał inny stosunek do wetowania budżetu. Rozeszły się nasze drogi. Gdy możliwość współpracy się wyczerpała, to w kulturalny sposób się rozstaliśmy —dodał. kk/Radio ZET
Politycy Porozumienia dyskutują przez media. Strzeżek: Po stronie Bielana nie ma nikogo - nawet mnie, radnego z Bielan^Zespół wPolityce.pl^2021-02-19 12:03:22.844999+01:00^https://wpolityce.pl/polityka/539860-konflikt-trwa-strzezek-po-stronie-bielana-nie-ma-nikogo^Sąd jasno już określił, że prezesem Porozumienia jest Jarosław Gowin, po jego stronie jest prawo i struktury, po stronie Adama Bielana nie ma nikogo - nawet mnie, radnego z Bielan - powiedział PAP w piątek zastępca rzecznika Porozumienia Jan Strzeżek, odnosząc się do wniosku do SO w Warszawie. CZYTAJ RÓWNIEŻ: — Bielan: Do sądu okręgowego trafił wniosek informujący o uchwale sądu koleżeńskiego. Chodzi o wygaszenie kadencji prezesa Gowina — Czy w najbliższym czasie dojdzie do spotkania Rady Koalicji Zjednoczonej Prawicy? „Nie wykluczam żadnego scenariusza” — Prezes Porozumienia? Ziobro: Podałbym numer do Gowina. Nie mówię o kwestiach statutowych, w polityce liczy się realna siła Bielan przekazał PAP w piątek, że do Sądu Okręgowego w Warszawie trafił wniosek informujący o uchwale sądu koleżeńskiego ws. wygaszenia kadencji prezesa Porozumienia Jarosława Gowina i powierzeniu jego obowiązków przewodniczącemu konwencji krajowej, jako osobie uprawnionej do reprezentowania partii na zewnątrz. Sąd jasno już określił, że prezesem Porozumienia jest Jarosław Gowin, przyjmując w październiku (ub.r.) zmiany w statucie partii. Nawet najzabawniejsze kabaretowe ruchy Adama Bielana tego nie zmienią  — powiedział PAP zastępca rzecznika Porozumienia. Po stronie Jarosława Gowina jest prawo, parlamentarzyści i struktury Porozumienia. Po stronie Bielana nie ma nikogo - nawet mnie, radnego z Bielan  — ironizował Strzeżek, który jest radnym warszawskiej dzielnicy Bielany. Zastępca rzecznika Porozumienia nawiązał do uznania jesienią 2020 r. przed Sąd Okręgowy w Warszawie za prawomocne wszystkich uchwał zarządu krajowego partii. Informowała o tym w czwartek m.in. wiceszefowa resortu rozwoju, posłanka Porozumienia Iwona Michałek. Poprawka do statutu wydłużająca o rok (do 2021 r.) kadencję władz wybranych w 2017 r. - według informacji PAP - została zgłoszona do SO w Warszawie przez Jarosława Gowina w październiku ubiegłego roku. Wicerzecznik Porozumienia komentował też w rozmowie z dziennikarzami piątkowe słowa wicemarszałka Sejmu, szefa klubu PiS Ryszarda Terleckiego, który pytany przez dziennikarzy, czy będą dymisje trzech wiceministrów Porozumienia, odparł:  Na razie się tego nie spodziewamy.  Zapowiedział, że będą o tym rozmawiać członkowie prezydium Komitetu Politycznego PiS podczas piątkowego spotkania, które ma się rozpocząć o godz.13. Wycofaliśmy w ubiegłym tygodniu rekomendacje dla Zbigniewa Gryglasa, Michała Cieślaka i Jacka Żalka i to nie są ministrowie związani z Porozumieniem, być może są to ministrowie PiS, ale nie nasi  — powiedział dziennikarzom Strzeżek. Być może PiS chce ze swojej puli rekomendować tych trzech polityków na stanowiska ministerialne, my jako Porozumienie będziemy myśleli o tym, kogo od siebie desygnować na stanowiska rządowe  — dodał. Pytany, czy jeśli ta trójka nie zostanie odwołana przed posiedzeniem Sejmu, Porozumienie da wyraz swojemu niezadowoleniu w jakimś głosowaniu, Strzeżek odparł, że przed posiedzeniem Sejmu odbędzie się spotkanie zarządu Porozumienia Jarosława Gowina. Będziemy na pewno rozmawiać o bieżącej sytuacji  — zaznaczył. Zapewnił zarazem, że Porozumienie jest „lojalnym partnerem ZP”. Adam Bielan stara się rozbijać obóz Zjednoczonej Prawicy, ale mu się tu nie uda. Nasi partnerzy z PiS i Solidarnej Polski mogą być spokojni, Adam Bielan Zjednoczonej Prawicy nie rozbije  — podkreślił Strzeżek. Nie wykluczył, że Porozumienie zgłosi też swojego kandydata na prezydenta Rzeszowa. W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek lidera partii Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii jesienią 2017 r. wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. Z kolei Jarosław Gowin i jego zwolennicy przekonują, że 5 lutego decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. 13 lutego ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech posłów; wśród wyrzuconych z ugrupowania są m.in. wiceminister funduszy i polityki regionalnej Jacek Żalek, wiceminister aktywów państwowych Zbigniew Gryglas, minister-członek RM Michał Cieślak i Włodzimierz Tomaszewski. Powodem tej decyzji było także wielokrotne łamanie statutu partii. Przedstawiciele Porozumienia poinformowali ponadto, że Żalkowi, Gryglasowi i Cieślakowi cofnięte zostały rekomendacje do zasiadania w rządzie Mateusza Morawieckiego. Po oficjalnej informacji rzeczniczka Porozumienia Magdalena Sroka stwierdziła, że od zdymisjonowania wspomnianej trójki będzie zależeć „spójność Zjednoczonej Prawicy”. W ostatnim czasie nie odbywały się jednak posiedzenia Rady Koalicji, w której - jak informowało Porozumienie - zawiesił swoją obecność Jarosław Gowin. Na mocy ostatniej umowy koalicyjnej Zjednoczonej Prawicy, to właśnie na posiedzeniach Rady zatwierdzane są ostatecznie ewentualne zmiany w rządzie. xyz/PAP
Kolejny sygnał o rosnącej sile Hołowni. Wygrywa ważne starcie z Platformą. "Pytanie, czy wysokie notowania nie przyszły zbyt wcześnie". NASZ SONDAŻ^Nasz Sondaż^2021-02-19 11:47:07.328664+01:00^https://wpolityce.pl/polityka/539848-kolejny-sygnal-o-rosnacej-sile-holowni-wygrywa-wazny-sondaz^Najnowszy sondaż pracowni Social Changes na zlecenie portalu wPolityce.pl przynosi potwierdzenie rosnącej siły partii Szymona Hołowni, czyli Polski 2050. Okazuje się, że bardzo duża grupa Polaków sądzi, iż właśnie to ugrupowanie wyrasta na główną siłę opozycyjną.  W naszym badaniu zadaliśmy respondentom następujące pytanie:  Które ugrupowanie polityczne w najbliższej przyszłości będzie miało większe znaczenie jako opozycja? Największa grupa badanych - aż 37 proc. - odpowiedziała, że będzie to Polska 2050 Szymona Hołowni.  16 proc. sądzi, że to Platforma Obywatelska będzie stanowiła główną siłę anty-PiSu.  47 proc. badanych wybrało odpowiedź „trudno powiedzieć”.  W Hołownię - co trudno uznać za zaskoczenie - najbardziej wierzą wyborcy Hołowni, a w Platformę wyborcy Platformy. Jednak więcej niż co piąty wyborca KO sądzi, że jego partia przegra batalię o dominację. Z kolei wyborcy Zjednoczonej Prawicy jednoznacznie wskazują: to starcie wygra Hołownia.      To kolejne badanie, w którym widać, że Hołownia umacnia swoją pozycję, zarówno w sferze bezpośredniego poparcia, jak i w zakresie społecznego postrzegania jego partii. Pozostaje pytanie, czy jego wysokie notowania nie przyszły zbyt wcześnie; co prawda Zjednoczona Prawica przeżywa trudne chwile, ale do przyspieszonych wyborów jednak wciąż bardzo daleko.  CZYTAJ TAKŻE: Zyskują PiS i Lewica, Polska 2050 zwiększa przewagę nad Koalicją Obywatelską, PSL pod progiem. Najnowszy sondaż - sprawdź wyniki! Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1095 osób w dniach od 12 do 15 lutego 2021 roku. Prej
Czy doktor prawa może się aż tak ośmieszać? Bodnar dyktuje warunki TK: "Umorzyć sprawę z wniosku I Prezes SN"^Zespół wPolityce.pl^2021-02-19 11:16:43.031105+01:00^https://wpolityce.pl/polityka/539853-bodnar-dyktuje-warunki-tk-umorzyc-sprawe-z-wniosku-sn^Adam Bodnar przekracza kolejne granice. Tym razem domaga się od Trybunału Konstytucyjnego, by ten umorzył sprawę wniesioną do TK przez I Prezes SN. Wniosek prof. Małgorzaty Manowskiej dotyczy niezwykle ważnej sprawy i może ostatecznie przeciąć destrukcyjną taktykę „kasty”, która podważa status innych sędziów. CZYTAJ TAKŻE: Czy Adam Bodnar wciąż jest RPO? On przekonuje, że tak, ale Trybunał Konstytucyjny rozstrzygnie o tym 10 marca Rzecznik Praw Obywatelskich doskonale wie, że możliwe w tej sprawie orzeczenie Trybunału, będzie ostateczne i w warstwie proceduralnej zakończy chaos, do którego doprowadziły działania skrajnie upolitycznionych stowarzyszeń sędziowskich „Iustitia” i „Themis”. Ich przedstawiciele nie uznają sędziów opiniowanych przez nowy skład KRS, także w Sądzie Najwyższym.  Wniosek Pierwszej Prezes Sądu Najwyższego do Trybunału Konstytucyjnego ma w tym kontekście funkcję instrumentalną.Jego celem jest bowiem umorzenie postępowań w Izbie Pracy i Ubezpieczeń Społecznych SN o ustalenie nieistnienia stosunku służbowego sędziów SN powołanych na wniosek nowej KRS. To niedopuszczalna ingerencja w sferę orzeczniczą SN i innych sądów, a także próba uniemożliwienia sądom zastosowania wykładni ETPCz i TS UE co do powoływania sędziów. Autorka wniosku ma zaś bezpośredni interes w rozstrzygnięciu TK. Małgorzata Manowska należy bowiem do kręgu sędziów SN, których status i skuteczność nominowania są kwestionowane – pisze Adam Bodnar. Pomijając szokujący styl, który nie ma nic wspólnego z wykładnią prawa, Adam Bodnar, słusznie diagnozuje co może stać się po wyroku TK. Trybunał już wcześniej podkreślał, że status sędziów powołanych przez Prezydenta RP jest nienaruszalny. To stała linia orzecznicza i los wniosku prof. Małgorzaty Manowskiej może zostać szybko przesądzony. Trybunał Konstytucyjny nie może zresztą kwestionować legalnie powołanego sędziego. Dokonuje tego bowiem prezydent w ramach swojej prerogatywy. Tak stanowi konstytucja, a Trybunał stoi na jej straży.  Adam Bodnar kompromituje się też w innej kwestii. Przekonuje bowiem, że Trybunał Konstytucyjny nie powinien zajmować się wnioskiem I Prezes SN ze względu na fakt, iż w tej sprawie skierowano pytania prejudycjalne do TSUE.  Rzecznik uważa, że wydanie przez Trybunał Konstytucyjny orzeczenia w tej sprawie za niedopuszczalne również w związku z tym, że w sprawach rozpoznawanych w SN – Izbie Pracy i Ubezpieczeń Społecznych w sprawach o ustalenie nieistnienia stosunku służbowego sędziego skierowano pytania prejudycjalne do Trybunału Sprawiedliwości Unii Europejskiej. W świetle utrwalonego orzecznictwa TS dotyczącego art. 267 TFUE, kompetencja każdego sądu państwa członkowskiego UE do skierowania pytania prejudycjalnego nie może być wyłączona lub ograniczona przez jakiekolwiek organy czy procedury krajowe. Próba powstrzymania sądów krajowych od zwracania się z pytaniami prejudycjalnymi do TS zawsze spotykała się z bardzo negatywną reakcją TS – straszy Adam Bodnar. Rzecznik Praw Obywatelskich najwyraźniej pominął linię orzeczniczą (tworzoną również przez poprzedników Julii Przyłębskiej), zgodnie z którą to właśnie Trybunał Konstytucyjny jest „sądem ostatniego słowa” i nie ma on roli podrzędnej w stosunku do TSUE. Tę linię orzeczniczą przyjął także obecny skład Trybunału Konstytucyjnego. Wniosek Adama Bodnara jest kompromitacją, ale pełniący obowiązki Rzecznika Praw Obywatelskich doskonale o tym wie. Te działania mają na celu wprowadzeniu jeszcze większych wątpliwości wobec „nowych” sędziów. To także wyraz bezradności. TSUE w żadnym z orzeczeń nie podważył formalnie i jednoznacznie statusu sędziów. Nie może tego zrobić też TK. Adam Bodnar zostanie z tym wnioskiem sam, nie licząc skrajnie upolitycznionych kolegów i koleżanek z „Iustitii” i „Themis”. WB
Chodzi więc o presję! Staszewski wprost o liście "Time 100 Next": "To jest też sygnał z zagranicy, że oczy są na Polskę"^Zespół wPolityce.pl^2021-02-19 10:55:56.718493+01:00^https://wpolityce.pl/polityka/539843-staszewski-o-liscie-time-to-sygnal-ze-oczy-sa-na-polske^„To jest metoda, która była wykorzystywana w Stanach Zjednoczonych, we Francji, w Szwecji – we wszystkich tych krajach, w których ta równość została wywalczona i właściwie nie ma innej drogi” - przyznał w rozmowie na antenie radia TOK FM Bart Staszewski, aktywista LGBT, opowiadając o swojej działalności. CZYTAJ RÓWNIEŻ:  — Nagroda za fejki? Staszewski na liście „Time 100 Next”. Magazyn przypomina wieszanie tablic o „Strefach wolnych od LGBT” — Świrski przekonuje, że Staszewski nie wykonuje postanowienia sądu. Działacz LGBT odpowiada: Nie doręczono mi żadnej informacji — Staszewski chciał wywieźć księży na taczkach. Mocne odpowiedzi! „Sowieci próbowali i nic nie wskórali”. KOMENTARZE Bart Staszewski przyznał w rozmowie z Jackiem Żakowskim, że jego działania inspirowane są tym, co wcześniej działo się na Zachodzie. Aktywista LGBT stwierdził, że stosuje metody, które wcześniej sprawdziły się w Stanach Zjednoczonych czy w Szwecji. Jeśli chodzi o tabliczki, to mamy takie czasy, że trzeba sięgnąć po niekonwencjonalne metody. A jeśli chodzi o marsz równości, to mamy prawo pokazać się na ulicach naszych polskich miast, bo one są też nasze. Zwłaszcza, kiedy dzieje się tyle niefajnego wokół nas — mówił. To jest metoda, która była wykorzystywana w Stanach Zjednoczonych, we Francji, w Szwecji – we wszystkich tych krajach, w których ta równość została wywalczona i właściwie nie ma innej drogi, czyli marsze równości, działalność organizacji pozarządowych, czasami akty obywatelskiego nieposłuszeństwa, doprowadzają do pełnej równości, czyli małżeństw czy związków partnerskich – w zależności od tego jak to w danym kraju wygląda — dodał. Aktywista LGBT pytany o to, na którą partie polityczną może liczyć, przyznał że wielu polityków go zawiodło. To jest bardzo dobre pytanie. Sam próbuje znaleźć na nie odpowiedź, kiedy widzę kolejnych polityków różnych partii, którzy nas zwodzą — podkreślił. Zawodziła nas Platforma, zawodziło nas SLD. To są fakty historyczne, które możemy sobie przypomnieć – kto był u władzy i kto nam nic nie dał, jeżeli chodzi na przykład o związki partnerskie. To, co teraz mamy w Polsce, jest pokłosiem tych zaniedbań, które wprowadziły poprzednie partie – te, które były u władzy — zaznaczył. Czas pokaże, na kogo możemy liczyć — dodał. Jednocześnie Staszewski wskazał, że w różnych partiach są „pojedyncze jednostki”, które wspierają działalność środowisk LGBT, ale „są oni w mniejszości”. Platforma Obywatelska jak ognia boi się dotknąć tematu LGBT. Patrzy na te słupki, które pokazują, że być może straci jakieś poparcie społeczne, że to im zaszkodzi w wyborach, więc lepiej tego nie dotykać, bo to jest temat zastępczy. Dla mnie i dla wielu tysięcy ludzi w Polsce to nie jest temat zastępczy — ocenił. Staszewski narzekał na sytuację osób LGBT w Polsce, choć jak sam przyznał, on żyje całkiem dobrze, ponieważ ma „kochającego chłopaka”. Ale są tacy ludzie, którzy mieszkają na przykład w Łęcznej pod Lublinem i piszą do mnie, że nie mogą się doczekać momentu, kiedy wyjadą z domu, bo mają homofobiczną rodzinę, która ich nie toleruje i twierdzi, że ich orientacja to wymysł. A teraz, w czasie covidu, muszą spędzać z tą rodziną 24 godziny na dobę — mówił. Aktywista został też zapytany z czego się utrzymuje. Na co dzień utrzymuje się z filmowania. W 2016 roku zrobiłem „Artykuł osiemnasty”, później kolejne projekty filmowe. Teraz realizuje kolejne. Robię też małe, duże produkcje, a mój aktywizm dodatkowo wspiera jeszcze patronite — odpowiedział Staszewski. Aktywista LGBT mówił również o toczących się przeciwko niemu procesach i postępowaniach. Można się już pomylić w pewnej chwili. Mam trzy (red. sprawy), jeżeli chodzi o gminy i jeden z takiego portalu Życie Stolicy, więc łącznie cztery. Dodatkowo prowadzonych jest przeciwko mnie około dwudziestu postępowań na policjach, komisariatach, w związku z możliwością popełnienia wykroczenia z zawiadomienia posła Sobolewskiego, Instytutu Ordo Iuris. To wszystko dzieje się gdzieś tam w tle, może zakończyć się wyrokiem nakazowym, a jeśli odmówię, to wtedy już normalny tryb sądowy wchodzi w grę — podkreślił. Jakie znaczenie dla Staszewskiego ma wyróżnienie magazynu „Time” i wpisanie na listę „Time 100 Next”?  Im więcej zagraniczne media o nas mówią, to poza tym, że nadajemy głos prawom, które są dla nas ważne, to poza tym tam obrzydliwa, okropna władza, która jest teraz i która tak nas nie cierpi – mówię o osobach LGBT – dwa razy się zastanowi, zanim zrobi coś głupiego albo pod publiczkę, bo wiedzą, że za to się zapłaci, będą reperkusje, może zagranica znowu się obudzi — stwierdził aktywista. Staszewski nie ukrywał, że to sygnał z zagranicy wysłany do Polski. To jest też sygnał z zagranicy, że oczy są na Polskę. Nie bez powodu wybrano aktywistę LGBT z Polski — wskazał. CZYTAJ TAKŻE:  — Podkarpacie straciło środki z Funduszy Norweskich? Aktywista LGBT o efektach swojego „dziennikarskiego śledztwa” — Sąd po stronie tęczowego aktywisty. Staszewski triumfuje i publikuje kłamliwą tablicę „Strefa wolna od LGBT”. Świrski: „To nie koniec” — Odpowie za swoje manipulacje? Druga gmina pozywa Staszewskiego za akcję „Strefy wolne od LGBT”: „Nie ma zgody na kłamliwe oskarżenia” xyz/TOK FM
Karygodne słowa Dulkiewicz! Syn Anny Walentynowicz napisał list do prezydent: To uwłacza pamięci o mojej mamie i zafałszowuje historię^Zespół wPolityce.pl^2021-02-19 10:35:20.892589+01:00^https://wpolityce.pl/polityka/539844-karygodne-slowa-dulkiewicz-walentynowicz-odpowiada-w-liscie^„Wyrażam stanowczy protest wobec takich porównań, bo to uwłacza pamięci o mojej mamie i zafałszowuje historię. Oczekuję i mam nadzieję że nigdy więcej nie ośmieli się pani na takie porównania” - napisał w liście skierowanym do prezydent Gdańska Janusz Walentynowicz, syn Anny Walentynowicz. List jest odpowiedzią na słowa Aleksandry Dulkiewicz, która odnosząc się do rozwieszonych w mieście plakatów z wizerunkami Igora Tulei, Pawła Juszczyszyna oraz Beaty Morawiec, powiedziała, że te wydarzenia oraz postacie, których dotyka dziś niesprawiedliwość, przywołują skojarzenia z postacią Anny Walentynowicz, zwolnionej dyscyplinarnie ze Stoczni Gdańskiej im. Lenina w 80. roku. W przestrzeni miejskiej umieszczono 200 sztuk takich plakatów, na których pod wizerunkiem wymienionej trójki znajduje się hasło: „Żądamy przywrócenia do pracy niezależnych sędziów”. CZYTAJ TAKŻE:  - Tuleya wiedział, że może popełnić przestępstwo? SN udostępnił treść uchwały o uchyleniu mu immunitetu: Posunął się daleko dla sławy medialnej - Izba Dyscyplinarna SN uchyliła immunitet sędziemu Tulei! Zdecydowano również o zawieszeniu go w czynnościach orzeczniczych Na słowa prezydent Gdańska zareagował syn Anny Walentynowicz. Poniżej zamieszczamy jego pełną treść. Prezydent Miasta Gdańsk Aleksandra Dulkiewicz  Szanowna Pani.  Z ogromnym zdziwieniem i niedowierzaniem wysłuchałem pani komentarza dotyczącego plakatu umieszczonego w wiatach przystanków komunikacji miejskiej w Gdańsku. Plakat ten traktuje o „wojnie” trojga sędziów o wolność i niezawisłość. Sędziów wobec których istnieją poważne zastrzeżenia natury etycznej, moralnej że o pozostałych nie wspomnę. Ośmieliła się pani (mam nadzieję że z braku odpowiedniej wiedzy) postawić na tym samym poziomie owych sędziów i ich „walkę” z postacią mojej śp. mamy Anny Walentynowicz. Sędziowie ci są całkowitym zaprzeczeniem tego, co było ważne dla mojej mamy. Wiara w sprawiedliwość, poszanowanie prawa i ludzkiej godności było celem nadrzędnym dla mojej mamy, czego nie można powiedzieć o osobach z plakatu. Wyrażam stanowczy protest wobec takich porównań, bo to uwłacza pamięci o mojej mamie i zafałszowuje historię. Oczekuję i mam nadzieję że nigdy więcej nie ośmieli się pani na takie porównania —czytamy. KK
Czy w najbliższym czasie dojdzie do spotkania Rady Koalicji Zjednoczonej Prawicy? "Nie wykluczam żadnego scenariusza"^Zespół wPolityce.pl^2021-02-19 09:30:50.614775+01:00^https://wpolityce.pl/polityka/539837-rada-koalicji-zjednoczonej-prawicy-w-najblizszym-czasie^Nie wykluczam żadnego scenariusza - powiedział szef Komitetu Wykonawczego PiS Krzysztof Sobolewski pytany, czy w najbliższym czasie dojdzie do spotkania Rady Koalicji Zjednoczonej Prawicy. Jak dodał, będzie to jednym z tematów obrad prezydium Komitetu Politycznego PiS w piątek. CZYTAJ RÓWNIEŻ: Prezes Porozumienia? Ziobro: Podałbym numer do Gowina. Nie mówię o kwestiach statutowych, w polityce liczy się realna siła Sobolewski został w piątek zapytany w Polskim Radiu 24, kiedy dojdzie do spotkania Rady Koalicji Zjednoczonej Prawicy, a więc spotkania szefa Porozumienia Jarosława Gowina z prezesem PiS Jarosławem Kaczyńskim i liderem Solidarnej Polski Zbigniewem Ziobro. Dzisiaj mamy posiedzenie prezydium Komitetu Politycznego (PiS), gdzie między innymi tam sprawa będzie omawiana i będą podjęte decyzje, co do dalszych działań, ponieważ nie ukrywam, że sytuacja w Porozumieniu nie wpływa pozytywnie na sytuację Zjednoczonej Prawicy — mówił Sobolewski. Chcąc przystąpić do realizacji programu, który mamy przygotowany, Nowego Polskiego Ładu, dobrze by było, aby sytuacja w Zjednoczonej Prawicy była stabilna, aby Zjednoczona Prawica mogła skupić się po pierwsze na walce z pandemią koronawirusa, a po drugie na realizacji planu, który mamy przygotowany, na tę rzeczywistość postkowidową — podkreślił polityk. Po uwadze, że Porozumienie cofa poparcie swoim trzem wiceministrom i domaga się ich odwołania, polityk PiS został zapytany, co się stanie, jeśli ten warunek nie zostanie spełniony.  W tej chwili ci wiceministrowie, są powołani, pełnią swoją funkcję i nic nie zapowiada na to, aby miało być inaczej — oświadczył Sobolewski. Odnosząc się do wzajemnych relacji, stwierdził, że „będzie to musiało być tematem spotkania liderów Zjednoczonej Prawicy”.  Ale kiedy i czy ona dojdzie do skutku w najbliższym czasie, to też będzie dzisiaj przedmiotem obrad nasz prezydium Komitetu Politycznego (PiS) — dodał. Pytany, jakiego scenariusza spodziewa się w najbliższym czasie, czy w najbliższym tygodniu dojdzie do spotkania koalicyjnego, czy też nie, Sobolewski odparł:  Nie wykluczam żadnego scenariusza. W Porozumieniu od kilkunastu dni trwa konflikt wokół tego, kto powinien kierować partią - jej założyciel i dotychczasowy prezes Jarosław Gowin, czy - jak twierdzi część działaczy ugrupowania - przewodniczący Konwencji Krajowej, europoseł Adam Bielan. W ubiegłym tygodniu Porozumienie wycofało rekomendacje do zasiadania w rządzie dla trzech wiceministrów: Jacka Żalka, Zbigniewa Gryglasa i Michała Cieślaka, którzy wcześniej zostali usunięci z partii. W piątek o godz. 13 ma zebrać się kierownictwo Prawa i Sprawiedliwości, wśród tematów jest m.in. sytuacja w Porozumieniu, wybory na prezydenta Rzeszowa oraz kwestia projektu dotyczącego opłaty od reklam - wynika z informacji PAP ze źródeł w partii.  Senat nie skorzystał z możliwości zakończenia tematu obsadzenia stanowiska RPO i będziemy musieli kontynuować tę procedurę, tylko jeszcze zobaczymy, w którą stronę; poczekajmy na orzeczenie TK ws. konstytucyjności przedłużenia kadencji RPO - mówił szef Komitetu Wykonawczego PiS Krzysztof Sobolewski. CZYTAJ TAKŻE: Karczewski: „W moim przekonaniu Bodnar nie jest RPO”. Co z kandydatem PiS? „Dziś zapadną decyzje co do dalszych kroków” W czwartek Senat nie wyraził zgody na powołanie kandydata PiS Piotra Wawrzyka na funkcję Rzecznika Praw Obywatelskich. Za jego powołaniem opowiedziało się 48 senatorów, przeciw było 51, wstrzymała się senator niezależna Lidia Staroń. Senat nie skorzystał z możliwości zakończenia tematu obsadzenia stanowiska Rzecznika Praw Obywatelskich. Będziemy musieli kontynuować tę procedurę, tylko jeszcze zobaczymy i podejmiemy decyzję, w którą stronę. Czy będzie to rozpoczęcie kolejnego procesu zgłaszania i wyboru (kandydatów na RPO), czy też wcześniej będzie wyrok Trybunału Konstytucyjnego — powiedział w piątek Sobolewski w Polskim Radiu 24. Przypomniał, że na rozpatrzenie TK czeka wniosek grupy posłów PiS dotyczący zbadania konstytucyjności ustawowego przedłużenia kadencji Rzecznika Praw Obywatelskich. Na uwagę, że orzeczenie TK może być „po myśli Rzecznika Praw Obywatelskich i mimo skończonej kadencji nie ma w konstytucji wskazania, kto miałby go zastąpić”, Sobolewski powiedział: „Poczekajmy na to orzeczenie i wtedy będą w stosunku do tego orzeczenia podejmowane też prawdopodobnie działania ustawowe”. Bo na moje oko, to w konstytucji jest określone, że w dniu, kiedy kończy się kadencja rzecznika, konstytucja jasno mówi, że nie może jej pełnić dalej, tak, jak to jest w przypadku chociażby prezydenta — zaznaczył polityk PiS. Poczekajmy na orzeczenie Trybunału; rzeczywiście jest tutaj luka prawna, luka ustawowa. I wtedy będziemy podejmować takie działania, aby wyeliminować tę lukę prawną — powiedział. Pytany, czy może jest też tak, że „wam z dr. Adamem Bodnarem jest po drodze”, Sobolewski odparł:  Nie potwierdzam, nie zaprzeczam. Natomiast moja ocena pana Rzecznika Praw Obywatelskich jest bardzo negatywna i w moim przypadku na pewno nie jest z nim po drodze. Na pytanie, kiedy według niego stanowisko RPO zostanie obsadzone, szef KW PiS stwierdził, że „jeśli wyrok Trybunału będzie w najbliższym czasie, (…) to patrząc na proces ustawodawczy, to kwestia pewnie dwóch miesięcy”. Trybunał Konstytucyjny na 10 marca br. na godz. 13 przesunął rozpatrzenie wniosku ws. przepisu o pełnieniu obowiązków przez Rzecznika Praw Obywatelskich po upływie jego kadencji do czasu objęcia stanowiska przez jego następcę - poinformowano we wtorek na stronie TK. CZYTAJ WIĘCEJ: Czy Adam Bodnar wciąż jest RPO? On przekonuje, że tak, ale Trybunał Konstytucyjny rozstrzygnie o tym 10 marca Wcześniej rozprawa była wyznaczona na 24 lutego br. Do sprawy wyznaczony jest skład pięciorga sędziów TK. Przewodniczącą składu jest prezes Trybunału Julia Przyłębska, sprawozdawcą sędzia Stanisław Piotrowicz, zaś oprócz nich w składzie są sędziowie: Justyn Piskorski, Rafał Wojciechowski i Wojciech Sych. TK ma zająć się wnioskiem grupy posłów PiS o zbadanie konstytucyjności ustawowego przedłużenia pięcioletniej kadencji RPO w sytuacji, gdy upłynie jego kadencja, a następca nie zostanie wybrany. Poselski wniosek w tej sprawie trafił do TK w połowie września ub.r. Kadencja obecnego RPO - Adama Bodnara - upłynęła 9 września ub.r. Sprawa dotyczy zbadania konstytucyjności de facto ustawowego przedłużenia kadencji RPO, która zgodnie z art. 209 ust. 1 Konstytucji RP wynosi 5 lat. Zgodnie z ustawą o Rzeczniku Praw Obywatelskich, „dotychczasowy rzecznik pełni swoje obowiązki do czasu objęcia stanowiska przez nowego Rzecznika”. Kadencja RPO wynikająca z konstytucji traktowana powinna być jako pierwszy wskaźnik jego legitymacji do działania. Z tą kadencją powinna iść synchronizacja kadencyjności w ustawie o RPO. Obecnie tego nie ma i dlatego zachodzi konieczność uruchomienia kontroli konstytucyjnej zaskarżonego przepisu — wskazywali w swym wniosku posłowie PiS. Bodnar w stanowisku skierowanym w związku z tym do Trybunału podkreślał zaś, że „wykluczenie tego, aby dotychczasowy Rzecznik pełnił swoje obowiązki do czasu objęcia stanowiska przez nowego, prowadziłoby do osłabienia ochrony praw i wolności”. Wniósł o uznanie przepisu za konstytucyjny. RPO powołuje Sejm za zgodą Senatu na wniosek marszałka Sejmu albo grupy 35 posłów. Jeżeli Senat odmówi wyrażenia zgody na powołanie rzecznika (na podjęcie uchwały wyrażającej zgodę lub sprzeciw ma miesiąc), Sejm powołuje na to stanowisko inną osobę. kpc/PAP
Kandydatura Warchoła w Rzeszowie bez poparcia koalicjantów? Lider SP: Zdaje się, że apele nie przekonały kolegów z PiS^Zespół wPolityce.pl^2021-02-19 08:44:29.584717+01:00^https://wpolityce.pl/polityka/539830-warchol-wspolnym-kandydatem-w-rzeszowie-lider-sp-komentuje^Apele o wspólnego kandydata na prezydenta Rzeszowa zdaje się, że nie przekonały kolegów z PiS, ale jeszcze jest czas; mam nadzieję, że przyjdzie refleksja - podkreślił w piątek minister sprawiedliwości, lider Solidarnej Polski Zbigniew Ziobro. CZYTAJ RÓWNIEŻ: NASZ WYWIAD. Marcin Warchoł: Od dzisiaj moją partią jest Rzeszów. W mieście nie ma miejsca na politykę, tylko na ciężką pracę CZYTAJ TAKŻE: PiS wystawi własnego kandydata na prezydenta Rzeszowa. Sobolewski: Będzie gwarantem dalszego szybkiego rozwoju miasta Ziobro pytany był w Polsat News, dlaczego Zjednoczona Prawica nie może się „dogadać” w kwestii wspólnego kandydata na prezydenta Rzeszowa. Prezydent tego miasta Tadeusz Ferenc ogłosił w ubiegłym tygodniu swoją rezygnacje i na to stanowisko zaproponował polityka Solidarnej Polski, wiceministra sprawiedliwości Marcina Warchoła. Warchoł zadeklarował, że chce być kandydatem bezpartyjnym. Jego kandydaturę poparło prezydium zarządu Solidarnej Polski. Z kolei zarząd Prawa i Sprawiedliwości z tego okręgu jednogłośnie przyjął stanowisko o konieczności wskazania własnego kandydata, o czym w czwartek poinformowały struktury okręgowe PiS. Jak zaznaczył Ziobro, wybory w Rzeszowie „pojawiły się nagle i zaskakująco dla wszystkich” i równie nagła była propozycja Ferenca co do kandydatury Warchoła. Na pytanie, czy zadzwonił do prezesa PiS Jarosława Kaczyńskiego aby zapytać, czy to będzie w porządku, Ziobro odparł: „Zadzwoniłem”. Zadzwoniłem, oczywiście, w ramach koalicji, chociaż minister Warchoł zastrzegł, że chciałby być niepartyjnym kandydatem — zauważył minister. Jak podkreślił, zaproponował w rozmowie z liderem PiS, żeby „nie wystawiać żadnego partyjnego kandydata”.  Zresztą Zjednoczona Prawica, PiS nie odnosiły tutaj, mówiąc oględnie, sukcesu, jeżeli chodzi o duże miasta — dodał. Odnosząc się do stanowiska struktur PiS, ocenił, że „te apele o wspólnego kandydata zdaje się, że nie przekonały chyba kolegów z PiS”. Jeszcze jest czas, mam nadzieję, że przyjdzie refleksja. Ufam, że kiedy decyzje będzie podejmować Zarząd Krajowy partii, czy Komitet Polityczny PiS, to będzie się kierował względami pragmatycznymi i szansami — powiedział Ziobro. Wybraliśmy racjonalne rozwiązanie. Pan minister Warchoł nie będzie kandydatem Solidarnej Polski. Będzie kandydatem obywatelskim z poparciem pana prezydenta Ferenca i wszystkich sił, które zdecydują się udzielić mu takiego mandatu poparcia. Chciałbym wierzyć, że racjonalnie zachowa się też PiS i takiego poparcia udzieli człowiekowi, którego bardzo dobrze zna, swojemu koledze przecież — powiedział minister sprawiedliwości. kpc/PAP
Hołownia nie zdążył zarejestrować partii Polska 2050, a już inne ugrupowanie przyjęło taką nazwę. "Zabezpieczyliśmy markę dla niego"^Zespół wPolityce.pl^2021-02-19 08:31:44.949897+01:00^https://wpolityce.pl/polityka/539829-komedia-zajeli-nazwe-przyszlej-partii-szymona-holowni^Szymon Hołownia nie zdążył jeszcze zarejestrować partii Polska 2050, a już inne ugrupowanie przyjęło taką nazwę - pisze w piątek „Rzeczpospolita”. Według „Rz”, kilka dni przed złożeniem przez Hołownię wniosku o rejestrację partii o nazwie Polska 2050, ubiegła go partia nazywająca się wcześniej Jeden-PL. CZYTAJ TAKŻE: Marzenie Hołowni wreszcie się spełniło. Zarejestrowano koło poselskie Polski 2050. Tworzą je same kobiety Dziennik przypomina, że Hołownia wkrótce po wyborach prezydenckich, w których zajął trzecią lokatę, zarejestrował stowarzyszenie Polska 2050, a 3 listopada do sądu trafił z kolei wniosek o rejestrację partii politycznej. Jednak Hołownia dał się ubiec. Kilka dni wcześniej inna partia oficjalnie zmieniła nazwę na Polska 2050. Dotąd nazywała się Jeden-PL. Jej siedzibą jest Kościan w Wielkopolsce i jest jednym z niemal 90 ugrupowań zarejestrowanych w Polsce — podaje „Rz”. Cytowany przez dziennik prezes partii Włodzimierz Zydorczak utrzymuje, że nie zrobił tego „przeciw Hołowni”.  Kilka miesięcy temu przyszli do nas ludzie, którzy odeszli od Szymona Hołowni, z propozycją, by zarejestrować partię pod tą nazwą. Zmieniliśmy nazwę po to, by oni nie zrobili tego sami, bo byłoby to wymierzone w Hołownię, albo żeby nazwa nie została zajęta przez osoby sympatyzujące z PiS — powiedział. Jak dodał, „zabezpieczyliśmy tę markę dla niego, licząc na współpracę, o czym poinformowaliśmy go e-mailowo – dodaje”. Według „Rz” Szymon Hołownia i jego współpracownicy takim prezentem nie są zainteresowani.  Nie znamy tego pana. A partia nie jest stolikiem w restauracji, który można zarezerwować — mówi wiceprezes ruchu Michał Kobosko, ogłoszony szefem powstającej partii Hołowni. Jak wyjaśnia, 3 listopada, czyli w momencie złożenia wniosku o rejestrację partii Hołowni, informacje o istnieniu ugrupowania Polska 2050 nie figurowały jeszcze w rejestrze Sądu Okręgowego w Warszawie. I zastrzega, że od początku współtworzona przez niego partia miała nazywać się nieco inaczej – „Polska 2050 Szymona Hołowni”.  Czekamy na decyzję sądu, a w przypadku zaistnienia sporu podejmiemy odpowiednie kroki prawne — dodaje Kobosko. kpc/PAP
Prezes Porozumienia? Ziobro: Podałbym numer do Gowina. Nie mówię o kwestiach statutowych, w polityce liczy się realna siła^Zespół wPolityce.pl^2021-02-19 08:16:50.072259+01:00^https://wpolityce.pl/polityka/539827-ziobro-prezes-porozumienia-podalbym-numer-do-gowina^„Nie jest rzeczą optymalną, jeśli nie zbiera się Rada Koalicji, powinna funkcjonować częściej, aby rozwiązywać różnice zdań. Mam nadzieję, że to się zmieni” — mówił w Polsat News Zbigniew Ziobro, lider Solidarnej Polski, minister sprawiedliwości. CZYTAJ RÓWNIEŻ: Dyskusja ws. funduszu odbudowy. „To dokument”, który na lata zdefiniuje Unię, i będzie wpływał na poziom suwerenności” CZYTAJ TAKŻE: Bielan: Do sądu okręgowego trafił wniosek informujący o uchwale sądu koleżeńskiego. Chodzi o wygaszenie kadencji prezesa Gowina Z Jarosławem Kaczyńskim rozmawiamy bardzo często, ostatnio przedwczoraj  — powiedział Zbigniew Ziobro. To jest koalicja, a koalicja wymaga ucierania stanowisk i rozmów. Nie jest rzeczą optymalną, jeśli nie zbiera się Rada Koalicji, powinna funkcjonować częściej, aby rozwiązywać różnice zdań. Mam nadzieję, że to się zmieni — mówił, tłumacząc to napięciami w Porozumieniu.  Rozmawiam z Jarosławem Kaczyńskim i Jarosławem Gowinem. Nie we wszystkim się zgadzamy, ale poszukujemy rozwiązania dla tych spraw, które nas różnią  — dodał. Red. Marcin Fijołek pytał swojego gościa, czyj numer by podał, gdyby poproszono o numer do prezesa Porozumienia. Jarosława Gowina — odparł lider Solidarnej Polski. Ale nie mówię tutaj o kwestiach statutowych. Nie jestem sędzią, ale w polityce liczy się realna siła. Z tego punktu widzenia rozmawiałbym z Jarosławem Gowinem — mówił. Minister był również pytany o spór w rządzie dot. sprzeciw wobec ratyfikacji decyzji dotyczącej unijnego funduszu odbudowy.  Stanowisko Solidarnej Polski nie jest żadną nowością. Już w lipcu ub.r. namawialiśmy pana premiera, by skorzystał z weta wobec próby narzucenia sprzecznego z traktatami europejskimi i polską konstytucją rozwiązania — odpowiadał Ziobro. Pod pretekstem praworządności pozwala bardzo głęboko ingerować KE w sprawy wewnętrzne Polski, przenosi część suwerenności do Brukseli. My się na to kategorycznie nie zgadzamy. Po drugie ten budżet oznacza stworzenie wspólnego długu całej UE i nowych podatków, to z kolei sprawia, że wchodzimy w sferę federalizacji UE z czym się nie zgadzamy. Po trzecie pakiet pakiet klimatyczny. Jesteśmy za ekologią, ale roztropnie bronioną, lecz nie kosztem ludzi i ich elementarnych potrzeb życiowych — wyliczał argumenty swojej partii. Jesteśmy przeciwko bezprawiu, które narzuca KE przy okazji budżetu, wprowadzania de facto organu nadzorczego nad polskim parlamentem, prezydentem i rządem. To bardzo groźna przyszłość — tłumaczył. Jeśli byśmy wyszli z rządu, to oznacza przedterminowe wybory. Wtedy dojdą do władzy środowiska, w których jest pani Lempart i skrajnie lewicowe siły — wyjaśniał, dlaczego SP nadal trwa w koalicji Zjednoczonej Prawicy. W programie padło też pytanie o stanowisko SP ws. podatku od reklam. Opinia leży na moim biuru. Przyznaję się bez bicia, że jeszcze jej nie przeczytałem. Nawał pracy, jaki na mnie spoczywa (…) zmusza do hierarchii decyzji. Do końca dnia wyrobię sobie zdanie po przeczytaniu tej opinii — odpowiadał Zbigniew Ziobro. Pan premier, który jest politycznym autorem projektu, nie poinformował nas o jego założeniach  — mówił. olnk/Polsat News
Karczewski: "W moim przekonaniu Bodnar nie jest RPO". Co z kandydatem PiS? "Dziś zapadną decyzje co do dalszych kroków"^Zespół wPolityce.pl^2021-02-19 07:35:07.675828+01:00^https://wpolityce.pl/polityka/539825-karczewski-w-moim-przekonaniu-pan-bodnar-nie-jest-rpo^„Dalej zobaczymy. Dzisiaj mamy posiedzenie prezydium Komitetu Politycznego PiS. Będziemy dyskutować. Być może wyłonimy następnego kandydata [na RPO], który ostatecznie zostanie zaakceptowany przez Sejm i potem również przez Senat” — mówił w „Sygnałach Dnia” na antenie radiowej Jedynki senator PiS Stanisław Karczewski, były marszałek Senatu. CZYTAJ RÓWNEŻ: TYLKO U NAS. Co dalej z wyborem RPO? Martynowski: Teraz pewnie będzie taka „odbijanka”. Myślę, że wystawimy innego kandydata CZYTAJ TAKŻE: TYLKO U NAS. Lewicowa ofensywa Bodnara. Jackowski: Wykorzystuje ten czas do dalszego realizowania swojego profilu działania W czwartek Senat nie wyraził zgody na powołanie Piotra Wawrzyka na funkcję Rzecznika Praw Obywatelskich. Za jego powołaniem opowiedziało się 48 senatorów, przeciw było 52, wstrzymała się senator niezależna Lidia Staroń. SPRAWDŹ SZCZEGÓŁY: Opozycja torpeduje wybór nowego RPO! Senat nie wyraził zgody na powołanie Piotra Wawrzyka na to stanowisko Wielka szkoda — tak Karczewski komentował brak poparcia dla kandydata na RPO w Senacie.  To był żenujący spektakl (…) Byliśmy zbulwersowani tym, co działo się w Senacie. To psucie dobrych zwyczajów senackich — mówił były marszałek. Od początku było wiadomo, że będzie mobilizacja ze strony większości senackiej. Po naszej stronie również była mobilizacja — dodał. Dziś zapadną decyzje co do naszych dalszych kroków. Uważam, że powinniśmy podjąć kolejną próbę, a potem czekać na orzeczenie TK — powiedział również Stanisław Karczewski. Trybunał Konstytucyjny na 10 marca br. na godz. 13 przesunął rozpatrzenie wniosku ws. przepisu o pełnieniu obowiązków przez Rzecznika Praw Obywatelskich po upływie jego kadencji do czasu objęcia stanowiska przez jego następcę - poinformowano we wtorek na stronie TK. Nie jestem prawnikiem, ale wydaje mi się i jestem przekonany, że nie mamy Rzecznika Praw Obywatelskich. Mamy lukę, nie tylko prawną — stwierdził na antenie radiowej Jedynki były marszałek. Pan Bodnar jest dodatkowym senatorem czy posłem PO, bo wspiera cały czas jedną stronę — dodał. W moim przekonaniu pan Bodnar nie jest RPO — powiedział senator PiS. olnk
Bielan: Do sądu okręgowego trafił wniosek informujący o uchwale sądu koleżeńskiego. Chodzi o wygaszenie kadencji prezesa Gowina^Zespół wPolityce.pl^2021-02-19 07:11:37.306480+01:00^https://wpolityce.pl/polityka/539823-bielan-do-sadu-okregowego-trafil-wniosek-dot-porozumienia^Do sądu okręgowego został już złożony wniosek informujący o uchwale sądu koleżeńskiego ws. wygaszenia kadencji prezesa Porozumienia Jarosława Gowina i powierzeniu jego obowiązków przewodniczącemu konwencji krajowej, jako osoby uprawnionej do reprezentowania partii na zewnątrz - przekazał PAP europoseł Adam Bielan. CZYTAJ RÓWNIEŻ: TYLKO U NAS. Bielan o doniesieniach nt. rozmów posłów Gowina z Gawkowskim i z PSL: Jestem zszokowany. Spór rozwiąże sąd CZYTAJ TAKŻE: Wicerzecznik Porozumienia odpowiada na wezwanie Bielana: Nie ma prawa oczekiwać przekazania siedziby partii i dokumentów W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd. Ponadto - zdaniem Bielana - trzyletnia kadencja Gowina, upłynęła w kwietniu 2018 r. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia, przejął obowiązki prezesa partii. Bielan przypomniał, że zgodnie z przepisami, w ciągu 14 dni od momentu zmiany we władzach partii - te jak mówił nastąpiły 4 lutego - należy poinformować o nich sąd rejestrowy. Do sądu okręgowego został już przesłany wniosek informujący o uchwale sądu koleżeńskiego o wygaszeniu kadencji prezesa Gowina i powierzeniu jego obowiązków przewodniczącemu konwencji krajowej — poinformował Bielan. Europoseł zapowiadając we wcześniejszej rozmowie z PAP złożenie tego wniosku wyrażał przekonanie, że „sąd przyzna nam rację i zakończy to jakiekolwiek spory w ugrupowaniu”.  Mam nadzieję, że druga strona się temu podporządkuje — mówił. Boję się, co Gowin zrobi w przyszłym tygodniu; mam nadzieję, że z czasem się uspokoi, tym bardziej, że wszyscy parlamentarzyści Porozumienia zadeklarowali, że chcą być nadal w Zjednoczonej Prawicy – mówi piątkowemu „Dziennikowi Gazecie Prawnej” europoseł Adam Bielan. Kongres naszej partii przygniatającą większością głosów zdecydował, że będziemy w Zjednoczonej Prawicy. Jeśli Gowin chce nas z niej wyprowadzić, to powinien zacząć o tym mówić otwarcie, a nie – jak ujawnił poseł Kamil Bortniczuk – gdzieś po kątach składać posłom propozycje startu z list PSL-u — mówił dziennikowi Bielan. Przyznaje, że jest zdecydowanym przeciwnikiem koncepcji Gowina dotyczącej budowy nowego centrum z Kosiniakiem-Kamyszem, Schetyną czy Hołownią. Jak stwierdza, ci politycy nieprzypadkowo w tym samym czasie zgłosili propozycję zorganizowania referendum w sprawie aborcji – propozycję, którą od lat 90. zgłaszała zawsze lewica. Gowin w wywiadzie dla portalu gazeta.pl powiedział, że w ciągu tygodnia zmienił zdanie i taką inicjatywę również zgłasza. Tego rodzaju nowe centrum nigdy nie będzie miało samodzielnej większości w Polsce i będzie musiało zbudować z kimś koalicję. A biorąc pod uwagę sympatie tych polityków, będzie to koalicja z lewicą. Wyprowadzając Porozumienie ze Zjednoczonej Prawicy, ci politycy prowadziliby nas w tę stronę — mówi polityk. Jak dodaje, z jednej strony Jarosław Gowin nie jest w stanie wytłumaczyć, dlaczego wydłużył sobie bezprawnie kadencję, z drugiej strony jest nabrzmiewający od kwietnia spór o wizję polityczną Porozumienia. I w tym sporze Gowin uznaje za zdrajców polityków, którzy przeciwstawili się jego planom zmiany marszałka i większości sejmowej. Dziś mści się na nich, stosując metody Donalda Tuska, które sam krytykował, gdy wychodził z PO — mówi europoseł.  5 lutego decyzją krajowego sądu koleżeńskiego - który nie jest uznawany przez część polityków partii - Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. Następnie ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech członków rządu: ministra-członka RM Michała Cieślaka, wiceministra aktywów państwowych Zbigniewa Gryglasa i wiceministra funduszy i polityki regionalnej Jacka Żalka, którym wycofano rekomendacje. W środę wicerzecznik ugrupowania Jan Strzeżek mówił, że Porozumienie poinformowało już oficjalnie koalicjantów - PiS i Solidarną Polskę - o wycofaniu rekomendacji dla tych trzech osób. kpc/PAP
To ma przekonać Polaków do szczepień? Senat zaprezentował... bajkę. Biedronka trafiła pod respirator^Znalezione w sieci^2021-02-18 22:31:17.506104+01:00^https://wpolityce.pl/polityka/539793-to-ma-przekonac-do-szczepien-senat-zaprezentowalbajke^Historia żuka i biedronki ma przekonać Polaków… do szczepienia przeciwko koronawirusowi. To pomysł Kancelarii Senatu. Na kanale Senatu na YouTube pojawił się film, który ma promować szczepienia przeciwko koronawirusowi. Występują w nim senatorowie oraz eksperci – lekarze, farmaceuci, ekonomiści.  Filmik został oparty na motywach wiersza Jana Brzechwy „Żuk”. Bajkę opowiadają zaproszeni eksperci od ochrony zdrowia. Bohaterami są tytułowy żuk oraz biedronka, która nie chce pójść na szczepienie.  Wstań biedronko. Chodź, zaszczepię cię szczepionką – mówi żuk do biedronki. Bohaterka bajki nie zdecydowała się na szczepienie. Biedronka trafiła pod respirator. A wieczorem już jest pod respiratorem – słyszymy w filmie. Bajka kończy się apelem o powszechne szczepienia przeciwko koronawirusowi.         mly/YouTube
Libicki: Nie jest łatwo w Polsce być konserwatystą niepisowskim. Moi koledzy z PO doświadczają tego dyskomfortu^Zespół wPolityce.pl^2021-02-18 21:58:42.612042+01:00^https://wpolityce.pl/polityka/539807-libicki-nie-jest-latwo-byc-konserwatysta-niepisowskim^„Jestem absolutnie i radykalnie przeciwny takim rozwiązaniom, jakie zaproponowała Platforma” – powiedział Jan Filip Libicki na antenie Radia Wnet. CZYTAJ RÓWNIEŻ: Aborcja podzieli Platformę? Zalewski: Uważam, że PO nie grozi rozłam, ale warunkiem jest uruchomienie procedury demokratycznej Libicki komentował w ten sposób proaborcyjny zwrot Platformy Obywatelskiej, której sam był kiedyś członkiem.  Podjąłem w moim przekonaniu słuszną decyzję, uznając wtedy, że to się skończy takim rozwiązaniem i pora, bym, z moimi bardziej konserwatywnymi poglądami na aborcję, ewakuował się  – tłumaczył senator PSL-Koalicji Polskiej. Zwrócił uwagę na sytuację konserwatywnych polityków, którzy pozostali w Platformie Obywatelskiej.  Nie jest łatwo w Polsce być konserwatystą niepisowskim. (…) Dzisiaj ci moi koledzy doświadczają tego dyskomfortu – powiedział. Libicki mówił też do sytuacji w Polsce po marszach „Strajku Kobiet”.  Tu jest kwestia pewnej dyskusji. Ktoś może powiedzieć - widzę nastroje społeczne. Ja natomiast uważam, że może być tak, że żyjemy w pewnej bańce medialnej, twitterowej, która powoduje przekonanie że pewne nastroje się tak bardzo zmieniły – stwierdził.  Proaborcyjny zwrot w Platformie Obywatelskiej komentował też senator wybrany z list Koalicji Obywatelskiej, Kazimierze Michał Ujazdowski.  Przekształcenie PO w partię lewicowo- progresywną to najlepszy prezent dla J.Kaczyńskiego. Alternatywa dla PiS powinna być centrowa ( budująca pokój społeczny) i nowatorska , a nie zideologizowana i anachroniczna – napisał na Twitterze Ujazdowski.
Łukasz Szumowski: Na szczęście nie jestem na miejscu ministra Niedzielskiego. Trafił na niezwykle trudny okres^Zespół wPolityce.pl^2021-02-18 21:13:04.307829+01:00^https://wpolityce.pl/polityka/539802-szumowski-na-szczescie-nie-jestem-na-miejscu-niedzielskiego^„Zanim wyszczepimy ludzi, to niestety jeszcze trochę potrwa. Odpukać idzie to naprawdę dobrze” – mówił Łukasz Szumowski na antenie Polska News. CZYTAJ RÓWNIEŻ: Niedzielski: Myślę, że do września będziemy gotowi wyszczepić wszystkich chętnych. Najpierw osoby najbardziej zagrożone Były minister zdrowia w rządzie Zjednoczonej Prawicy komentował sytuację swojego następcy na tym stanowisku: Na szczęście nie jestem na miejscu ministra Adama Niedzielskiego. Trafił na niezwykle trudny okres – powiedział Szumowski. Przekonywał, że nie należy jeszcze otwierać wszystkich branż. Przypomniał jak wygląda sytuacją w państwach naszego regionu.  Ostatnio ktoś sugerował z opozycji sugerował, żeby wszystko otwierać w Polsce, a widzimy co w Polsce, Czechach, Słowacji i Niemczech. Już nie chcę przypominać wypowiedzi przewodniczącego Budki, który mówił, że jesień jest najlepszą porą na wybory prezydenckie. Wyobraźmy sobie co wtedy by się działo – mówił.  W Polsce dzięki temu, że balansujemy i zawsze balansowaliśmy miedzy otwarciem tego co niezbędne a rozsądnym zachowaniem, udało nam się tak naprawdę z jednej strony doprowadzić do sytuacji, że nikomu nie zabrakło respiratorów i miejsc w szpitalach. Z drugiej strony, patrząc na wyniki ekonomiczne, to Polska radzi sobie, jak na tragiczną sytuację, w miarę nie najgorzej – dodał. Zdaniem Szumowskiego, sytuacja w Polsce nie jest najgorsza. Zwrócił też uwagę na zachowanie polityków opozycji.  Jeżeli popatrzymy na liczbę zgonów na milion mieszkańców, to Polska jest naprawdę w nienajgorszej sytuacji. Każdy zgon jest tragiczny. Natomiast, to co my robiliśmy, to chociażby przygotowanie do kolejnych szpitali polowych. Panowie z opozycji radośnie będą kontrolowali to ile kosztować będzie jeden pacjent. Uważam, że z punktu widzenia lekarza nie ma ceny na to, żeby zabezpieczyć pacjentów – stwierdził. Łukasz Szumowski chwalił pracę szefa KPRM oraz ministra zdrowia.  Zanim wyszczepimy ludzi, to niestety jeszcze trochę potrwa. Odpukać idzie to naprawdę dobrze. Mamy tu do czynienia z ogromną pracą ministra Dworczyka, ministra Niedzielskiego, Kancelarii Premiera, ale też ogromna praca bardzo wielu ośrodków. W Polsce ludzie ufają swoim lekarzom rodzinnym i dzięki temu, że zgłosiło się bardzo dużo jednostek, to szczepienie idzie w tej rozproszonej sieci bardzo dobrze. Mam nadzieję, że takie tempo zostanie utrzymane i będziemy mogli wrócić do odbudowy tego wszystkiego  – powiedział. mly/polsatnews.pl
Jakie to przewidywalne! Ks. Wierzbicki atakuje prezesa PiS w TVN24: Wielu odczytało jego słowa jako parasol ochronny nad biskupami^Kronika kłamliwej histerii^2021-02-18 20:47:14.952505+01:00^https://wpolityce.pl/polityka/539798-jakie-to-przewidywalne-ks-wierzbicki-atakuje-prezesa-pis^„Niezależnie od trafnych zapisów konkordatu, w Polsce musi nastąpić mentalnościowy rozdział państwa od Kościoła” – mówił ks. prof. Alfred Wierzbicki w programie „Kropka nad i”. CZYTAJ RÓWNIEŻ: Dyskusja wokół sprawy ks. Dymera. Prezes Ordo Iuris zwraca uwagę na kwestie prawne. Gowin: Interweniowałem jeszcze jako senator Gość Moniki Olejnik odniósł się do sprawy ks. Andrzeja Dymera. Winę za całą sytuację zrzucił na biskupów. Ks. Dymer jest już na sądzie Bożym, więc nie możemy pretendować do osądzania go, zgodnie z tradycją. Są to tego typu przestępstwa, że sprawiedliwa ocena powinna nastąpić. (…) Są ci, którzy doprowadzili do zaniedbań. To kolejni biskupi szczecińscy. (…) To bardzo obciąża Kościół. (…) To bezpośrednie zaniedbanie kolejnych biskupów – powiedział duchowny, który publikował na portalu Koduj24.pl. To wielka hańba Kościoła katolickiego w Polsce, wielka hańba hierarchów – dodał. CZYTAJ RÓWNIEŻ: Krok za daleko? Biblia potępia homoseksualizm, ks. Wierzbicki chce zmian: „Zastanawiam, czy nie powinniśmy zrewidować poglądu” Następnie winił Watykan. Jego zdaniem, pojedynczy biskup ma zbyt dużą władzę.  Ci ludzie, którzy zostawali biskupami nie mieli w sobie krzty Ewangelii. Bardzo opacznie rozumieli interes Kościoła. Winę ponosi też Watykan. Do Jana Pawła II obowiązywała klauzula, że o takich sprawach się nie mówi. (…) Błąd w formacji kapłanów, że nas kształcono na urzędników i to nie wiadomo czy Pana Boga. (…) To błąd strukturalny, ze biskup ma w Kościele tyle władzy – stwierdził. Zdaniem Wierzbickiego, arcybiskup Dzięga powinien oddać się dyspozycji papieża.  Arcybiskup Dzięga powinien oddać się do dyspozycji Ojca Świętego. (…) Dlaczego ja mam świecić oczami, przed tą czy inną kamerą, czy podobni do mnie duchowni? – pytał Wierzbicki. Krytykował też rządową komisję ds. pedofilii. Przy tej okazji zaatakował Jarosława Kaczyńskiego.  Widać, że ta komisja jest niemrawa. Jej powołanie ciągnęło się z dużą opieszałością. Gdy Jarosław Kaczyński zapewniał, że nie da zrobić krzywdy Kościołowi, to być może wielu to odczytało jako parasol ochronny nad biskupami, którzy tuszowali przypadki pedofilii. (…) Może być tak, że nie ma woli politycznej, by ta komisja działała. (…) państwo jest bezczynne – mówił. Jego zdaniem, władza „upadla” polski Kościół, a niektórzy duchowni „ubijają interesy” z państwem.  To upodlenie Kościoła przez obecną władzę. Niezależnie od trafnych zapisów konkordatu, w Polsce musi nastąpić mentalnościowy rozdział państwa od Kościoła, by religii nie działa się taka krzywda, że politycy, księża, biskupi ubijają wspólne interesy pod płaszczykiem sprawy Bożej – stwierdził. Są alarmujące statystyki jak wzrasta liczba młodzieży, która nie uczęszcza na katechezę. (…) Zbratanie się duchownych z politykami Kościołowi nie pomaga. Utrudnia nam pełnić naszą misję. Jesteśmy niewiarygodni i wychodzimy na popleczników autorytarnej władzy – dodał. Wypowiedzi ks. Wierzbickiego nie zaskakują chyba nikogo. Treść rozmowy i obwinianie Jarosława Kaczyńskiego można było przewidzieć jeszcze przed rozpoczęciem programu. mly/TVN24
Prezydent na nartach, czyli jak władza nie pomaga Polakom przetrwać pandemii^Marek Pyza^2021-02-18 20:30:26.921905+01:00^https://wpolityce.pl/polityka/539796-prezydent-na-nartach-czyli-jak-wladza-nie-pomaga-w-pandemii^Nie jestem narciarzem, więc może niewiele rozumiem z całej tej sytuacji. Może nawet zdaniem niektórych nie powinienem zabierać w tej sprawie głosu. Może i nie zdaję sobie sprawy, co dla niektórych znaczy przeżyć zimę bez założenia desek i śmignięcia po stoku. Ale mimo wszystko wolałbym, aby politycy nie przekonywali mnie akurat w taki sposób do tego, że bez nart przetrwać do wiosny się nie da. „W taki” - czyli samemu korzystając z tej atrakcji. Prezydent Andrzej Duda wybrał się w Beskidy, by choć na chwilę skorzystać z możliwości uprawiania ukochanego sportu.  CZYTAJ TAKŻE: Andrzej Duda na nartach? Stoki otwarte, więc w czym problem? Fogiel: „Nie sądzę, by to było w jakikolwiek sposób szkodliwe”  Czy mógł? Mógł. Prawa nie złamał. Stoki są otwarte dla wszystkich, więc dlaczego nie dla głowy państwa? W dodatku Andrzej Duda przeszedł już zakażenie koronawirusem, stanowi więc mniejsze zagrożenie dla innych, a i sam jest zapewne bezpieczny.  Ale czy powinien teraz szusować? To już dyskusyjne. W czasie gdy wszyscy dziwimy się nieodpowiedzialnym tłumom pod Tatrami i zastanawiamy się, dlaczego Polacy nie są w stanie wytrzymać jednego sezonu bez odwiedzenia stoku, oczekiwałbym, że politycy jednak dadzą dobry przykład i pokażą, że nie jest to nadmierne wyrzeczenie.  Politykowi niestety wolno mniej. Przystoi mu mniej. Szczególnie wtedy, gdy statystyki zachorowań rosną, a minister zdrowia ogłasza początek trzeciej fali koronawirusa.  Wiadomo było, że prezydencki wypad do Wisły odbije się szerokim echem. Że niespecjalnie będzie za to chwalony. Że w najlepszym razie decyzja o tej eskapadzie będzie określana jako „niefortunna”. Mógł więc z niej zrezygnować i ogłosić, że tej wyjątkowej zimy odpuści sobie narty, do czego namawia też innych. W końcu od miesięcy słyszymy, że w walce z epidemią chodzi o to, by ograniczać mobilność społeczną.  Nie sposób byłoby krytykować taką postawę głowy państwa. Byłaby – by użyć górnolotnych słów w tak przyziemnej sprawie – szlachetna i zasługująca na uznanie. Zamiast tego mamy żarty, w których stawiane są pytania, do kiedy pan prezydent będzie na nartach, by było wiadomo, kiedy znów zamkną stoki.
Już nie tylko aborcja. Nowa oferta PO: seksedukacja, antykoncepcja, in vitro. Kidawa-Błońska: Kobieta musi samodzielnie podjąć decyzję^Zespół wPolityce.pl^2021-02-18 20:26:56.819530+01:00^https://wpolityce.pl/polityka/539795-kidawa-blonska-kobieta-musi-samodzielnie-podjac-decyzje^Projekt ustawy dopuszczający aborcję do 12 tygodnia będzie gotowy do końca kadencji, w ciągu kilku tygodni będzie projekt poprawiający jakość życie kobiet, tzn. gwarantujący darmową antykoncepcję i edukację seksualną - zapowiedziała w czwartek wicemarszałek Sejmu Małgorzata Kidawa-Błońska (PO). CZYTAJ RÓWNIEŻ:  — Otwarcie poprą aborcję na życzenie?! Kidawa-Błońska: Rozważamy na poważnie czwartą przesłankę, żeby kobieta miała prawo wyboru — Kobiecy zespół Kidawy-Błońskiej ma wypracować stanowisko PO w sprawie aborcji. Potwierdzą ideologiczny skręt na lewo? W TVN24 Kidawa-Błońska została zapytana, czy jest już gotowy projekt ustawy, w którym zawarte są ogłoszone w czwartek rekomendacje Platformy Obywatelskiej w sprawie aborcji. Wczoraj zarząd zaakceptował stanowisko wypracowane przez zespół. Stanowisko to jest dopiero początek prac nad ustawą. Ta ustawa na pewno wymaga wielu konsultacji i z lekarzami, i z prawnikami, więc mamy czas, aby do końca kadencji przygotować dobre prawo — odpowiedziała Kidawa-Błońska. Na pewno zrobimy to, co zapowiedział przewodniczący - wszystkie te rzeczy, dotyczące jakości życia kobiet, czyli edukacja seksualna, antykoncepcja, in vitro, badania prenatalne chcielibyśmy przedstawić w najbliższych tygodniach w ustawie — dodała. Zapewniła, że w kontekście propozycji PO nie można mówić o czymś takim jak „aborcja na żądanie”.  Kobieta musi rozpatrzyć to w swoim sumieniu i samodzielnie podjąć decyzję. Zależy nam, żeby nikt na kobietę nie wywierał nacisku, żeby to była jej samodzielna decyzja — podkreśliła wicemarszałek Sejmu. Konsultacje z lekarzem i psychologiem są zaś po to, dodała, żeby „decyzje nie były podejmowane w emocjach”.  Wszyscy mówią bardzo dużo o sumieniach. Kobiety mają takie same sumienia jak ci, którzy je oceniają — podkreślała. Pytana, czy zarząd PO jest władny zmienić decyzje konwencji, bo na niej została zaakceptowana deklaracja ideowa z 2001 roku, w której jest mowa o „kompromisie aborcyjnym” (w deklaracji ideowej PO jest jedynie mowa o tym „prawo winno ochraniać życie ludzkie, tak jak czyni to obowiązujące dziś w Polsce ustawodawstwo” - PAP), odpowiedziała:  My nie zmieniamy decyzji konwencji, my zaproponowaliśmy pakiet rozwiązań dla kobiet, to są zupełnie dwie różne rzeczy. Nasza deklaracja ideowa obowiązuje, w tej chwili trwają prace pod kierownictwem Tomka Siemoniaka i rozmawiamy o tym, czy można ją zmienić. Nie wykluczyła, że w nowej deklaracji ideowej znajdzie się przedstawiony pakiet dla kobiet. Legalna aborcja do 12 tygodnia ciąży po konsultacjach z lekarzem i psychologiem, bezpłatny dostęp do antykoncepcji, w tym awaryjnej, zabiegów in vitro i badań prenatalnych, a także wsparcie dla rodzin wychowujących dzieci z niepełnosprawnościami - to elementy „Pakietu Praw Kobiet”, który przedstawiła w czwartek PO, a który Zarząd Krajowy PO przyjął w środę późnym wieczorem. Projekt stanowiska przygotował zespół pod kierownictwem Kidawy-Błońskiej.  gah/TVN24/PAP
Cierpienia i heroizm Barta Staszewskiego nagrodzone przez amerykański „Time”^Jerzy Jachowicz^2021-02-18 19:35:45.560505+01:00^https://wpolityce.pl/polityka/539787-cierpienia-i-heroizm-barta-staszewskiego-nagrodzone^Możemy się spodziewać, że w niedługim czasie do najbardziej prestiżowych nagród i wyróżnień wysuwani będą najróżniejszej maści cwaniacy, kombinatorzy, oszuści. Tak naprawdę zasługują na to, aby być ścigani za przestępstwa i przykładnie karani.  CZYTAJ RÓWNIEŻ: Nagroda za fejki? Staszewski na liście „Time 100 Next”. Magazyn przypomina wieszanie tablic o „Strefach wolnych od LGBT” Zamiast tego, spływają na nich splendory przyznawane przez instytucje, w których wszechwładnie panuje liberalno-lewicowa ideologia. Wyróżniani bądź nagradzani muszą spełniać tylko jeden warunek. Intensywnie walczyć o upowszechnianie pochodu cywilizacji, któremu przewodzi duch lewacki. O jego zapanowanie nad światem. A także wspierać antychrześcijańską wizję społeczeństwa, w której miejsce tradycyjnej rodziny, trwałego związku kobiety i mężczyzny, dających życie własnemu potomstwu, a następnie dbających o jego wykształcenie i wychowanie do czasu osiągnięcia pełnoletniości, zajmą związki jednopłciowe. Aby stworzyć pozory naturalnego biegu świata, niektórzy geje lub jakieś lesbijki, pragnące imitować pełne rodziny, będą adoptowały dzieci, na podobnych zasadach, jak obecnie nabywa się zwierzęta domowe ze schroniska lub od opiekujących się nimi wolontariuszy, którzy przygarnęli je, gdy zostały porzucone przez właścicieli.  W CV takiej chwalebnej, lewackiej postawy aktywnych uczestników wojny cywilizacyjnej ze starym, zmurszałym światem, mile widziane jest niezwykle cenne uzupełnienie. Walka z Kościołem katolickim, depozytariuszem, ostoją, a często twierdzą wartości, które są przeszkodą do przebudowy świata. Do stworzenia nowoczesnego, na miarę współczesnych czasów człowieka.  Właśnie Polska dochowała się już takiego szczwanego lisa, który dochrapał się wyróżnienia. Jest nim znany działacz LGBT Bart Staszewski. Jego nazwisko, z lakonicznym uzasadnieniem znalazło się na liście „Time 100 Next”, na której widnieją gwiazdy mające największy wpływ w najróżniejszych, reprezentowanych przez siebie dziedzinach – od polityki, poprzez biznes, sztuki, działalność społeczną do sportu. Magazyn ten odnotowuje, że Polak został wyróżniony m.in. za wieszanie tablic o „Strefach wolnych od LGBT”. Zwykle na granicy małej miejscowości na tablicy oznaczającej jej nazwę, przyczepiał przygotowaną przez siebie tablicą z napisem „Strefa wolna od LGBT”. Następnie robił zdjęcie, mające rzekomo potwierdzić autentyczność tej sytuacji. Zaś zdjęcia te rozpowszechniał, jako dowód na szerzenie się homofobii w polskim społeczeństwie.  Jego działalność oficjalnie zdemaskował Maciej Świrski, prezes Fundacji Reduta Dobrego Imienia, przekazując organom ścigania opis fałszowania rzeczywistego stanu rzeczy przez fanatycznego geja. Sprawa trafiła do sądu, który swoim wyrokiem zobowiązał Barta Staszewskiego do opublikowania na swojej stronie www. i na profilu FB oświadczenia, mówiącego, że w istocie zawieszane przez niego tabliczki zawierały kłamliwe informacje, rzucające fałszywe oskarżenia na te miejscowości.  Jak napisał niedawno Maciej Świrski, działacz LGBT do tej pory nie zamieścił zasądzonego oświadczenia. Zdaniem Macieja Świrskiego Bart Staszewski najwyraźniej lekceważy wyrok sądu, używając prawdopodobnie wybiegu, że do tej pory nie otrzymał wyroku sądu.  O klasie Barta Staszewskiego świadczy sposób i język jakim potraktował anons na Twitterze Macieja Świrskiego, informującego, że ukarany nie wykonał decyzji sądu.  Wyróżniony przez magazyn „Time” napisał: - „No i wyszło jak zwykle. @Maciej_Swirski jak zwykle z nudów rozpętuje gównoburze”.  A teraz, kiedy dowiedział się o wyróżnieniu, mając wszak świadomość, jakiego świństwa się dopuścił, oskarżając kilku w miejscowościach fałszywie ludzi, którzy mogli czuć się skrzywdzeni pisze:  Jestem zaszczycony, że moja praca jako aktywisty LGBT została zauważona. Oto ofiara mniejszości seksualnej w Polsce, skrzywdzona przez prawicową władzę. Time wynagrodził jej cierpienia i heroizm.
Poseł lewicy Dariusz Wieczorek nie widzi potrzeby przepraszania za skojarzenie o „państwie PiS” z hitlerowskim sloganem^Piotr Cywiński^2021-02-18 19:28:29.496605+01:00^https://wpolityce.pl/polityka/539790-posel-wieczorek-nie-widzi-potrzeby-przepraszania^„Ma być jeden prezes, jedna partia, mają być jedne rządowe media, jedne podległe rządowi sądy i prokuratury. I ma być jeden naród, który to wszystko popiera” – tymi słowami odniósł się do protestu mediów przeciw opodatkowaniu reklam poseł Nowej Lewicy Dariusz Wieczorek. Zapytany w rozmowie z Piotrem Cywińskim, czy skorzysta z okazji i zechce przeprosić za tę wypowiedź łudząco podobną do hitlerowskiego hasła: „Ein Volk, ein Reich, ein Führer”, odparł: Ale za co mam przepraszać? Proszę mi nie odbierać prawa do swoich poglądów, pan ma takie poglądy, ja mam takie… Żeby była jasność, jak widzę i siedzę tutaj, w polskim parlamencie, po stokroć będę mówił te słowa, bo widzę w jaką stronę to idzie. Czy pan sobie zdaje sprawę z tego, że my idziemy w kierunku Białorusi i Rosji…? Za chwilę tej demokracji nie będzie, za chwilę nie będzie wyborów, być może ze studia radiowego tego nie widać, ale z Sejmu ja to widzę… Poseł Nowej Lewicy nie widzi zbieżności swej wypowiedzi ze sloganem z czasów III Rzeszy, którą de facto sam potwierdza w swym tłumaczeniu jakoby „dziwnego skojarzenia” prowadzącego „Rozmowę pod krawatem” dla Radia Szczecin – do posłuchania TUTAJ. Dariusz Wieczorek odniósł się także krytycznie do utworzenia koła parlamentarnego przez stowarzyszenie „Polska 2050” - bez wygrania wyborów, a nawet programu, do samych posłów zmieniających barwy partyjne, którzy powinni tracić mandaty, ale - jak stwierdził - Nowa Lewica nie wystąpi o ustanowienie regulacji uniemożliwiających takie praktyki. Tematem rozmowy była też sytuacja w polskim przemyśle stoczniowym.
Lichocka: Kwestią do dyskusji przy projekcie dot. podatku od reklam jest próg przychodów dla reklamy TV i radiowej^Zespół wPolityce.pl^2021-02-18 19:16:13.768435+01:00^https://wpolityce.pl/polityka/539706-lichocka-o-projekcie-dot-podatku-od-reklam^Kwestią do dyskusji przy projekcie ustawy dot. podatku od reklam jest próg przychodów dla reklamy telewizyjnej i radiowej - oceniła posłanka PiS Joanna Lichocka. Próg zaproponowany jest na poziomie 1 mln zł rocznie, trzeba to przedyskutować, bo dotykałby także regionalne stacje tv i radiowe - dodała. CZYTAJ TAKŻE: — TYLKO U NAS. Joanna Lichocka: Ten protest ma też swoją dobrą stronę. Polacy widzą, jak wiele kanałów należy do tych samych właścicieli — Było warto? Bilans protestu prywatnych mediów: Mogli stracić nawet ponad 5 mln z wpływów reklamowych i zdenerwowali kibiców We wtorek minął termin prekonsultacji projektu ustawy, wpisanego na początku lutego do wykazu prac legislacyjnych rządu, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek od reklam ma trafić m.in. do Narodowego Funduszu Zdrowia, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Rządowe plany zaniepokoiły dużą część mediów, które w minioną środę protestowały we wspólnej akcji „Media bez wyboru”. Protest mediów wsparły również niektóre opozycyjne partie polityczne. W ubiegły piątek sprzeciw wobec projektowanych zmian wyraził koalicjant PiS - Porozumienie. Lichocka na antenie TVP1 wskazała, że „to nie jest pomysł na opodatkowanie mediów, tylko na opodatkowanie reklam, tego biznesu reklamowego”. Zaznaczyła, że to nie jest tak, że podatek dotyczyłby wszystkich mediów.  Jeśli chodzi o gazety, to dotyczyłoby składki wyłącznie tych gazet, które mają ponad 15 mln zł przychodów rocznie, z reklamy prasowej i tylko powyżej tego poziomu 15 mln zł. Czyli 2 proc. od przychodów powyżej 15 mln zł. To dotyczy dużych gazet, nie dotyczy małych, regionalnych gazet, nie dotyczy regionalnych, małych portali — wyjaśniła Lichocka. Oceniła, że „to, co jest w tym projekcie zaproponowanym przez Ministerstwo Finansów, na pewno do dyskusji, to stawka przychodów, próg przychodów dla reklamy telewizyjnej i radiowej”.  Ona jest zaproponowana w tym projekcie bardzo nisko, na poziomie 1 mln zł rocznie. Wtedy rzeczywiście łapałyby się na to również regionalne stacje radiowe i telewizyjne. Być może nawet małe telewizje kablowe. To trzeba przedyskutować. Z całą pewnością w trakcie prac i rządu i potem w Sejmie ten projekt będzie zmieniany, będzie opracowywany — podkreśliła. Zaznaczyła, że to jest „dopiero wstępna propozycja”.  Natomiast proszę nie wierzyć w to, że jest to w jakikolwiek sposób projekt, który może uderzyć w wolność mediów, w wolność słowa, że zachwieje bytem jakiegokolwiek podmiotu prasowego. Nie. To dotyczy dużych, potężnych przedsięwzięć medialnych. Naprawdę nie jest w żaden sposób pomyślany, jako coś, co może dotknąć jakiekolwiek tytuły prasowe  — mówiła posłanka PiS. tkwl/PAP
TYLKO U NAS. Lewicowa ofensywa Bodnara. Jackowski: Wykorzystuje ten czas do dalszego realizowania swojego profilu działania^Zespół wPolityce.pl^2021-02-18 18:59:50.734206+01:00^https://wpolityce.pl/polityka/539762-tylko-u-nas-jackowski-bodnar-wykorzystuje-ten-czas^„Niewątpliwie pan Adam Bodnar jest konsekwentny w lansowaniu swojego modelu sprawowania urzędu Rzecznika Praw Obywatelskich i wykorzystuje ten czas, który ma z racji tego, że nie może być wybrany jego następca, do dalszego realizowania swojego profilu działania” - mówi w rozmowie z portalem wPolityce.pl senator Prawa i Sprawiedliwości Jan Maria Jackowski. CZYTAJ RÓWNIEŻ: — TYLKO U NAS. Co dalej z wyborem RPO? Martynowski: Teraz pewnie będzie taka „odbijanka”. Myślę, że wystawimy innego kandydata — Opozycja torpeduje wybór nowego RPO! Senat nie wyraził zgody na powołanie Piotra Wawrzyka na to stanowisko — Bodnar znów w obronie Lempart. Składa skargę do WSA ws. stwierdzenia koronawirusa u liderki „Strajku Kobiet” Senator Jan Maria Jackowski - zapytany o to, czy większość senacka celowo blokuje wybór nowego Rzecznika Praw Obywatelskich, żeby Adam Bodnar mógł dalej realizować swoją lewicową agendę - stwierdza, że jest to jedna z przesłanek, ale nie jedyna. Jest to jeden z elementów i jedna z przesłanek. A druga jest taka, że rządząca większość w Senacie nie chce absolutnie zgodzić się na jakiegokolwiek kandydata rekomendowanego przez Prawo i Sprawiedliwości i nawet wyrażając uznanie dla przygotowania merytorycznego kandydata, głosuje zgodnie z intencjami politycznymi, a nie merytorycznymi — ocenia senator PiS. Polityk zwraca również uwagę na dużą mobilizację senatorów obu stron przy dzisiejszym głosowaniu. I to zadecydowało o wyniku tego głosowania, w którym była niezwykła mobilizacja po obu stronach, ponieważ wszyscy nasi senatorowie poparli pana prof. Wawrzyka, natomiast większość senacka była w komplecie plus niezależna pani senator Staroń, która wstrzymała wstrzymała od głosu. W takim układzie można powiedzieć, że to głosowanie przebiegło zgodnie z wcześniejszymi deklaracjami przedstawicieli ugrupowań opozycyjnych, które stanowią większość w Senacie. A jest to koalicja już chyba pięcio czy nawet sześcioczłonowa bo pan senator Bury – jednoosobowo będący w ruchu Szymona Hołowni – też do tej koalicji się zalicza, oprócz Platformy Obywatelskiej, Lewicy, PSL-u i niezależnych — dodaje. Jackowski przypomina również, że właśnie ze względu na lewicową agendę Adama Bodnara, przy jego wyborze na RPO ponad 5 lat temu, nawet część senatorów Platformy Obywatelskiej nie udzieliła mu poparcia. Przypomnę, że ponad 5 lat temu, kiedy wybierany był w Senacie pan Adam Bodnar, a było to jeszcze pod koniec VIII kadencji Senatu w 2015 r., kiedy Platforma Obywatelska miała zdecydowaną większość i był rząd PO-PSL, wcale niemała grupa senatorów PO nie chciała poprzeć Adama Bodnara i nie głosowała za jego kandydaturą, wyrażając obawy co do ideologicznego profilu tego kandydata i jego znanych poglądów lewicowych — wskazuje senator. Jak widać, ci senatorowie mieli rację, ponieważ jeżeli prześledzimy pięć lat działalności RPO, to widzimy, że spełniły się obawy, które wyrażali również niektórzy senatorowie Platformy Obywatelskiej. My oczywiście – mówię o senatorach Prawa i Sprawiedliwości – głosowaliśmy w 2015 r. przeciwko tej kandydaturze. Niewielką, minimalną większością, ale Senat jednak, mimo tego częściowego braku poparcia ze strony senatorów PO, wybrał pana Adama Bodnara na ten urząd — dodaje. Jan Maria Jackowski podkreśla, że Adam Bodnar wykorzystuje obecną sytuację do dalszego sprawowania urzędu w sposób, do którego przyzwyczaił nas przez ostatnie 5 lat. Niewątpliwie pan Adam Bodnar jest konsekwentny w lansowaniu swojego modelu sprawowania urzędu Rzecznika Praw Obywatelskich i wykorzystuje ten czas, który ma z racji tego, że nie może być wybrany jego następca, do dalszego realizowania swojego profilu działania — podkreśla senator PiS. Not. kb
Nadchodzą trudne czasy. "Poważnym obciążeniem dla nas jest na pewno obecny charakter polskiej polityki"^Kamil Kwiatek^2021-02-18 18:30:45.252904+01:00^https://wpolityce.pl/polityka/539780-nadchodza-trudne-czasy-ile-mozemy-podzieleni^Czy wojna między USA a Chinami jest nieunikniona? Próbuje na to pytanie odpowiedzieć Kevin Rudd, który w obszernym artykule opublikowanym na portalu foreignaffairs.com, przedstawił ramy, w których oba mocarstwa mogłyby ze sobą konkurować, tak aby uniknąć konfliktu zbrojnego. Autor podkreśla, że zarówno w Waszyngtonie jak i Pekinie, wszyscy zdają sobie sprawę z tego, że do najostrzejszej rywalizacji między supermocarstwami dojdzie właśnie w tej dekadzie. Czy jesteśmy na to gotowi? Więcej o tekście Kevina Rudda pisał na naszym portalu Marek Budzisz. A przecież rywalizacja amerykańsko-chińska, choć kluczowa dla przyszłego porządku świata, to nie jedyna ważna rozgrywka na arenie międzynarodowej, której powinniśmy się z największą czujnością przyglądać. Wciąż jeszcze nie wiemy, jak ułożą się relacje Amerykanów z Europą (a w zasadzie z Niemcami), a od tego w dużej mierze będą zależeć nasze relacje z Waszyngtonem. Jaką pozycję zajmie Europa w rywalizacji USA i Chin? Czy Niemcy w jeszcze większym stopniu podporządkują sobie kontynent? Gdzie w takiej Europie jest miejsce Polski? Jakie są nasze interesy? Czy potrafimy je zdefiniować? Czy silna polaryzacja z jaką mamy do czynienia w kraju pozwala nam odpowiednio przygotować się na nadchodzące trudne czasy?  Zwrócił na to uwagę w magazynie „Plus Minus” (nr3/2021) Marek A. Cichocki. Poważnym obciążeniem dla nas jest na pewno obecny charakter polskiej polityki podzielonej między absurdalnymi skrajnościami - z jednej strony świtająca w niektórych głowach perspektywa polexitu, z drugiej zaś samobójcza ucieczka do strefy euro. Przy istniejącej wewnętrznej polaryzacji bardzo trudno będzie powrócić nam na jakieś bardziej wypośrodkowane ścieżki i odbudować coś w rodzaju wspólnego, politycznego „my” w odniesieniu do polityki europejskiej, zagranicznej, bezpieczeństwa i rozwoju.  I wreszcie zmiany w świecie, które będą pogłębiać się pod wpływem obecnego kryzysu, mają w istocie tak wielki potencjał wpływu na nasze życie w Polsce nawet w krótkiej perspektywie najbliższej dekady, że nasza własna uwaga musi wreszcie zacząć wykraczać poza wąskie ramy relacji z Ameryką czy z Niemcami w Europie, dostrzegając szanse i zagrożenia płynące dla nas z różnych części globu. W obecnych czasach rozsądnie jest bowiem przynajmniej próbować zrozumieć siły, które poruszają nasz świat. A zaczyna on się poruszać w nowych kierunkach —napisał Cichocki. W równie alarmującym tonie wypowiedział się kilka tygodni temu dr Jacek Bartosiak. Założyciel Strategy&Future w rozmowie z tygodnikiem „Sieci” mówiąc o rywalizacji USA i Chin przestrzegał: Wchodzimy w ostrą rywalizację mocarstw. To nie są żarty. Z tego wybuchały wojny. CZYTAJ WIĘCEJ: NASZ WYWIAD. Dr Jacek Bartosiak: Wchodzimy w rywalizację wielkich mocarstw. Z tego wybuchały wojny Czy skłócone społeczeństwo i klasa polityczna, która niemal w żadnej sprawie nie potrafi wypracować wspólnego stanowiska, jest w stanie stawić czoła nadchodzącym wyzwaniom? Gdy obserwuję w jakiej atmosferze przychodzi nam zmagać się z największym kryzysem od II wojny światowej, to przyznam, że nie ma we mnie zbyt wiele optymizmu.
Sylwia Spurek kontra hodowcy zwierząt. Europosłanka chce całkowitego zakazu reklamy mięsa, mleka i nabiału^Czyżby obłęd?^2021-02-18 18:23:32.398685+01:00^https://wpolityce.pl/polityka/539782-spurek-kontra-hodowcy-zwierzat-chce-zakazu-reklamy-miesa^Sylwia Spurek nie ustaje w krucjacie przeciwko produktom odzwierzęcym. Tym razem zajęła się sprawą reklam. CZYTAJ RÓWNIEŻ: Spurek martwi się o „cierpienie” ryb: „Tak jak każde inne zwierzęta, mają swoje prawa”. A co z prawami dzieci poczętych? Spurek odniosła się do informacji dot. działań niemieckiego Greenpeace’u, który wzywa do… zakazu reklamowania mięsa.  Pomysł wyjątkowo spodobał się europosłance z Polski, która chce iść krok dalej i zakazać promowania wszystkich produktów, które pochodzą od zwierząt. Sprawa dotyczy również mleka i nabiału.  CZYTAJ RÓWNIEŻ: Ideologiczny odlot! Spurek walczy o to, by produkty roślinne można było określać jako „kotlety”, „pasztety” i „burgery” Już dawno powinien być zakaz reklamy każdego produktu, który szkodzi zdrowiu ludzi, negatywnie wpływa na klimat, powoduje cierpienie zwierząt, narusza prawa człowieka. Mamy zakaz reklamy i promocji papierosów - czas na zakaz promowania mięsa, mleka, nabiału – czytamy we wpisie Spurek.
Ależ się żrą! Nitras uderza w Schetynę: Świąt się zmienia i musi przyjąć to do wiadomości; Giertych: No i stało się to, co przewidywałem^Notujemy ...^2021-02-18 17:57:07.937812+01:00^https://wpolityce.pl/polityka/539775-alez-sie-zra-nitras-uderza-w-schetyne-swiat-sie-zmienia^W Platformie Obywatelskiej trwa spór po tym, jak Zarząd Krajowy PO ogłosił stanowisko partii ws. aborcji. Sławomir Nitras w rozmowie z portalem 300polityka.pl, uderzył w Grzegorza Schetynę, który popiera tzw. kompromis aborcyjny. CZYTAJ TAKŻE: — NASZ WYWIAD. Raś: Nie podoba mi się stanowisko PO ws. aborcji. Ta zmiana optyki Platformy nie jest dobra i dla partii, i dla Polski — TYLKO U NAS. Politycy PO oceniają stanowisko partii ws. aborcji. „Na pewno nie zagłosuję za czymś, co będzie aborcją na życzenie” — Politycy i działacze punktują Platformę za aborcję. Wśród nich… Giertych: „Straszny błąd”. Nitras nie wytrzymał: „Gdybyśmy Ciebie słuchali…” Deklaracja ideowa Platformy sprzed 20 lat jest bardzo ważnym elementem mojej również tożsamości i historii, ale jest historią. Świat się zmienia i myślę, że Grzegorz Schetyna musi przyjąć to do wiadomości. Musi zauważyć, że świat się zmienia. My jesteśmy zupełnie innym społeczeństwem. Nie chciałbym, żeby polskie społeczeństwo było takie jak 20 lat temu. Nie chciałbym, żeby Platforma była taka jak 20 lat temu. Grzegorz Schetyna musi sam podjąć decyzję, czy dostrzega zmiany w Polsce, czy nie. Ja dostrzegam konieczność zmian. Polska potrzebuje modernizacji — powiedział w rozmowie z portalem 300polityka.pl Sławomir Nitras, poseł PO. Internauci komentują atak Sławomira Nitrasa na Grzegorza Schetynę. Postrzegają to jako jeden z elementów walki wewnętrznej w PO, do jakiej doszło po przedstawieniu stanowiska Zarządu Krajowego PO ws. aborcji. No i stało się to, co przewidywałem. PO gryzie się wewnątrz, a JK się cieszy. Osiągnął swój cel. Nie mówimy o wpadkach rządu, tylko Nitras atakuje Schetynę, a zaraz odpowie mu ktoś inny itd.
NASZ NEWS. Minister Błaszczak: Polski generał może zostać jednym z zastępców dowódcy korpusu w Stanach Zjednoczonych^Zespół wPolityce.pl^2021-02-18 17:47:39.936618+01:00^https://wpolityce.pl/polityka/539758-nasz-news-polski-general-moze-objac-wazne-stanowisko-w-usa^Polski generał może pełnić ważną funkcję w Stanach Zjednoczonych. To jedno z ustaleń pomiędzy polskim ministrem obrony narodowej a sekretarzem obrony Stanów Zjednoczonych. CZYTAJ RÓWNIEŻ: NASZ WYWIAD. Mariusz Błaszczak: Będziemy bronić każdego kawałka Polski. Obrona całej naszej ojczyzny jest sprawą zasadniczą Informację tę przekazał minister Mariusz Błaszczak w rozmowie z Jackiem i Michałem Karnowskimi na łamach tygodnika „Sieci”. Polski generał miałby zostać zastępcą dowódcy korpusu w Forcie Konx w Kentucky.  To była dobra rozmowa. Potwierdziliśmy pogłębianie współpracy obronnej. Otrzymałem zaproszenie do Pentagonu, a Lloyd Austin przyjął zaproszenie do Polski. Strona amerykańska zgodziła się także na to, by jednym z zastępców dowódcy korpusu w Stanach Zjednoczonych w Forcie Knox w Kentucky – tego, który stacjonuje w Poznaniu – był polski generał. To jest już decyzja obecnej administracji – poinformował Błaszczak. W wywiadzie dla tygodnika „Sieci” mówił również o wzmacnianiu współpracy wojskowej z USA i innymi sojusznikami w ramach NATO. Podpisałem też 15 sierpnia 2020 r. umowę ze Stanami Zjednoczonymi w sprawie wzmocnionej współpracy wojskowej zakładającej zwiększenie liczby żołnierzy USA stacjonujących w Polsce. Działa też już dowództwo V Korpusu Armii USA w Poznaniu, obejmujące swoim zasięgiem wszystkich żołnierzy amerykańskich na wschodniej flance NATO. Powstaje infrastruktura, która umożliwi szybkie przyjęcie nawet 20 tys. amerykańskich żołnierzy – mówił szef MON. Mly/„Sieci”
Konserwatyści w PO wściekli na władze partii za stanowisko ws. aborcji! "Nie zdziwię się, jak za chwilę rzucą papierami"^Zespół wPolityce.pl^2021-02-18 17:34:42.380685+01:00^https://wpolityce.pl/polityka/539771-konserwatysci-w-po-wsciekli-na-wladze-partii^„Kierownictwo Platformy Obywatelskiej proponuje projekt liberalizujący prawo aborcyjne wbrew partyjnym konserwatystom. W kuluarach mówi się, że kilku z nich opuści partię lub zawiesi w niej swoje członkostwo” - napisała Wirtualna Polska. CZYTAJ TAKŻE: — NASZ WYWIAD. Raś: Nie podoba mi się stanowisko PO ws. aborcji. Ta zmiana optyki Platformy nie jest dobra i dla partii, i dla Polski — TYLKO U NAS. Politycy PO oceniają stanowisko partii ws. aborcji. „Na pewno nie zagłosuję za czymś, co będzie aborcją na życzenie” — Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” Nic takiego się nie stanie. Grzesiek Schetyna trzyma za to kciuki, pracuje nad rozłamem w PO. I robi to cynicznie. Ale przestał nadążać za nastrojami  — powiedział stronnik Borysa Budki. Jednak polityk PO zdystansowany do obecnego kierownictwa partii zaprezentował inne zdanie na ten temat. Partyjni konserwatyści są wściekli. Nie zdziwię się, jak za chwilę rzucą papierami  — zaznaczył. Niektórzy politycy PO uważają, że list konserwatystów z PO ws. aborcji powstał z inicjatywy Grzegorza Schetyny. Nie wierzę, że list powstał bez inspiracji Grześka — stwierdził jeden z polityków PO. W kierownictwie partii mówią, że na zapleczu ma „mieszać” Grzegorz Schetyna. Jeden z antyschetynowców w rozmowie z WP wypowiedział się jednak tak: Przecież to Grzesiek wywalał konserwatystów, którzy sprzeciwiali się liberalnemu projektowi Basi Nowackiej. A później sam Nowacką zaprosił do Platformy! Przecież to hipokryzja.  Według stronnika Borysa Budki nie dojdzie do tego, by konserwatywnie politycy PO opuścili partię. Pytanie, czy „konserwy” rzucą partyjnymi legitymacjami. Szczerze? Nie sądzę. Nie mają jaj, Platforma uzależnia. No i przecież zostaje im sumienie, którego nikt im nie zabiera  — stwierdził. Czy konserwatywni politycy PO zareagują stanowczo na mocny skręt w lewo ich partii? Jak widać, w samej Platformie nie ma zgody co do tego, jak dalej sprawy się potoczą. tkwl/wp.pl
Premier Morawiecki wzywa Komisję Europejską do nacisku na producentów szczepionek: "Tu i teraz potrzebne nam są szczepionki"^Zespół wPolityce.pl^2021-02-18 16:57:39.950081+01:00^https://wpolityce.pl/polityka/539766-premier-wzywa-ke-do-nacisku-na-producentow-szczepionek^Wzywam Komisję Europejską żeby wykorzystała swoją siłę gospodarczą, finansową i przymusiła firmy farmaceutyczne do skutecznej, właściwej realizacji umowy na dostawy szczepionek - mówił premier Mateusz Morawiecki w czwartek w Katowicach. CZYTAJ TAKŻE: — Morawiecki: KE powinna wykorzystać siłę gospodarczą UE do nacisku na firmy farmaceutyczne. Musimy mieć więcej szczepionek — Odsetek osób, które otrzymały co najmniej jedną dawkę szczepionki. Szef KPRM: Znaleźliśmy się na 1. miejscu wśród państw UE — Minister zdrowia: Odnotowaliśmy najwyższą dzienną liczbę szczepień - 141 tys. W sumie 1,62 mln osób otrzymało pierwszą dawkę Szef rządu podczas wizyty w punkcie szczepień na terenie hali Międzynarodowego Centrum Kongresowego w Katowicach podkreślał, że naszą podstawową nadzieją jest szczepionka przeciw Covid-19, której - jak zaznaczył - ciągle mamy za mało. Mamy jej za mało ponieważ Komisja Europejska w niewłaściwy sposób negocjowała z dostawcami z całego świata — ocenił premier. Wezwał „Komisję Europejską żeby wykorzystała swoją siłę, swoją siłę gospodarczą, finansową i przymusiła firmy farmaceutyczne, tych kilka głównych firm do skutecznej, właściwej realizacji umowy”.  Żeby wreszcie kraje członkowskie UE dostały większą liczbę dawek — dodał zaznaczając, że ta kwestia jest „głównym wąskim gardłem” całego systemu. Morawiecki zaznaczył, że „dla nas to jest wyścig z czasem”. Musimy naciskać na Komisję Europejską bo to tam, po tamtej stronie, są niestety problemy. Ja mogę podziękować mojemu wczorajszemu gościowi, panu przewodniczącemu Rady Europejskiej Charlesowi Michelowi za jego gotowość. Ale tu Komisja, z jej przewodniczącą Ursulą von der Leyen, musi wezwać główne firmy farmaceutyczne i postawić im warunki. To jest moja rada i do takiego działania będę nakłaniał również podczas spotkania Rady Europejskiej w przyszłym tygodniu — powiedział premier. Musi być wykorzystanie siły gospodarczej, siły finansowej i aspektów prawnych po stronie UE, nie możemy być poszkodowani przez te formy poprzez przesuwanie dostaw dawek szczepionek na późniejsze miesiące, na maj, na czerwiec. Tu i teraz potrzebne nam są szczepionki. I dlatego wzywam Komisję Europejską do jak najpilniejszego działania w tym zakresie — dodał szef rządu. Jesteśmy gotowi nieść pomoc naszym czeskim i słowackim sąsiadom, udostępniając miejsca w szpitalach tymczasowych na południu kraju; taka gotowość po naszej stronie jest - powiedział w czwartek premier Mateusz Morawiecki. Szef rządu został zapytany na czwartkowej konferencji w Katowicach o to, jakiej pomocy w walce z koronawirusem Polska udzieli Słowacji. Pan premier (Słowacji) Igor Matovicz bardzo dziękował mi za już dostarczoną pomoc, za to, że nasze służby medyczne na zasadzie wolontariatu zostały wykorzystane w różnych procesach medycznych, testowych na Słowacji — powiedział Morawiecki. Przekazał, że naszym południowym sąsiadom - nie tylko Słowacji, ale także Czechom - mogą posłużyć powstałe w Polsce szpitale tymczasowe, ponieważ obecnie w naszych szpitalach covidowych zajęte jest około 50 proc. łóżek. Tymczasem premier Republiki Czeskiej mówi mi, że u niego nie ma już wolnych łóżek, więc zaoferowałem pomoc tutaj, na południu Polski. We Wrocławiu, Opolu, Katowicach, Krakowie i Rzeszowie dla naszych czeskich i słowackich sąsiadów taką pomoc będziemy mogli zaoferować. Czekam na sygnał z tamtej strony, czy oni rzeczywiście o taką pomoc poproszą — oświadczył premier. Taka gotowość po naszej stronie jest. Jesteśmy solidarni z nimi w tej biedzie, w tej potrzebie, bo u nich sytuacja pandemiczna jest, niestety, dwa, trzy razy gorsza niż w Polsce — dodał. Szef rządu - który wizytuje w czwartek punkt szczepień na terenie hali Międzynarodowego Centrum Kongresowego w Katowicach - stwierdził na konferencji prasowej, że dziś „czerwona linia, od której się oddalaliśmy znowu się do nas przybliża”. Wskazywał, że sytuacja w Czechach i Słowacji jest naprawdę groźna, mamy też do czynienia z nowymi, groźniejszymi odmianami wirusa - mutacjami brytyjską i południowoafrykańską. Dlatego musimy zachować maksymalną czujność, maksymalną ostrożność. Stąd też, mając na uwadze takie okoliczności wokół nas musimy bacznie przyglądać się, co dzieje się w krajach ościennych, jak wygląda krzywa zakażeń i w odpowiedni sposób reagować — podkreślił premier. Niestety, widzimy bardzo wyraźnie, że z krajów ościennych płyną niedobre wieści. To są wieści, które mocno skłaniają nas do tego, żeby we właściwy sposób podejść, żeby ostrożnie podchodzić do wszelkich dalszych działań związanych z pandemią — dodał. Morawiecki przypomniał na konferencji prasowej w Katowicach o aplikacji STOP COVID, która ma zapobiegać rozprzestrzenianiu się koronawirusa. Wiele razy nakłanialiśmy do korzystania z tej aplikacji, dzisiaj to już jest bardzo duża liczba osób, które mają tę aplikację — przekonywał premier. Zaznaczył jednak, że „jedna rzecz to mieć aplikację, a inna rzecz to z niej korzystać”.  Nakłaniam i apeluję, żeby w aktywny sposób i z tej, i z innych aplikacji korzystać, ponieważ dzięki temu będziemy mogli szybciej i sprawniej zarządzać sytuacją covidową — podkreślił Morawiecki. Mówił też, że ważne jest trzymanie się reguł epidemicznych, ponieważ dzięki temu możemy przerwać łańcuch zakażeń. Jedna z bezpłatnych aplikacji to STOP COVID ProteGO Safe, dzięki której można otrzymać informację o bliskim kontakcie z osobą chorą. Aplikacja oparta o Bluetooth monitoruje nasze otoczenie w poszukiwaniu innych urządzeń, na których także jest zainstalowana. Jeśli znajdzie takie urządzenie w odległości maksymalnie 2 metrów, a spotkanie będzie dłuższe niż 15 minut – zapamięta je na 14 dni. Jeśli w tym czasie użytkownik aplikacji, z którym mieliśmy kontakt zachoruje, wówczas dostaniemy powiadomienie. Z rządowych danych wynikało, że pod koniec ub. roku tę aplikację zainstalowało 1,7 mln osób.  wkt/PAP
„Publiczny lincz" czy „sprawa gwałtu"? Trzeba odnotować, że medialne wersje zdarzeń mocno się różnią^Jakub Maciejewski^2021-02-18 16:45:44.361658+01:00^https://wpolityce.pl/polityka/539750-jakimowicz-oskarzany-ale-wersje-medialne-mocno-sie-roznia^Gwałt w naszej kulturze należy do jednej z najstraszniejszych przestępstw. Tym bardziej tak poważne oskarżenie, jakie redaktor Piotr Krysiak wywołał wobec Jarosława Jakimowicza, powinno być podparte dowodami a sprawa wyjaśniona ostatecznie i bez cienia wątpliwości - jeśli doszło do gwałtu, sprawcę należy ukarać, jeśli zarzut jest nieprawdziwy - oskarżyciel powinien ponieść konsekwencje.  Nie wiemy co się wydarzyło podczas konkursu Miss Generation, ale wiemy że wersje oskarżeń wobec Jakimowicza się wzajemnie wykluczają. 18 stycznia wieczorem redaktor Piotr Krysiak opublikował na Facebooku tekst „Gwiazdor TVP gwałcicielem?”, w którym nie padło nazwisko Jakimowicza, ale opis sytuacji, w której podobno doszło do gwałtu na uczestniczce konkursu Miss Generation 2020, jednoznacznie wskazywał na tego celebrytę. Dziennikarze, którzy znali Krysiaka, komentowali w mediach społecznościowych, że autor jest rzetelnym autorem, więc sprawa nie może być wyssana z palca.  Gwiazda publicystyki TVP INFO miała zgwałcić uczestniczkę konkursu Miss Generation 2020. Tak utrzymuje kobieta, która uciekła ze zgrupowania i zgłosiła sprawę policji.  -pisał Krysiak. Kobieta miała być wepchnięta do pokoju hotelowego, zgwałcona a potem miała usłyszeć groźby, by nikomu nie wspominać o wydarzeniu. Jednak trzeba wspomnieć o szczegółach, bo później pojawiają się odmienne wersje: Nazajutrz 3 lutego 2020 r. kobieta uciekła z hotelu. Pojechała wprost do szpitala ginekologiczno-położniczego przy placu Starynkiewicza 1/3 w Warszawie. -pisał Krysiak. Kobieta miała nagrać całe zdarzenie telefonem, choć bez obrazu - jedynie dźwięk. Autor tekstu opisuje nagranie, ale nie stwierdza czy sam je widział, czy zna tylko z relacji. Wspomina następnie o zaniedbaniach policji, nieprofesjonalnym zachowaniu w szpitalu, wreszcie o zabraniu kobiety do szpitala psychiatrycznego. Krysiak pisze (to ważne), że „Nie wiadomo, dlaczego w ogóle trafiła do szpitala psychiatrycznego…”. Zarzuty są arcypoważne, a sam tekst nie pozostawia wątpliwości, że chodzi o Jakimowicza. Krysiak określa go mianem nie tylko gwiazdora publicystyki TVP INFO, ale także mianem „aktora”, choć po półtorej godziny edytuje na Facebooku tekst zamieniając słowo „aktor” na „mężczyzna” - tyle, że wtedy już nikt nie ma wątpliwości, że chodzi o „Cichego” z filmu „Młode Wilki”.  Następnego dnia głos zabiera Mariusz Zielke, dziennikarz śledczy, który kwestie krzywdzenia ludzi traktuje z niezwykłym wyczuciem i profesjonalizmem - nigdy nie rzuca oskarżeń, gdy nie ma w ręku twardych dowodów. Za chwilę rozpocznie się publiczny lincz na bardzo nielubianym „gwiazdorze TVP Info”. Zielke pisze, że „gwiazdor” być może jest winny, ale że ustalenie tego niekoniecznie będzie możliwe. Właściwie ten komentarz - w którym dziennikarz pisze i o linczu, i o konieczności ukarania sprawcy, jeśli do czynu doszło, ale też o trudnościach w rekonstrukcji zdarzeń, powinien był wystarczyć, gdyby inne media nie podchwyciły tematu z takim zapałem. 4 lutego do akcji wkracza program„Uwaga TVN” z materiałem „Co naprawdę wydarzyło się podczas zgrupowania Miss Generation”. Wersja TVN odbiega jednak od wersji Krysiaka już od pierwszych momentów. Według Krysiaka do gwałtu doszło w pokoju kobiety, według TVN - w pokoju celebryty, w dodatku miała zostać tam do 6.00 rano. Według Krysiaka kobieta nad ranem uciekła z hotelu, według TVN była jeszcze obecna na śniadaniu. Największa rozbieżność dotyczy szpitala - zdaniem Krysiaka kobieta udała się „wprost do szpitala ginekologiczno-położniczego”, wg TVN „Na jednym z peronów wywiązała się awantura pomiędzy roztrzęsioną kobietą, a dwójką innych osób z tego zgrupowania. Kłótnia zakończyła się interwencją policji” - która ostatecznie zabrała kobietę do szpitala psychiatrycznego ze względu na jej „wątpliwy stan zdrowia”, słowem: miała się dziwnie zachowywać. Ale w tym miejscu narracji Krysiak twierdził przecież, że „Nie wiadomo” dlaczego trafiła do szpitala. Dalej zarówno Krysiak jak i TVN zajmują się opisem zaniechań i domniemanego braku profesjonalizmu ze strony służb mundurowych i medycznego personelu.  Media w naturalny sposób zaczęły drążyć wątek. „Twoje imperium” przeprowadziło wywiad z domniemaną ofiarą, cytując jej słowa:  Nigdy nie użyłam słowa gwałt. Ale w szpitalu byłam przesłuchiwana przez policjantów. To oni doszli do wniosku, że to historia molestowania seksualnego/gwałtu  Trochę się ta wersja różni od Krysiakowego tytułu „Gwiazdor TVP gwałcicielem?”, prawda? Jednak oceniać kobietę, która wysuwa tak poważne zarzuty powinien tylko psycholog, lub znawca podobnych przypadków. Psychika ludzka nie jest łatwa do rozgryzienia przez domorosłych obserwatorów i medialnych komentatorów. Dlatego starajmy się skupić na rozbieżnościach, które podają media. Portal kobieta.wp.pl zdobył relacje od innej z uczestniczek zgromadzenia, która opowiedziała o domniemanej ofierze gwałtu: Była nieprzyjemna i np. zaczęła oskarżać niektóre dziewczyny o coś, co nie miało miejsca, np. jednej zarzuciła, że szperała w jej torebce. Co prawda, później przyszła i przy wszystkich przeprosiła ją, ale zachowanie sprawiło, że już zaczęłyśmy być wobec niej negatywnie nastawione. Każda z nas zaczęła odsuwać się od niej, chociażby dlatego, żeby nie być o coś oskarżoną.  Krysiak takich spraw nie komentuje, nie odnosi się też do rozbieżności, które pojawiły się po materiale TVN, choć można sobie wyobrazić uzupełnienia, które przywracają rekonstrukcji wydarzeń logiczny ciąg. Tymczasem wywiady, których Krysiak udziela np. portalowi naTemat.pl czy plotek.pl, dotyczą w mniejszym stopniu szczegółów śledztwa, a bardziej… samego Krysiaka. Ani TVN, ani Krysiak nie przedstawili żadnych dowodów czy potwierdzeń, żadnego dokumentu na zgłoszenie gwałtu, a tymczasem w komentarzach pojawiają się sugestie, że prokuratura być może specjalnie prowadzi śledztwo w sposób nierzetelny, że przecież Kurski, dla którego pracuje Jakimowicz, zna się z Ziobrą, a więc… A więc co? Tu jest jeden z najbardziej zdumiewających zarzutów oskarżycieli - że niby Jarosław Jakimowicz jest tak wpływowym graczem politycznym, dla którego uciech seksualnych sam prokurator generalny będzie rozmywał śledztwo?  Nie wiemy co się stało na zgromadzeniu Miss Generation 2020. Krysiak jako jedyny „dowód” przedstawił własną rozmowę telefoniczną z Jakimowiczem, który wbrew prawdzie powiedział mu, że nie był w tamtym hotelu. Kłamstwo jednak nie oznacza gwałtu. TVN jako swój materiał z miejsca zdarzenia podał nagranie, na którym Jakimowicz schodzi na hotelowe śniadanie. Przekonujące? Cóż, na pytania retoryczne się nie odpowiada. Nic dziwnego, że dziennikarze i osoby publiczne nie zabierają głosu w tej sprawie - gwałt jest rzeczą tak obrzydliwą i haniebną, że wydawanie osądów czy próba obrony może skończyć się stygmatyzowaniem. Ale jednak te rozbieżności w oskarżeniach trzeba odnotować, trzeba odnotować także to, że dziennikarze do tych odmiennych wersji, tej samej przecież kobiety, niespecjalnie się odnoszą.  Nie wiemy co zaszło pomiędzy uczestnikami i gośćmi Miss Generation, choć sensacyjna sprawa prowokuje do snucia własnych wersji wydarzeń oraz do domysłów. Wiemy tylko, że komentator telewizyjny jest oskarżany o straszliwą rzecz, a oskarżyciele podają dwie rozbieżne wersje, nie konfrontując ich ze sobą i nie podając dowodów. Przy ewentualnej krzywdzie kobiety i realnym oskarżeniu celebryty trzeba jednak powściągać emocje i oceny własne - bo można stać się współsprawcą czyjegoś cierpienia.
Opozycja ciągle chce coś likwidować. Tym razem padło na Radę Mediów Narodowych. Koalicja Polska złożyła w Sejmie projekt ustawy^Zespół wPolityce.pl^2021-02-18 16:34:02.640779+01:00^https://wpolityce.pl/polityka/539760-opozycja-ciagle-chce-cos-likwidowac-tym-razem-padlo-na-rmn^Koalicja Polska złożyła w Sejmie projekt ustawy o likwidacji Rady Mediów Narodowych. Proponujemy tę zmianę, „by przeciwdziałać spektaklom medialnym w postaci powoływania i odwoływania prezesa TVP” oraz „targom związanym z działalnością mediów, które publiczne są tylko z nazwy” - wskazano w uzasadnieniu. CZYTAJ TAKŻE: — Potwierdzają się informacje portalu wPolityce.pl! Media pomogą w zwalczaniu skutków COVID-19. Projekt trafił do Rady Ministrów — Opozycja liczy na Gowina ws. podatku od reklam. Kidawa-Błońska: To dla niego czas próby, może pokazać, że ma charakter — Strach medialnych gigantów coraz bardziej zrozumiały. Sellin: Podatek będą płacić ci, którzy mają potężne dochody, nie małe media Jak podkreślono w uzasadnieniu projektu, „należy przywrócić konstytucyjny ład oraz rzetelny nadzór nad działalnością mediów publicznych”, dlatego pozakonstytucyjny organ, jakim jest Rada Mediów Narodowych, powinien zostać zlikwidowany. To „KRRiT musi być włączona w procedurę wyłaniania składu personalnego organów kierujących działalnością spółek publicznej radiofonii i telewizji” - uważają autorzy projektu. W uzasadnieniu przypomniano, że „ustawą z dnia 22 czerwca 2016 r. o Radzie Mediów Narodowych została powołana Rada jako organ właściwy w sprawach powoływania i odwoływania składów osobowych organów jednostek publicznej radiofonii i telewizji oraz Polskiej Agencji Prasowej”. Przypomniano wyrok Trybunału Konstytucyjnego z dnia 13 grudnia 2016 r., zgodnie z którym Trybunał za niekonstytucyjne uznał te rozwiązania nowelizacji ustawy o radiofonii i telewizji, które całkowicie wyłączyły udział KRRiT z procedury obsadzania organów spółek publicznej radiofonii i telewizji.  Trybunał podkreślił, że wybór struktury organizacyjnej, w jakiej funkcjonować mają media publiczne, należy do ustawodawcy — napisano w uzasadnieniu projektu. Dodano, że „TK nie przesądził o tym, w jaki sposób ustawodawca powinien zagwarantować KRRiT udział w procedurze powoływania i odwoływania osób pełniących funkcję członków zarządów i rad nadzorczych spółek publicznej radiofonii i telewizji”, „stwierdził jedynie, że zmiany dokonane w ustawie nowelizującej skutkują całkowitym pozbawieniem KRRiT wpływu na obsadę personalną takich podmiotów”. Zdaniem autorów projektu „KRRiT została wypchnięta przez ustawodawcę poza sferę rozstrzygania o tym, kto i jak długo będzie członkiem zarządu spółek publicznej radiofonii i telewizji. To zaś wyklucza możliwość efektywnego wykonywania zadań przypisanych jej w konstytucji”. Według nich, „KRRiT musi być włączona w procedurę wyłaniania składu personalnego organów kierujących działalnością spółek publicznej radiofonii i telewizji”.  Trybunał uznał również za niekonstytucyjne pozbawienie KRRiT kompetencji do wyrażania zgody na zmiany w statutach spółek publicznej radiofonii i telewizji. Rozwiązanie to pozostawia bowiem sferę organizacyjną takich spółek całkowicie poza kontrolą konstytucyjnego organu państwa mającego pełnić rolę strażnika m.in. interesu publicznego w radiofonii i telewizji — podkreślono. Jak zaznaczono, RMN zastąpiła konstytucyjny organ, jakim jest Krajowa Rada Radiofonii i Telewizji, która „powstała w celu zabezpieczenia społecznych środków masowego przekazu przed instrumentalnym wykorzystaniem radia i telewizji”. Jak stanowi art. 214 Konstytucji, członkowie KRRiT są powoływani przez Sejm, Senat i Prezydenta Rzeczypospolitej. Zatem KRRiT jest powoływana w złożony sposób, który ma na celu zapewnienie bezstronności i zapobieganie jej uzależnieniu od jednej tylko władzy publicznej — podkreślają autorzy projektu. W opinii projektodawców należy przywrócić konstytucyjny ład oraz rzetelny nadzór nad działalnością mediów publicznych. Projektodawcy proponują likwidację Rady Mediów Narodowych, aby przeciwdziałać swoistym spektaklom medialnym w postaci, powoływania, odwoływania Prezesa TVP, spekulacji politykom, posłom stanowiącym wyraz braku zaufania do podjętych decyzji oraz przeciwdziałania ewidentnym targom medialnym związanym z działalnością mediów, które publiczne są tylko z nazwy — dodają. Rada Mediów Narodowych to organ powołujący i odwołujący zarządy i rady nadzorcze (w tym także prezesów) Telewizji Polskiej, Polskiego Radia oraz Polskiej Agencji Prasowej. Rada pełni także funkcję doradczą w zarządzaniu mediami publicznymi. Została utworzona w 2016. W skład Rady wchodzą trzy osoby wybierane przez Sejm i dwie powoływane przez Prezydenta RP, wskazane przez największe kluby opozycyjne. Członkowie Rady muszą „wyróżniać się wiedzą i doświadczeniem w sprawach związanych z zadaniami i działaniem mediów”. Członkostwa w Radzie nie można łączyć z pełnieniem niektórych funkcji publicznych. Kadencja członka Rady trwa 6 lat. wkt/PAP
Ona tak na serio? Kompromitacja Kidawy-Błońskiej: "Dajemy możliwość determinacji ciąży". Internauci: "I to spojrzenie Budki"^Koń by się uśmiał^2021-02-18 16:32:46.576665+01:00^https://wpolityce.pl/polityka/539746-kompromitacja-kidawa-blonska-o-determinacji-ciazy^Małgorzata Kidawa-Błońska w trakcie kampanii prezydenckiej, do końca której nie dane było jej dotrzeć, wielokrotnie pokazała, na co ją stać. Wpadka goniła wpadkę, a polityk Platformy Obywatelskiej śmiało mogła stawać w konkury z Ryszardem Petru. Podczas czwartkowej konferencji prasowej PO poinformowała o swoim stanowisku ws. aborcji. Politycy poparli m.in. aborcję na życzenie po konsultacji z lekarzem. Jednak w pewnym momencie głos zabrała Kidawa-Błońska… CZYTAJ TAKŻE: — Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” — Politycy i działacze punktują Platformę za aborcję. Wśród nich… Giertych: „Straszny błąd”. Nitras nie wytrzymał: „Gdybyśmy Ciebie słuchali…” — TYLKO U NAS. Politycy PO oceniają stanowisko partii ws. aborcji. „Na pewno nie zagłosuję za czymś, co będzie aborcją na życzenie” W czwartek Platforma Obywatelska przedstawiło stanowisko partii ws. aborcji, które zakłada, że w szczególnie trudnych sytuacjach, po konsultacjach z psychologiem i lekarzem, to kobieta powinna podjąć decyzję i prawo powinno jej to umożliwić. Dajemy możliwość dopuszczenia determinacji ciąży w wyjątkowych sytuacjach po spełnieniu warunku do 12. tygodnia  — oświadczyła Małgorzata Kidawa-Błońska.
NASZ WYWIAD. Raś: Nie podoba mi się stanowisko PO ws. aborcji. Ta zmiana optyki Platformy nie jest dobra i dla partii, i dla Polski^Zespół wPolityce.pl^2021-02-18 16:27:53.593407+01:00^https://wpolityce.pl/polityka/539756-ireneusz-ras-nie-podoba-mi-sie-stanowisko-po-ws-aborcji^„Nie jestem politykiem w gorącej wodzie kąpanym i też nie podejmowałem tej dyskusji z jakimś zacietrzewieniem, czy w jakichś emocjach. Starałem się kalkulować zarówno poglądy Polaków, swoje poglądy, jak również interes mojej partii politycznej. Te trzy kwestie składały się na to, że należało wspierać to, co dobrze działało do tej pory, czyli kompromis aborcyjny z 1993 roku. Dlatego w sposób spokojny mogę powiedzieć, że ja swoją robotę wykonałem, szkoda tylko, że niektóre osoby w PO uważały, że należy jednak przekroczyć ten Rubikon. W przyszłości zobaczymy, kto miał rację” - mówi w rozmowie z portalem wPolityce.pl Ireneusz Raś, poseł PO. CZYTAJ TAKŻE: — Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” — TYLKO U NAS. Politycy PO oceniają stanowisko partii ws. aborcji. „Na pewno nie zagłosuję za czymś, co będzie aborcją na życzenie” wPolityce.pl: Zarząd Krajowy PO przyjął stanowisko ws. aborcji. Zakłada ono m.in. prawo kobiety do aborcji do 12. tygodnia ciąży „w wyjątkowych sytuacjach”. Jak pan ocenia to stanowisko? Ireneusz Raś: Nie podoba mi się to stanowisko, pan zna moje poglądy, które wyrażałem w ostatnich tygodniach publicznie. Jestem zwolennikiem tego paxu aborcyjnego, spokoju, kompromisu aborcyjnego z 1993 roku. Nie widziałem potrzeby, żeby to ruszać. Ruszył to Jarosław Kaczyński – to pierwszy winny tego zamieszania, o tym nie można nie wspomnieć. Natomiast niepotrzebnie realizując dzisiaj plan wywołania wojny światopoglądowej, kwestią aborcji odwracamy uwagę od tych rzeczy, które są dzisiaj najistotniejsze w państwie. Politycy powinny się dziś zajmować przede wszystkim kwestiami przedsiębiorców, sprawami zdrowotnymi, edukacją – to są rzeczy, nad którymi powinniśmy pracować w tej chwili. PO nie powinna wchodzić, jako partia z najmocniejszym do tej pory centrum na scenie politycznej, z dwoma skrzydłami, w tę taktykę na jeszcze większy podział. Tak skrojona partia była w stanie od 2007 roku kroczyć przez 7 kolejnych zwycięstw wyborczych, gdzie w deklaracji ideowej była wpisana m.in. obrona kompromisu aborcyjnego, jako pewnej wartości społecznej w Polsce akceptowanej. Ona jest według mnie akceptowana przez większość Polaków do dnia dzisiejszego. Tutaj zmiana optyki PO uważam, że nie jest dobrym rozwiązaniem i dla Platformy, i dla Polski. To stanowisko jednak się pojawiło. Co w takim razie teraz pana zdaniem powinni zrobić konserwatyści z PO? Moje poglądy na sprawę aborcji takie same były wczoraj, jak są dzisiaj, i zapewniam, że będą jutro. Żeby dokonać zmiany w prawie aborcyjnym trzeba byłoby według mnie zmienić także konstytucję. Natomiast nie chciałbym też, aby moja partia, a widzę, że to już się rozpoczęło, ścigała się z Lewicą na to, kto będzie bardziej progresywny w polityce dot. aborcji. Już słychać, że pani Wanda Nowicka mówi, iż to co robi PO w tej sprawie jest niewystarczające. To ja już nie wiem, co Lewica ma na myśli, ale rozumiem, że czuje się zaniepokojona o elektorat lewicowy. Generalnie przestrzegałbym przed tym krokiem, bo wciąż uważam, że w Polsce wygrywa się centrum. Niedawno na antenie RMF FM powiedział pan, cytuję: „Jeśli moja partia powiedziałaby, że aborcja na życzenie jest OK, to mnie w takiej partii nie będzie”. W stanowisku PO co prawda nie jest wspomniane, że „aborcja jest ok”, ale jednak pozostawienie decyzji o aborcji kobiecie do 12. tygodnia ciąży, po konsultacji z lekarzem i psychologiem, to w zasadzie jest aborcja na życzenie. Przyznaje, że to oznacza aborcję na życzenie. Nie było natomiast powiedziane, że „aborcja jest ok”. Sytuacja jest świeża. Nie jestem politykiem w gorącej wodzie kąpanym i też nie podejmowałem tej dyskusji z jakimś zacietrzewieniem, czy w jakichś emocjach. Starałem się kalkulować zarówno poglądy Polaków, swoje poglądy, jak również interes mojej partii politycznej. Te trzy kwestie składały się na to, że należało wspierać to, co dobrze działało do tej pory, czyli kompromis aborcyjny z 1993 roku. Dlatego w sposób spokojny mogę powiedzieć, że ja swoją robotę wykonałem, szkoda tylko, że niektóre osoby w PO uważały, że należy jednak przekroczyć ten Rubikon. W przyszłości zobaczymy, kto miał rację. Zapytam pana wprost – czy pan bierze pod uwagę odejście z PO w związku z pojawieniem się takiego, a nie innego stanowiska partii ws. aborcji? Jestem człowiekiem Platformy Obywatelskiej, pracuję dla tej partii od 16 lat. Proszę mnie zatem nie pytać zaraz po decyzji, która nie jest po mojej myśli, co zrobię.  Rozumiem, ale to znaczy, że pana jednak zaskoczyła ta decyzja? Miał pan nadzieję, że ten głos konserwatystów z PO zostanie jednak wysłuchany przez kierownictwo Platformy i ostatecznie nie będzie stanowiska partii popierającego liberalizację prawa aborcyjnego? Sądziłem, że może to się zakończyć wspólnym stanowiskiem, że w tej kwestii jest tyle zamętu, że czas na to, aby dopuścić w tej kwestii możliwość przeprowadzenia referendum. Wtedy mielibyśmy wolę suwerenna.  Dlaczego zatem pana zdaniem Zarząd Krajowy PO podjął takie jednoznacznie stanowisko ws. liberalizacji aborcji? Na to pytanie nie znam odpowiedzi. Czy pana zdaniem to stanowisko PO ws. aborcji może się przyczynić do spodku notowań Państwa formacji? Dziś ludzie orientują się na różne problemy związane z pandemią COVID-19, podejrzewam zatem, że na początku dużych różnic sondażowych nie będzie. Jednak w perspektywie wyborów będzie to podział, w którym PO będzie sobie gorzej radziła niż z tą kotwicą w kwestii aborcji, wbitą w miejscu, gdzie był kompromis.  Rozmawiał Adam Stankiewicz
Histeria na konferencji „Strajku Kobiet”: „Sędziowie są ścigani i wytacza im się sprawy karne. Tego nie było w PRL, tego nie było nawet za Stalina”^Anatomia manipulacji^2021-02-18 16:19:48.506961+01:00^https://wpolityce.pl/polityka/539741-histeria-przyjaciol-kasty-na-konferencji-strajku-kobiet^Dzisiejsza konferencja Komitetu Konsultacyjnego Strajku Kobiet, którego złośliwi nazywają „rewolucyjnym”, była przykładem hipokryzji i podwójnych standardów. W rzekomo apolitycznym gronie znalazł się m.in. Michał Wawrykiewicz, który był kandydatem Koalicji Obywatelskiej do Parlamentu Europejskiego, który przekonywał o likwidacji urzędu wojewody oraz prof. Monika Płatek, która stwierdziła, że nawet w czasach stalinowskich sędziowie byli lepiej traktowani przez władzę. Czy to są postulaty dotyczące praw kobiet?  CZYTAJ TAKŻE:Jeszcze sędziowie czy już aktywiści „Strajku Kobiet”? „Kasta” jawnie już wspiera nielegalne demonstracje i podważa wyrok TK W trakcie konferencji niewiele mogliśmy usłyszeć o kwestiach aborcyjnych, wiele za to było o sprawach politycznych i tych dotyczących wymiaru sprawiedliwości. To nie przypadek. Bojówkarze „strajku Kobiet” cieszą się niemal całkowita bezkarnością i jawnym wsparciem skrajnie upolitycznionego środowiska sędziowskiego - szczególnie w Warszawie. Pewnie dlatego do rady konsultacyjnej przy Strajku Kobiet trafiły osoby bezpośrednio kojarzone z sędziowską rebelią.  Dziś mamy do czynienia z sytuację, że sędziowie są ścigani i wytacza im się sprawy karne. Tego nie było w PRL, tego nie było nawet za Stalina! Ten rodzaj prześladowania sędziów, a z drugiej strony próba narzucenia efektu mrożącego, oznacza, że nie możemy liczyć na to, że jeśli władza będzie nas atakowała, to będziemy bronieni – przekonywała dziś prof. Płatek. Pani profesor wtórował Michał Wawrykiewicz, z inicjatywy „Wolne Sądy”. Ten dyżurny obrońca „kasty” sędziowskiej niewiele mówił o prawach kobiet i niezbyt dokładnie pochylał się się nad sprawą aborcyjną. Opowiadał za to bardzo dużo o sprawach związanych z ustrojem państwa. Zaatakował Trybunał Konstytucyjny. Obecny organ przy Alei Szucha nie służy interesom obywateli, nie wykonuje kompetencji konstytucyjnych. Został wydrenowany z tych kompetencji. Wykonuje zalecenia rządu, jest organem, który dokonuje legalizacji bezprawnych działań. Podporządkowany TK służy też blokowaniu pewnych żądań, roszczeń i interesów interesów – mówił Michał Wawrykiewicz.  Polityk przekonywał też do postulatu o likwidacji urzędów wojewódzkich. Wojewoda jest namiestnikiem rządu, a jego kompetencje mogą być przejęte przez organy samorządu terytorialnego. Te organy mogą wykonywać zadania władzy centralnej znacznie lepiej, niż robi namiestnik polityczny z Warszawy – stwierdził Wawrykiewicz. Konferencja „komitetu rewolucyjnego” Strajku Kobiet dobitnie pokazuje, że dla pani Lempart i jej komanda, sprawy dotyczące praw kobiet, to kwestia zupełnie nieistotna. Tu chodzi o przejęcie władzy i budowę lewicowo - liberalnej utopii, na barkach polskiego społeczeństwa. To sowiecki sposób narzucenia nowego spojrzenia na ustrój Polski. Potem przyjdzie czas na „nowego człowieka”. Właśnie dlatego otacza się politykami i ludźmi związanymi z „kastą” sędziowską. Te dwie grupy mają jej zapewnić bezkarność i będą nowymi „żołnierzami” rewolucji. WB
Ważne słowa rzeczniczki PiS o stanowisku PO ws. aborcji. Czerwińska: naczelnym ideologiem Platformy jest Marta Lempart^Zespół wPolityce.pl^2021-02-18 16:00:29.144572+01:00^https://wpolityce.pl/polityka/539753-wazne-slowa-rzeczniczki-pis-o-stanowisku-po-ws-aborcji^Platforma Obywatelska potwierdziła dzisiaj, że jest ugrupowaniem skrajnie lewicowym; stanowisko PO, to de facto propozycja dopuszczenia aborcji na życzenie  — powiedziała PAP rzeczniczka PiS Anita Czerwińska, komentując stanowisko Platformy ws. aborcji. W czwartek Platforma Obywatelska przedstawiła stanowisko partii ws. aborcji, które zakłada przywrócenie trzech przesłanek umożliwiających przerwanie ciąży, które obowiązywały do czasu publikacji październikowego wyroku TK, a także - w szczególnie trudnych sytuacjach, po konsultacjach z psychologiem i lekarzem - by kobieta mogła podjąć decyzję, czy usunąć ciążę, a prawo powinno jej to umożliwić. Prawo do aborcji obowiązywałoby do końca 12. tygodnia ciąży. Rzeczniczka PiS odnosząc się do tej decyzji Platformy powiedziała, że „PO potwierdziła dzisiaj, że jest ugrupowaniem skrajnie lewicowym”. Stanowisko PO, to de facto propozycja dopuszczenia aborcji na życzenie. Dzisiaj PO potwierdziła ostatecznie swój brak poszanowania konstytucji, wartości życia, godności człowieka — mówiła Czerwińska. Jak oceniła, Platforma stanęła w jednym szeregu „z tymi, którzy agresywnie i wulgarnie atakują fundamenty naszej cywilizacji”. Naczelnym ideologiem Platformy jest Marta Lempart — podkreśliła rzeczniczka PiS. Zgodnie z obowiązującą od 1993 r. Ustawą o planowaniu rodziny, ochronie płodu ludzkiego oraz warunkach dopuszczalności przerywania ciąży aborcja jest obecnie dostępna w dwóch przypadkach - gdy ciąża zagraża życiu lub zdrowiu kobiety oraz gdy powstała w wyniku czynu zabronionego (np. gwałtu lub kazirodztwa). To skutek wyroku Trybunał Konstytucyjny, który uznał za niezgodną z ustawą zasadniczą trzecią przesłankę z ustawy, która pozwalała na przerwanie ciąży ze względu na ciężkie i nieodwracalne uszkodzenie płodu. Wraz z publikacją wyroku TK 27 stycznia przepis ten przestał obowiązywać.  Polecamy też: Politycy i działacze punktują Platformę za aborcję. Wśród nich… Giertych: „Straszny błąd”. Nitras nie wytrzymał: „Gdybyśmy Ciebie słuchali…”; gim, PAP
PiS wystawi własnego kandydata na prezydenta Rzeszowa. Sobolewski: Będzie gwarantem dalszego szybkiego rozwoju miasta^Zespół wPolityce.pl^2021-02-18 15:52:01.248335+01:00^https://wpolityce.pl/polityka/539751-pis-wystawi-wlasnego-kandydata-na-prezydenta-rzeszowa^Zarząd Prawa i Sprawiedliwości okręgu nr 23 przyjął jednogłośnie stanowisko o konieczności wskazania własnego kandydata w zbliżających się wyborach na prezydenta Rzeszowa – poinformowały w czwartek struktury okręgowe PiS. CZYTAJ RÓWNIEŻ: Paweł Kowal rywalem Marcina Warchoła w Rzeszowie? „Nie wykluczam. Uważam, że to jedna z najważniejszych spraw w Polsce” Prezydent Rzeszowa Tadeusz Ferenc ogłosił w ubiegłym tygodniu rezygnacje z zajmowanego od ponad 18 lat stanowiska. Na swoje stanowisko zaproponował polityka Solidarnej Polski, wiceministra sprawiedliwości Marcina Warchoła, z którym wystąpił na wspólnej konferencji prasowej. Jak zaznaczono w przesłanym w czwartek komunikacie PiS, zdaniem okręgowego zarządu ugrupowania nie ulega wątpliwości, że Prawo i Sprawiedliwość stoi przed ogromną szansą na sukces wyborczy. Zdaniem zarządu umożliwi to „wdrożenie pozytywnych zmian i korekt w polityce miasta Rzeszowa w kierunku optymalnego wykorzystania jego szans rozwojowych”. W ocenie prezesa okręgu nr 23, marszałka woj. podkarpackiego Władysława Ortyla, „jest dla nas, jako struktur okręgowych, naturalne i oczywiste, że Prawo i Sprawiedliwość już niebawem zaprezentuje własnego kandydata, który stanie do rywalizacji o urząd prezydenta miasta”. CZYTAJ RÓWNIEŻ: NASZ WYWIAD. Marcin Warchoł: Od dzisiaj moją partią jest Rzeszów. W mieście nie ma miejsca na politykę, tylko na ciężką pracę Analizując dotychczasowe wyniki wyborcze, chociażby z ostatnich rozstrzygnięć parlamentarnych czy na prezydenta Polski, widzimy w Rzeszowie bardzo duże zaufanie dla naszej formacji. Dzisiaj chcemy to zaufanie przekuć w zwycięstwo — zauważył cytowany w komunikacie Ortyl. Z kolei według przewodniczącego klubu radnych PiS w radzie Rzeszowa Marcina Fijołka, wybory prezydenta tego miasta z „politycznego punktu widzenia będą miały wymiar ogólnopolski”. My chcemy jednak, aby uwaga opinii publicznej skupiła się wyłącznie na rzetelnej debacie o Rzeszowie, który jest dzisiaj miastem znakomicie odbieranym w całej Polsce i które w ostatnich latach wykonało olbrzymi skok naprzód. To wszystko prawda — podkreślił Fijołek. Widzimy jednak, że Rzeszów po wprowadzeniu pewnych korekt i zmian w prowadzonej polityce chociażby w sferze gospodarowania przestrzenią, skuteczniejszego realizowania kluczowych inwestycji czy dbania o tereny zielone może znacznie zwiększyć swoją atrakcyjność dla inwestorów i pracodawców a jednocześnie być lepszym miejscem do życia dla jego mieszkańców. Jak podkreślają zgodnie przedstawiciele ugrupowania – poinformowano w komunikacie – „Prawo i Sprawiedliwość stoi przed ogromnym wyzwaniem ale jednocześnie szansą na zwycięstwo, dlatego zapowiadają pełną mobilizację w zbliżającej się kampanii wyborczej”. Zamierzamy zrobić wszystko, aby przekonać mieszkańców Rzeszowa, że wyłącznie wybór naszego kandydata będzie gwarantem dalszego szybkiego rozwoju miasta i poprawy jakości życia w mieście w wielu jego obszarach — dodał poseł z okręgu rzeszowskiego i przewodniczący Komitetu Wykonawczego PiS Krzysztof Sobolewski. Stanowisko zarządu okręgu nr 23 PiS w sprawie zgłoszenia kandydata tej partii w przedterminowych wyborach na prezydenta Rzeszowa „trafiło do władz centralnych ugrupowania”. W ubiegłą środę wiceminister Warchoł, który jest posłem na Sejm z listy Prawa i Sprawiedliwości z okręgu rzeszowskiego, powiedział, że chce być bezpartyjnym kandydatem na prezydenta Rzeszowa i zapowiedział rezygnację z członkostwa w Solidarnej Polsce. Dzień później jego kandydaturę poparło prezydium zarządu Solidarnej Polski. Szef podkarpackich struktur PO Zdzisław Gawlik powiedział w środę PAP, iż toczą się obecnie rozmowy na temat wyłonienia wspólnego kandydata na prezydenta Rzeszowa, którego poparłyby środowiska polityczne, które nie zgadzają się z polityką prowadzoną w Polsce przez Zjednoczoną Prawicę. mly/PAP
TYLKO U NAS. Co dalej z wyborem RPO? Martynowski: Teraz pewnie będzie taka "odbijanka". Myślę, że wystawimy innego kandydata^Zespół wPolityce.pl^2021-02-18 15:39:54.207745+01:00^https://wpolityce.pl/polityka/539745-martynowski-mysle-ze-zmienimy-naszego-kandydata-na-rpo^„Patrząc na arytmetykę senacką, wiadomo było wcześniej, jaki będzie wynik. Mamy 48 senatorów PiS-u, a pozostali senatorowie utworzyli koalicję przeciwko naszemu kandydatowi. Pewnie teraz będzie taka ‘odbijanka’” - mówi w rozmowie z portalem wPolityce.pl Marek Martynowski, szef senackiej części klubu PiS, odnosząc się do sprzeciwu Senatu wobec wyboru prof. Piotra Wawrzyka na nowego RPO. CZYTAJ TAKŻE: Opozycja torpeduje wybór nowego RPO! Senat nie wyraził zgody na powołanie Piotra Wawrzyka na to stanowisko Na pytanie, czy nie miał jednak nadziei, że kilku senatorów opozycji przekona się do kandydatury prof. Wawrzyka i uda się potwierdzić wyborów nowego RPO, odpowiada: Takiej nadziei nie miałem, można było tylko mieć nadzieję, że któryś senator się pomyli w głosowaniu, albo któryś się nie połączy internetowo, ale to takie raczej złudne nadzieje. Po czym dodał: Natomiast 48 naszych senatorów pokazało, że głosujemy wszyscy razem, nie ma u nas żadnych podziałów. W kontekście tego, co się dzieje w Porozumieniu, można było mieć obawy, że nie wszyscy nasi senatorowie poprą Piotra Wawrzyka, a jednak wszyscy poparli. Marek Martynowski odniósł się też do obecnego RPO Adama Bodnara.  CZYTAJ TAKŻE: Bodnar znów w obronie Lempart. Składa skargę do WSA ws. stwierdzenia koronawirusa u liderki „Strajku Kobiet” Obecny RPO Adam Bodnar stał się zakładnikiem poglądów lewicowej strony politycznej. Większość senacka mówi o naszym kandydacie, że jest kandydatem partyjnym, mimo że nie należy do żadnej partii. Bodnar też nie należy, ale poprzez swoje działania sytuuje się na lewo. Zapytany, czy teraz PiS wystawi innego kandydata na RPO, odpowiada: Myślę, że tak. Sądzę, że nawet sam Piotr Wawrzyk by już nie zechciał być kandydatem. Dzisiaj był w takiej roli, że musiał przez kilka godzin odpowiadać na pytania w Senacie, gdzie same te pytania sugerowały, że jest kandydatem partyjnym, to było trochę niegrzeczne zachowanie, ale niestety w polityce grzeczności nie ma co się spodziewać. Natomiast na pewno nie jest to komfortowa sytuacja dla kandydata i prof. Piotr Wawrzyk pewnie drugi raz nie zdecydowałby się już kandydować. not. as
Grodzki świetnie czuje się w roli hamulcowego: Minister Wawrzyk nie zyskał uznania w oczach większości senatorów^Zespół wPolityce.pl^2021-02-18 15:26:13.714809+01:00^https://wpolityce.pl/polityka/539747-grodzki-zadowolony-z-siebie-wawrzyk-nie-zyskal-uznania^Senat jako instytucja przestrzegająca reguł demokratycznych stworzył pełne warunki, by Piotr Wawrzyk mógł zaprezentować swoje poglądy i odpowiedzieć na pytania; nie zyskał on uznania większości senatorów, więc procedura wyboru RPO zaczyna się od nowa - powiedział marszałek Senatu Tomasz Grodzki. CZYTAJ RÓWNIEŻ: — Opozycja torpeduje wybór nowego RPO! Senat nie wyraził zgody na powołanie Piotra Wawrzyka na to stanowisko — Bodnar znów w obronie Lempart. Składa skargę do WSA ws. stwierdzenia koronawirusa u liderki „Strajku Kobiet” Senat nie wyraził w czwartek zgody na powołanie Piotra Wawrzyka na funkcję Rzecznika Praw Obywatelskich. Za jego powołaniem opowiedziało się 48 senatorów, przeciw było 51, jeden senator wstrzymał się od głosu. Trzeba powiedzieć jasno, że Senat jako instytucja przestrzegająca reguł demokratycznych, stworzył pełne warunki do tego, aby pan minister Wawrzyk mógł zaprezentować swoje poglądy, odpowiedzieć na pytania. Natomiast finalnie okazało się, że nie zyskał on uznania w oczach większości senatorów, więc procedura (wyboru RPO) zaczyna się od nowa  — powiedział w czwartek dziennikarzom Grodzki. RPO powołuje Sejm za zgodą Senatu na wniosek marszałka Sejmu albo grupy 35 posłów. Jeżeli Senat odmówi wyrażenia zgody na powołanie rzecznika, Sejm powołuje na to stanowisko inną osobę. U marszałka Senatu Tomasza Grodzkiego w ostatnich dniach odbyły się dwa spotkania parlamentarzystów KO, Lewicy, PSL oraz senatorów niezależnych ws. wyboru RPO. Ustalono wówczas, że opozycja będzie dążyć do wyłonienia wspólnego kandydata na Rzecznika, jeśli Senat nie wybierze Piotra Wawrzyka. xyz/PAP
Politycy i działacze punktują Platformę za aborcję. Wśród nich... Giertych: "Straszny błąd". Nitras nie wytrzymał: "Gdybyśmy Ciebie słuchali..."^Zaćwierkane na Twitterze^2021-02-18 14:28:27.757995+01:00^https://wpolityce.pl/polityka/539726-politycy-i-dzialacze-punktuja-po-wsrod-nich-giertych^W czwartek Platforma Obywatelska przedstawiła stanowisko partii ws. aborcji. Poza przywróceniem trzech przesłanek umożliwiających przerwanie ciąży, partia Borysa Budki opowiedziała się za aborcją na życzenie po konsultacji z lekarzem. W mediach społecznościowych wybuchła burza, a decyzję PO skrytykował m.in. Roman Giertych. CZYTAJ TAKŻE: — Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” — Aborcja to nie wszystko? Posłanka PO: Stanowisko dotyczy praw kobiet. Świat się zmienił, więc nie jest możliwe stanie w miejscu Decyzję Platformy Obywatelskiej skrytykował Roman Giertych, który uchwałę zarządu nazwał „strasznym błędem”, a politycy PO nie wyciągnęli żadnych wniosków ze swoich klęsk. Uchwała zarządu PO o aborcji jest strasznym błędem. Podobnym błędem było forsowanie przez E. Kopacz i MKB ustawy o zmianie płci, czy też działania Trzaskowskiego i Rabieja na rzecz uczenia dzieci możliwości zmiany płci. Politycy PO nie wyciągnęli żadnych wniosków ze swoich klęsk — ocenił Roman Giertych.
Marcin Matczak został profesorem i w podzięce prezydentowi Andrzejowi Dudzie postanowił go obsmarkać^Stanisław Janecki^2021-02-18 14:13:47.952650+01:00^https://wpolityce.pl/polityka/539712-matczak-zostal-profesorem-i-postanowil-obsmarkac-prezydenta^Prawnik Marcin Matczak został profesorem (tzw. belwederskim) i od razu musiał udowodnić, że dowcipy o profesorach nie są czczą złośliwością. Jeden z nich mówi na przykład, że zostając profesorem można już sprzedać własną bibliotekę, bowiem po nominacji nie będzie już ona do niczego potrzebna. Jeszcze jako doktor habilitowany Matczak produkował w „Gazecie Wyborczej” teksty, w których chciał się zaprezentować jako osoba zabawna i dowcipna. A teksty były zabawne, bo nie były dowcipne, natomiast było widać siermiężny wysiłek, żeby je dowcipnymi uczynić. A to zawsze jest zabawne. U dobrego krawca szwy są niewidoczne, u złego widać tylko szwy. Matczak to ten drugi rodzaj krawca. Dowcipy Matczaka zwykle są strasznie wysilone, ale to reguła, że jak ktoś nie ma iskry bożej, a jest tylko wyrobnikiem słowa, to coś, co mu się wydaje lekkie i powabne, jest lekkie, ale dlatego że puste w środku i się łatwo unosi. A powabne jest tak, jak wywrotka kamaz napełniona żwirem. I właśnie świeżą wywrotkę kamaz ze żwirem przedstawił publiczności już profesor Matczak. Nie dość, że przedstawił, to jeszcze zajechał przed pałac prezydencki i wysypał przed wejściem. W taki sposób podziękował prezydentowi Andrzejowi Dudzie za nadanie tytułu profesora, żeby go możliwie mocno obrazić. A wszystko to z lekkością i powabem napełnionej żwirem wywrotki kamaz.  Niepotrzebnie już profesor Matczak pokazuje, dlaczego wszystko, co robi jest takie wysilone. A jest dlatego, że w jego mniemaniu profesura „jest ukoronowaniem katorżniczej pracy, efektem wielu wyrzeczeń, także ze strony naszych Bliskich”. Tę katorżniczość widać, ale nie w merytorycznym przygotowaniu, lecz sposobie funkcjonowania w roli profesora, a wcześniej doktora habilitowanego. Faktycznie lekkości w tym żadnej nie ma, a widać tylko wysilanie się, żeby sprostać wyobrażeniom. Już profesor Matczak tłumaczy to (po co?) „pokonaniem trudnej drogi z małego, prowincjonalnego miasta, w którym się wychował, do wielkiego Pałacu, w którym mieszka Prezydent”. Liczy na punkty za pochodzenie i miejsce urodzenia? Tak, tak, wzruszamy się trudną drogą młodego Marcinka. Tak jak wzruszamy się jego próbami dopasowania się do wielkiego świata, w którym się znalazł, choć ten garnitur jeszcze na nim dobrze nie leży. I przywołujemy los Leszka Góreckiego z serialu „Daleko od szosy”, więc tym bardziej można się wzruszyć.  Już profesor Marcin Matczak uważa, że jest szalenie dowcipny, gdy najpierw czyni prezydentowi wysilone dusery, żeby go potem zza węgła obsmarkać próbując się wysmarkać. Napisał jak to „pragnie zupełnie szczerze i bez żadnej ironii podziękować Panu za to, że z mojej nominacji profesorskiej nie uczynił Pan sprawy politycznej i że krytyka, którą wobec Pana i Pana obozu politycznego wielokrotnie kierowałem, nie została przez Pana wykorzystana, aby tę nominację opóźniać”. Szczerze wyszło tak, jak w książce Donalda Tuska „Szczerze”, a bez ironii jest faktycznie, bo najpierw trzeba by wiedzieć, czym jest ironia. Już profesor Matczak nie bardzo wie, stąd widać całe i wielkie rusztowanie jego ironicznego wysiłku, natomiast samej ironii rzeczywiście ni chu, chu (albo ni hu, hu, żeby bardziej pohukiwało).  Już profesor Matczak, podkreśla, że „nominacja profesorska jest wielkim zaszczytem, na który każdy z nas pracuje wiele lat”. Takim, że nawet mamusia i babcia są dumne z Marcinka, który skoczył w profesurę z „prowincjonalnego miasta”, mimo że kije w szprychy, wiatr w oczy, pod górkę i przez zaspy śniegu oraz rwące potoki. Marcin Matczak swoje przeżycia Leszka Góreckiego, czyli z daleka od szosy, przenosi na Andrzeja Dudę i wmawia mu, że jego rodzina też reagowałaby tak jak Marcinka - Leszka, gdyby prezydent poszedł w habilitację. To może niekoniecznie, zważywszy że Andrzej Duda wychował się w domu, gdzie oboje rodzice są profesorami, i to politechniki, a nie jakiegoś fiu-bździu, więc profesura zapewne go tak nie podnieca.  Teraz przejdźmy do obsmarkania, czyli właściwego zamiaru już profesora Matczaka. Tu niestety ujawnia się nie tylko brak rozeznania, czym jest prawdziwa ironia, ale też typowy dla nuworyszy brak kindersztuby, a nawet wyczucia, kiedy ona obowiązuje. Profesor bez cudzysłowu, czyli ktoś na poziomie, tak jak prawdziwy arystokrata, nigdy nie zachowa się jak piesek, który musi kiedyś obsikać nogawkę swego gospodarza. Ludzie z klasą tak mają i jest to cecha naturalna, często wynikająca z wielopokoleniowych doświadczeń. Prawdziwy arystokrata nigdy nie wykorzysta swej pozycji i tytułu, a nawet nie da odczuć, że je posiada. Nuworysz, a tym bardziej ambitny, nie jest w stanie zapanować nad swoimi społecznymi atawizmami, więc nawet w salonie musi się głośno i obficie wysmarkać, o ile nie gorzej. Potocznie nazywa się to słomą w butach. Kiedy już Marcin Matczak ujawnił swoją udawaną wdzięczność i pokazał, jaką drogę i z jakim wysiłkiem przeszedł (znowu się stosownie wzruszamy), musiał w pełni zabłysnąć. A jak zabłysnął, to ujawnił cudzysłów przy swoim świeżo nabytym tytule. Ogłady brać w cudzysłów nie trzeba, bo jeszcze jej nie nabył. Po wdzięcznym, czyli całkowicie zakłamanym wprowadzeniu „profesor” Matczak wydalił był z siebie, że, „nawet jeśli otrzyma zaproszenie na uroczystość wręczenia nominacji profesorskiej, nie będzie mógł, niestety, jej odebrać”. Mimo że „odebranie tego honoru z rąk Prezydenta RP było zawsze wielkim marzeniem”. W dodatku byłoby „wielką radością dla Mamy i Babci”. Marcinek – Leszek (coraz dalej od szosy) stając się „profesorem” tym bardziej sobie uświadomił rolę strażnika świętego ognia. A to sprawia, że jest „zobowiązany pozostać wierny wartościom, które są bliskie każdemu prawnikowi: wierności Konstytucji i szacunkowi dla prawa”.  „Profesor” Matczak samej profesury nie odrzuca, mimo że z pokalanych rąk, a przecież powinien, skoro jest tak wierny i pełen szacunku. Odrzuca tylko uścisk dłoni. Innymi słowy, buty ma już markowe, ale słomę bez zmian. Profesor bez cudzysłowu i nieudawany arystokrata tak wysoko jak „profesor” Matczak pod stropem nie latają i zawsze przedkładają podstawowe zasady etyczne, w tym dobre wychowanie. I kierują się logiką. Ludzie bez słomy nie wrzucają swoich impertynencji komuś, kto nie dość, że ich nominuje, to jeszcze ma dwukrotnie potwierdzony demokratycznie mandat prezydencki. Marcin Matczak ma na tym koncie zero. Zatem jego mandat do wypowiadania się swoją słomą jest również zerowy.  Po siarczystym wysmarkaniu się w rękaw już markowej marynarki, a przy okazji pochlapaniu okolicy, „profesor” Matczak „pozostaje z głębokim szacunkiem dla urzędu Prezydenta RP”. Oraz „z życzeniami zdrowia w tym trudnym czasie”. To jest właśnie ta cecha ludzi ze świeżo nabytymi kompetencjami kulturowymi, że nie wiedzą, co do czego służy. Ale przecież „profesor” Matczak nie dotyka tym prezydenta Andrzeja Dudy. On tylko pokazuje, kim jest, mimo że dostał właśnie najwyższy tytuł naukowy. Zatem serdeczne pozdrowienia dla słomy, która i bez tego jeszcze długo będzie się dobrze miała.
Nagroda za fejki? Staszewski na liście "Time 100 Next". Magazyn przypomina wieszanie tablic o "Strefach wolnych od LGBT"^Zespół wPolityce.pl^2021-02-18 13:42:29.311439+01:00^https://wpolityce.pl/polityka/539730-nagroda-za-fejki-staszewski-na-liscie-time-100-next^„Jestem zaszczycony, że moja praca jako aktywisty LGBT+ została zauważona” - tak Bart Staszewski zareagował na informację o tym, że znalazł się na liście „Time 100 Next”. To ranking stu wschodzących liderów z całego świata. Aktywista LGBT został nagrodzony m.in. za swoje manipulacje z tablicami „Strefy wolne od LGBT”. CZYTAJ RÓWNIEŻ: — Świrski przekonuje, że Staszewski nie wykonuje postanowienia sądu. Działacz LGBT odpowiada: Nie doręczono mi żadnej informacji — Podkarpacie straciło środki z Funduszy Norweskich? Aktywista LGBT o efektach swojego „dziennikarskiego śledztwa” — Działacz LGBT zadowolony z banowania Trumpa: „Dobra robota”. Celna riposta internauty: Staszewski chce etat w „ministerstwie prawdy” — Sąd po stronie tęczowego aktywisty. Staszewski triumfuje i publikuje kłamliwą tablicę „Strefa wolna od LGBT”. Świrski: „To nie koniec” — Staszewski chciał wywieźć księży na taczkach. Mocne odpowiedzi! „Sowieci próbowali i nic nie wskórali”. KOMENTARZE — Odpowie za swoje manipulacje? Druga gmina pozywa Staszewskiego za akcję „Strefy wolne od LGBT”: „Nie ma zgody na kłamliwe oskarżenia” Bart Staszewski to jedyny Polak na liście „Time 100 Next”. Magazyn umieścił aktywistę LGBT na liście „Rzecznicy”. Ponieważ prawa LGBT są coraz bardziej atakowane przez prawicową władzę, Bart Staszewski jawi się jako symbol oporu — czytamy na stronie magazynu „Time”. Wśród „zasług” Staszewskiego magazyn wymienia m.in. organizację pierwszego Marszu Równości w 2018 r. w Lublinie oraz wieszanie tabliczek „Strefa wolna od LGBT”. Jestem zaszczycony, że moja praca jako aktywisty LGBT+ została zauważona przez @TIME i znalazłem swoje miejsce na prestiżowej liście #TIME100NEXT wśród takich postaci jak piosenkarka Dua Lipa czy poetka Amanda Gorman! Dziękuję!!! — napisał na Twitterze Staszewski.
TYLKO U NAS. Politycy PO oceniają stanowisko partii ws. aborcji. "Na pewno nie zagłosuję za czymś, co będzie aborcją na życzenie"^Zespół wPolityce.pl^2021-02-18 13:28:55.061673+01:00^https://wpolityce.pl/polityka/539727-politycy-po-oceniaja-stanowisko-partii-ws-aborcji^Platforma Obywatelska przedstawiła swoje stanowisko ws. aborcji. Okazuje się, że uwzględnia ono czwartą przesłankę - aborcję w sytuacji „w wyjątkowych sytuacjach” do 12. tygodnia ciąży - po konsultacji z lekarzem decyzję w tej sprawie ma móc podjąć kobieta. Portal wPolityce.pl zapytał konserwatywnych polityków PO, jak oceniają takie stanowisko Zarządu Krajowego PO. CZYTAJ TAKŻE: — Skręt PO w lewo potwierdzony! Partia poparła aborcję na życzenie. Budka: „Takiego jasnego stanowiska oczekiwali od nas wyborcy” — TYLKO U NAS. Konserwatyści w PO zabierają głos ws. aborcji. „Zawsze takimi wojnami ideologicznymi karmią się skrajności” Dobrze, że jest stanowisko zarządu partii w tej sprawie, bo ciągle wszyscy się go domagali. Natomiast w takich sprawach światopoglądowych, to każdy poseł musi głosować w zgodzie ze swoim sumieniem — mówi w rozmowie z portalem wPolityce.pl Jerzy Borowczak, poseł PO. Oczywiście ja mam w tej sprawie dość konserwatywne stanowisko. Na pewno nie zagłosuję za czymś, co będzie aborcją na życzenie. Na taki głos ode mnie moja ulubiona PO liczyć nie może — dodaje. Według Jerzego Borowczaka nie ma zagrożenia rozłamu w PO z powodu stanowiska Zarządu Krajowego partii ws. aborcji. Stanowisko partii jest stanowiskiem Zarządu, nie będzie dyscypliny, zatem uważam, że nie grozi nam jakiś rozłam — zaznacza. W podobnym tonie wypowiada się senator PO Antoni Mężydło. Jego zdaniem również kluczowe jest to, że politykom PO pozostawiono swobodę głosowania ws. aborcji. Zgodnie z tym, co zaprezentowano na konferencji, to w PO istnieje dowolność głosowania ws. aborcji. To było głosowanie tylko tego, kogo jest więcej – czy w PO jest więcej osób liberalno-progresywnych, czy konserwatystów — tłumaczy. To nawet nie jest żadna deklaracja ideowa, tylko stanowisko Zarządu PO — dodaje. Według Antoniego Mężydło konserwatyści pozostaną w PO dzięki zapewnieniom ze strony Borysa Budki, że w sprawie aborcji każdy polityk tej partii będzie mógł głosować tak, jak chce.  Ta postawa przewodniczącego PO świadczy o tym, że wszystkie poglądy w Platformie w sprawie aborcji są akceptowalne. Uważam, że zostaliśmy wszyscy zatrzymani w PO — zaznacza. not. as
Bodnar znów w obronie Lempart. Składa skargę do WSA ws. stwierdzenia koronawirusa u liderki „Strajku Kobiet”^Kronika kłamliwej histerii^2021-02-18 13:10:42.996571+01:00^https://wpolityce.pl/polityka/539724-bodnar-znow-w-obronie-lempart-sklada-skarge-do-wsa^Rzecznika Praw Obywatelskich nie interesowało, że zarażona koronawirusem, Marta Lempart mogła stanowić potencjalne zagrożenie dla innych uczestników nielegalnych demonstracji. Nie pochylił się nad faktem, że liderka „Strajku Kobiet” poinformowała o swojej chorobie w sposób, który budził wiele wątpliwości. Adam Bodnar skupia się jedynie na tym, że TVP poinformowała, iż wynik jej testu był pozytywny. Dlatego składa skargę do Wojewódzkiego Sądu Administracyjnego na decyzję UODO, który nie wszczął postępowania administracyjnego w przedmiocie rzekomego naruszenia przepisów o ochronie danych osobowych. CZYTAJ TAKŻE:Czy wersja Lempart o zakażeniu jest niespójna? „Ukrywanie tego faktu przez kilka dni to skrajna nieodpowiedzialność” CZYTAJ RÓWNIEŻ:I to ma być RPO?! Skandaliczny wpis Bodnara: Państwo chce skazywać kobiety na tortury. Tej ofensywie sprzeciwia się społeczeństwo 16 grudnia 2020 r. TVP ujawniła, że test Marty Lempart na koronawirusa jest pozytywny. 22 grudnia RPO zwrócił się do Prezesa Urzędu Ochrony Danych Osobowych z żądaniem wszczęcia postępowania administracyjnego w przedmiocie naruszenia przepisów o ochronie danych osobowych. W piśmie procesowym do WSA Rzecznik Praw Obywatelskich wyjaśnia, że 19 stycznia dostał postanowienie Prezesa UODO o odmowie. Jako podstawa zostały wskazane art. 61a § 1 k.p.a. w zw. z art. 7 ustawy z dnia 10 maja 2018 r. o ochronie danych osobowych. Prezes, w odpowiedzi do RPO, słusznie zauważył, że takie postępowanie mógłby wszcząć na wniosek samej zainteresowanej. Mógłby teoretycznie zająć się sprawą i poprosić Martę Lempart o zgodę, ale nie było to jego zdaniem możliwe. Oczywiste stanowisko Prezesa UODO nie satysfakcjonuje jednak Adama Bodnara. Od razu widać, że argumentacja RPO jest czysto polityczna, a przepisy prawne są jedynie pretekstem do złożenia przez niego skargi do WSA. Rzecznik Praw Obywatelskich argumentuje, że sprawa ma charakter nie tylko jednostkowy. Skoro instytucje do tego powołane nie zamierzają wyjaśniać, jak informacje dotyczące zdrowia osoby krytycznej wobec władz pojawiły się w rządowych mediach, to każdy może zadać sobie pytanie, jak bezpieczne są jego dane przetwarzane w związku z działaniami państwa w dobie pandemii. Co więcej, pojawianie się takich przypadków może przesądzić o wzbudzeniu nieufności wobec rozwijanych obecnie projektów skierowanych do obywateli w sektorze ochrony zdrowia, takich jak Internetowe Konto Pacjenta czy e-recepta, jak i całego systemu o informacji w ochronie zdrowia (Już teraz zastrzeżenia co do bezpieczeństwa tych rozwiązań są zgłaszane Rzecznikowi) – czytamy w stanowisku biura Rzecznika Praw Obywatelskich.  Rzecznik Praw Obywatelskich staje po stronie ulicznej aktywistki, która zarażona koronawirusem mogła stanowić zagrożenie dla innych obywateli. Mało tego, stał na stanowisku, że masowe demonstracje w trakcie drugiej fali pandemii, to działania legalne. Ta szokująca postawa tylko potwierdza tezę, że zaangażowanie Adama Bodnara w kwestie praw obywatelskich jest wyjątkowo wybiórcze i mocno podszyte bieżącą polityką. Szkoda, że RPO nie pochylił się nad zagrożeniami czyhającymi na policjantów, którzy zgodnie z prawem, musieli interweniować ws. nielegalnych demonstracji i byli opluwani przez ulicznych zadymiarzy „Strajku Kobiet”.  WB
Majchrowski ulegnie żądaniom Lewicy? Gdula walczy z kampanią dot. hospicjów perinatalnych: "Najbardziej obrzydliwa w historii"^Zespół wPolityce.pl^2021-02-18 12:54:59.268141+01:00^https://wpolityce.pl/polityka/539720-gdula-walczy-z-plakatami-pro-life-obrzydliwa-kampania^Prosta grafika, która promuje hospicja perinatalne wzbudza wściekłość wśród polityków lewicy. Z plakatem promującym hospicja perinatalne od kilkunastu dni walczy poseł Lewicy Maciej Gdula. Polityk interweniował u władz Krakowa domagając się usunięcia grafiki z miejskich autobusów. Na łamach „Krytyki Politycznej” oświadczył, że jest to jedna z „najbardziej natarczywych i obrzydliwych kampanii społecznych w historii”. CZYTAJ WIĘCEJ: — To już jakiś obłęd! Gdula interweniuje ws. reklamy hospicjów perinatalnych na krakowskich autobusach. Internauci: Jaka jest podstawa? — Ależ ich bolą plakaty pro-life! Histeria w „Wysokich Obcasach”: Armia płodów na ulicach. Całymi tabunami atakują z billboardów — Dlaczego aż tak złości ich ten piękny i prosty plakat? To prosty obraz, który przekazuje całe piękno i radość nowego życia Osobom przyzwyczajonym do tego, że środowiska antyaborcyjne zazwyczaj posługują się obrazami krwawych strzępów tkanek, może się wydawać, że kampania z płodem w sercu to jednak jakiś postęp. Ale jest wręcz przeciwnie: mamy do czynienia z jedną z najbardziej natarczywych i obrzydliwych kampanii społecznych w historii — oświadczył polityk. Przypomnijmy, że Maciej Gdula wraz z Tomaszem Leśniakiem i Magdaleną Dropek postanowili interweniować ws. znanej już grafiki przedstawiającej dziecko w łonie matki. Ilustracja promuje hospicja perinatalne. W Krakowie reklama została umieszczona na pojazdach komunikacji miejskiej. Teraz Gdula poinformował, że po interwencji u prezydenta miasta Jacka Majchrowskiego, magistrat zapowiedział kontrolę w MPK. Prawdopodobnie akcja reklamowa nie będzie rozszerzana, a istniejące grafiki powiszą na autobusach tylko do końca lutego — napisał na łamach „KP” Gdula. Polityk tłumaczył również, dlaczego ta kampania w ogóle nie powinna się znaleźć na pojazdach komunikacji miejskiej. Ocenił, że „zmasowana kampania, finansowana przez potentata produkcji okien Mateusza Kłoskę, jest częścią wielkiej ofensywy prawicy”. Dodał, że jedynym kontekstem dla plakatów jest orzeczenie Trybunału Konstytucyjnego i „skazanie milionów kobiet na strach przed ciążą embriopatologiczną, a tysięcy z nich na rodzenie dzieci z wadami wrodzonymi”. Na tym jednak nie koniec. Zdaniem posła Lewicy, wyrok TK to „usankcjonowanie w polskim prawie tortur”. Wąska grupa, licząca około 10 proc. społeczeństwa i domagająca się absolutnego zakazu aborcji, wspierana przez elity partii rządzącej, zdecydowała, że ma prawo skazywać kobiety noszące wadliwie rozwijające się płody na cierpienie w imię własnego dobrego samopoczucia oraz – powiedzmy wprost – satysfakcji, jaką daje im władza nad ciałem kobiet — stwierdził poseł. Maciej Gdula dodał przekonywał również, że plakaty pomijają „kobiety z ich cierpieniem, z ich ciałem i prawem decyzji”, a hospicja perinatalne ukazują jako „rodzaj medycznej odpowiedzi na zaistniałą sytuację przymuszania kobiet do rodzenia dzieci skazanych na cierpienie i niezdolnych do życia”. To promocja tortur pomalowana na pastelowo — oświadczył polityk przekonując, że taka kampania nie powinna mieć miejsca na publicznej przestrzeni jaką są autobusy MPK, ponieważ to „ekstremistyczna akcja wymierzona w prawa kobiet i nakierowana na umocnienie obecnego stanu prawnego”. wkt/”Krytyka Polityczna”
Andrzej Duda na nartach? Stoki otwarte, więc w czym problem? Fogiel: "Nie sądzę, by to było w jakikolwiek sposób szkodliwe"^Notujemy ...^2021-02-18 12:53:41.349933+01:00^https://wpolityce.pl/polityka/539717-andrzej-duda-na-nartach-stoki-otwarte-wiec-w-czym-problem^Media donoszą, że Andrzej Duda korzysta z otwartych stoków i szusuje na nartach. To nie podoba się części komentatorów, którzy krytykują głowę państwa. „Nie sądzę, by to było w jakikolwiek sposób szkodliwe” - skomentował w rozmowie z Wirtualną Polską Radosław Fogiel, wicerzecznik PiS. O wyjazd prezydenta Andrzeja Dudy na narty został zapytany Radosław Fogiel, wicerzecznik PiS. Czy to jest odpowiedzialne ze strony prezydenta, jeśli chodzi o przykład, jaki prezydent powinien dać innym, czyli tym razem może się wycofać, zostać w domu i nie szusować na nartach? — pytał prowadzący rozmowę. Wszystko sprowadza się do odpowiedzialnego zachowania. Jeżeli pan prezydent zdecydował się wypoczywać w Wiśle czy w innym miejscu, do którego prezydent ma prawo, to dopóki nie ma tam tłumów ludzi, nie ma tam sytuacji, które widzieliśmy z nagrań z wyciągów, to nie sądzę, by to było w jakikolwiek sposób szkodliwe — odpowiedział Fogiel. TVN24 podaje, że w czwartek rano Andrzej Duda jeździł na nartach na stoku Wisła Cieńków w Beskidzie Śląskim. Zapytany o warunki, odpowiedział krótko: Złe, jak widać. xyz/wp.pl/TVN24
Kosiniak-Kamysz kusi Gowina na transfer do KP: Jako lekarz, będę starał się zdjąć bielmo z jego oczu, żeby przejrzał^Zespół wPolityce.pl^2021-02-18 12:34:00.229813+01:00^https://wpolityce.pl/polityka/539693-kosiniak-kamysz-kusi-gowina-na-transfer-do-kp^„Jak była trudna sytuacja i trzeba było walczyć o przeniesienie wyborów kopertowych, żeby one się odbyły uczciwie, to rozmawialiśmy, oczywiście. Przeciągaliśmy posłów Porozumienia, rozmawialiśmy z Jarosławem Gowinem, Jarosław Gowin wyszedł z rządu. I bardzo dobrze zrobił, bo to była jedyna szansa na normalne wybory” - mówił na antenie TOK FM Władysław Kosiniak-Kamysz. CZYTAJ TAKŻE:  — Kosiniak-Kamysz popędza Gowina: Ma ostatnią szansę, żeby przejść „na dobrą stronę mocy”, ale nie będziemy czekać wiecznie — I w tej kwestii votum separatum? Gowin stawia żądania resortowi finansów: Oczekujemy, że wycofa się z projektu podatku medialnego Na sugestię, że Jarosław Gowin i Porozumienie mogliby dołączyć do Koalicji Polskiej, odpowiedział: Tylko trzeba się decydować. Nie można być w takiej czarnej dziurze, jaką jest dzisiejszy obóz rządzący. (…) Tkwić w tym rządzie tak długo, aż starczy sił, i dopiero na ostatniej prostej powiedzieć: „Nie, nie podobało mi się tutaj przez te 8 lat, to teraz przyjdę do was”, to tak się bawić nie będziemy. Czas ucieka, trzeba się szybko decydować, gdzie się chce być. Władysław Kosiniak-Kamysz odpowiedział na uwagę, że Jarosław Gowin może chcieć przejść do Koalicji Polskiej tuż przed wyborami. Taki scenariusz jest niemożliwy, bo nie można na miesiąc, dwa miesiące przed wyborami zanegować całej swojej egzystencji w rządzie, który doprowadził do zniszczenia wspólnoty narodowej. Im szybciej, tym lepiej. To są tygodnie, miesiące, a nie lata, gdzie trzeba podjąć decyzję radykalną — mówił. Jako lekarz, będę starał się to bielmo z oczu Jarosława Gowina zdjąć, żeby przejrzał i zobaczył, że to nie jest najlepsze, co w Polsce się wydarzyło — zaznaczył. Kosiniak-Kamysz przyznał, że w ostatnim czasie nie rozmawiał z Jarosławem Gowinem. W ostatnich tygodniach nie rozmawialiśmy, od czasu tego zamieszania, nieporozumień w Porozumieniu nie mieliśmy okazji ze sobą rozmawiać. W to, nie wierzę, bo znam Jarosława Gowina i rozmawia z różnymi politykami. Zdolności do rozmów i odwagi w tym względzie mu nigdy nie brakowało  — mówił. Chciałbym, aby kongres PSL odbył się w czerwcu, jeśli będzie to możliwe - zapowiedział w czwartek szef PSL Władysław Kosiniak-Kamysz. Zadeklarował także gotowość do przeprowadzenia kongresu „zaraz po zdjęciu obostrzeń epidemicznych”. Kosiniak-Kamysz pytany w czwartek w TOK FM, kiedy odbędzie się kongres PSL, który pierwotnie planowano na listopad 2020 r., ale został odwołany ze względu na epidemię koronawirusa, powiedział, że „chciałby, aby odbył się jak najszybciej”. Jesteśmy gotowi do przeprowadzenia kongresu zaraz pod zdjęciu obostrzeń  — oświadczył prezes PSL. Oczywiście z uwagi na ograniczenia pandemiczne kadencja wszystkich organów, m.in. prezesa gminnego, powiatowego, wojewódzkiego, Rady Naczelnej PSL, Naczelnego Komitetu Wykonawczego PSL została wydłużona. Z uwagi na stan pandemii mamy przedłużony mandat we wszystkich organach, ale chciałbym, aby kongres odbył się w czerwcu, jeśli to możliwe — podkreślił Kosiniak-Kamysz. Jeśli tylko od marca ruszy na dobre gospodarka i normalna możliwość spotkań, w trybie pilnym jesteśmy gotowi do jego przeprowadzenia kampanii sprawozdawczo-wyborczej  — zapowiedział szef PSL. W listopadzie 2020 r. politycy PSL informowali, że planowany na jesień kongres PSL został przełożony ze względu na panującą epidemię, która uniemożliwiła przeprowadzenie kampanii sprawozdawczo-wyborczej w organizacjach powiatowych i wojewódzkich. Wyrażali nadzieję, że być może uda się zorganizować kongres na wiosnę przyszłego roku. Zgodnie ze statutem PSL, prezesa partii wybiera się na kongresie bezwzględną większością głosów spośród co najmniej dwóch kandydatów. tkwl/PAP/TOK FM
Skręt PO w lewo potwierdzony! Partia poparła aborcję na życzenie. Budka: "Takiego jasnego stanowiska oczekiwali od nas wyborcy"^Zespół wPolityce.pl^2021-02-18 12:03:18.642148+01:00^https://wpolityce.pl/polityka/539714-i-wszystko-jasne-po-poparla-aborcje-na-zyczenie^Platforma Obywatelska w końcu ogłosiła swoje stanowisko w sprawie aborcji. Jest ono mocno lewicowe, a poza aborcją na życzenie po konsultacji z lekarzem, zakłada ono także poparcie dla innych lewicowych postulatów, w tym m.in. finansowanie przez państwo metody in vitro. CZYTAJ TAKŻE: — Aborcja to nie wszystko? Posłanka PO: Stanowisko dotyczy praw kobiet. Świat się zmienił, więc nie jest możliwe stanie w miejscu — Zarząd PO przyjął stanowisko ws. aborcji. W czwartek odbędzie się konferencja prasowa. Nieoficjalnie: Opowiedziano się za liberalizacją
Groteska! „Kasta” zorganizowała konkurs na dekoracje z okazji „dnia solidarności” z sędzią Juszczyszynem. Nagrodą kalendarz z autografem Tulei^GRZECHY "sędziowskiej kasty"^2021-02-18 11:41:15.545636+01:00^https://wpolityce.pl/polityka/539710-kasta-zasmieca-korytarze-w-sadach-politycznymi-plakatami^Dlaczego wiele korytarzy sądowych wygląda dzisiaj jak fragment scenografii wiecu politycznego? Odpowiedź jest prosta. Skrajnie upolitycznione stowarzyszenie „Iustitia” zorganizowało konkurs na najlepiej udekorowane sądy z okazji „dnia solidarności z sędzią Juszczyszynem”. Groteskowa jest też nagroda w „konkursie”. To kalendarz podpisany przez innego celebrytę w todze - sędziego Igora Tuleyę. CZYTAJ TAKŻE:Ten wywiad już jest hitem! Tuleya wysadza w powietrze całą linię opozycji. Czy Sejm miał prawo powoływać sędziów? „No nie miał” CZYTAJ RÓWNIEŻ:Kolejne zarzuty dyscyplinarne dla sędziów Juszczyszyna i Żurka. Sprawy dotyczą przekroczenia prędkości i deklaracji ws. podatku 18  lutego mija kolejny miesiąc bezprawnego zawieszenia sędziego Igora Tuleyi. W geście solidarności z represjonowanymi sędziami: Pawłem Juszczyszynem, Beatą Morawiec i Igorem Tuleyą, na ulicach polskich miast i miasteczek kolejny raz pojawią się plakaty i multimedia z żądaniem przywrócenia do pracy niezależnych sędziów. Zapraszamy Państwa do udziału w tej akcji i ogłaszamy konkurs na najlepsze zdjęcie tego dnia. Zachęcamy do odnalezienia w Państwa miejscowości nośnika z plakatem poparcia i zrobienia sobie zdjęcia na jego tle. Mogą Państwo również sami wydrukować taki plakat i zrobić sobie z nim zdjęcie w miejscu ważnym dla Państwa.(…). – czytamy w apelu „Iustitii”.      Odezwa na akcję jest spory. Sędziowie masowo wieszają plakaty z wizerunkami swoich idoli. Pełne są ich korytarze w sądach, wiszą też na drzwiach gabinetów sędziowskich. Wszystko to dzieje się w całkowitej sprzeczności z zapisami o niezawisłości i niezależności. Efekt kuriozalnej akcji jest taki, że sądowe korytarze wyglądają jak polityczne wiece. W Krakowie sędziowie wieszali plakaty na słupach ogłoszeniowych. Najwyraźniej pomylili role.           Okazuje się, że ten kto wygra w konkursie na zaśmiecanie korytarzy sądowych i nie tylko może liczyć na nagrodę. To swoista „relikwia” egzaltowanych sędziów, którzy od lat angażują się w akcje polityczne. Chodzi o kalendarz z podpisem m.in. Igora Tulei. Nagrodą w konkursie jest unikalny kalendarz Iustitii na 2021 rok z podpisami Igora Tuleyi i Pawła Juszczyszyna. Zwycięzcę wybiorą sędziowie Igor Tuleya i Paweł Juszczyszyn. Serdecznie zapraszamy do udziału. Bądźmy razem! Bądźmy solidarni! – informuje „Iustitia”. Kabaretowy protest osamotnionego stowarzyszenia może budzić miech, ale sytuacja nie jest bynajmniej wesoła. Sędziowie, którzy bezpośrednio angażują się w walkę polityczną, to śmiertelne niebezpieczeństwo dla niezawisłości i niezależności sędziowskiej. Już samo wrażenie, że mogą oni w sposób nieobiektywny potraktować stronę w procesie powinno być przesłanką dla ich wyłączenia od orzekania. Jak ma się czuć w sądzie konserwatysta, niezależny dziennikarz lub działacz partii politycznej, z którymi walczy „kasta” sędziowska, gdy stanie przed obliczem upolitycznionego sędziego? Dziś już wiemy, że „kasta” sędziowska spłaca polityczny dług masowo uniewinniając ulicznych zadymiarzy spod znaku Obywateli RP lub Strajku Kobiet, idąc na rękę Romanowi Giertychowi i celowo sabotując działania prokuratury. To nie jest praworządność. To parodia praworządności.  WB
Wiceszef MZ: UE powinna naciskać na producentów, aby wywiązywali się z dostaw szczepionek. Wykorzystują lukę w umowie^Zespół wPolityce.pl^2021-02-18 11:33:25.923619+01:00^https://wpolityce.pl/polityka/539705-wiceszef-mz-ue-powinna-naciskac-na-koncerny-farmaceutyczne^UE powinna bardziej naciskać na koncerny farmaceutyczne, aby wywiązywały się z dostaw szczepionek - powiedział w czwartek wiceminister zdrowia Waldemar Kraska. Nam to komplikuje proces szczepień, ale staramy się, aby grupa szczególnego ryzyka ten harmonogram, miała niezaburzony - dodał. CZYTAJ TAKŻE: — Odsetek osób, które otrzymały co najmniej jedną dawkę szczepionki. Szef KPRM: Znaleźliśmy się na 1. miejscu wśród państw UE — Minister zdrowia: Odnotowaliśmy najwyższą dzienną liczbę szczepień - 141 tys. W sumie 1,62 mln osób otrzymało pierwszą dawkę — Przewodnicząca Komisji Europejskiej ostrzega: Nowe warianty koronawirusa mogą być odporne na szczepionkę Wiceminister zdrowia odnosząc się na antenie TV Republika do tego, że do Polski trafia mało szczepionek, a harmonogram szczepień jest zmieniany powiedział: UE podpisując umowę z firmami farmaceutycznymi zawarła pewien harmonogram, był tam malutki kruczek, że firma przed dostawą może ten harmonogram zmienić. Te firmy wykorzystują tę lukę w umowie i rzeczywiście ten harmonogram przed dostawą do danego kraju jest zmieniany, najczęściej na niekorzyść. To jest bardzo zła sytuacja — ocenił Kraska. Przypomniał, że w środę premier Mateusz Morawiecki apelował do Unii Europejskiej, żeby KE wykorzystywała swoje wpływy, swój nacisk gospodarczy na duże koncerny farmaceutyczne, żeby jednak dotrzymywały tych umów, a nie odsprzedawały szczepionki po wyższych cenach. Myślę, że UE powinna zdecydowanie bardziej naciskać na koncerny farmaceutyczne, aby wywiązywały się z tych dostaw. Nam to oczywiście komplikuje proces szczepień, aczkolwiek staramy się, aby ta grupa szczególnego ryzyka, czyli seniorów powyżej 70. roku życia, ten harmonogram miała w miarę niezaburzony — podkreślił.  wkt/PAP
Opozycja torpeduje wybór nowego RPO! Senat nie wyraził zgody na powołanie Piotra Wawrzyka na to stanowisko^Zespół wPolityce.pl^2021-02-18 11:04:32.974938+01:00^https://wpolityce.pl/polityka/539700-senat-nie-wyrazil-zgody-na-powolanie-piotra-wawrzyka-na-rpo^Senat nie wyraził w czwartek zgody na powołanie Piotra Wawrzyka na stanowisko Rzecznika Praw Obywatelskich. Za jego powołaniem opowiedziało się 48 senatorów, przeciw było 51, jeden senator wstrzymał się od głosu.
Przekonuje sam siebie? Kierwiński: "Nie jestem członkiem partii lewicowej". Poseł PO dostał mocną lekcję dobrego wychowania^Zespół wPolityce.pl^2021-02-18 11:04:17.443366+01:00^https://wpolityce.pl/polityka/539704-przekonuje-sam-siebie-kierwinski-po-to-partia-chadecka^„Kwestia obrony godności kobiety, jej woli do decydowania jest kwestią fundamentalną, centrową i chadecką” - stwierdził w Radiu Plus Marcin Kierwiński w kontekście stanowiska zarządu PO ws. aborcji. Polityk próbował też w niewybredny sposób atakować prezesa PiS Jarosława Kaczyńskiego. Doczekał się mocnej riposty. CZYTAJ RÓWNIEŻ: — Aborcja podzieli Platformę? Zalewski: Uważam, że PO nie grozi rozłam, ale warunkiem jest uruchomienie procedury demokratycznej — Aborcja to nie wszystko? Posłanka PO: Stanowisko dotyczy praw kobiet. Świat się zmienił, więc nie jest możliwe stanie w miejscu — Zarząd PO przyjął stanowisko ws. aborcji. W czwartek odbędzie się konferencja prasowa. Nieoficjalnie: Opowiedziano się za liberalizacją Polityk PO stwierdził w rozmowie, że każdego partnera po stronie opozycji traktuje poważnie, jednak skrytykował Szymona Hołownię. Do każdego opozycyjnego partnera podchodzę poważnie. Jeżeli pyta Pan o politykę Pana Szymona Hołowni mówię bardzo jasno. Dziś interesem partii opozycyjnych jest współpraca, ktoś kto podkopuje tę współpracę pomaga PiS-owi wyjść z bardzo poważnych wewnętrznych problemów — mówił. Polityka polegająca na osłabianiu innych partii opozycyjnych, a nie budowaniu i współpracy jest polityką, z której najbardziej cieszy się Jarosław Kaczyński — dodał. Kierwiński pytany o stanowisko zarządu PO ws. aborcji zaznaczył, że słowo „liberalizacja” jest „bardzo nietrafne”. Wprost jednak przyznał, że w propozycji jego partii znajdzie się zapis o „wolności wyboru kobiety w tej sprawie”. To, co zrobił wczoraj zarząd krajowy, a co dziś zostanie przedstawione, jest próbą wyjścia naprzeciw oczekiwaniu zarówno członków Platformy, jak i elektoratu. Żeby być bardzo precyzyjnym, bo to słowo liberalizacja jest słowem, które dzisiaj wszyscy odmieniają przez wszystkie przypadki, natomiast według mnie jest to słowo bardzo nietrafne w tej kwestii — mówił. Wydaje mi się, że bardzo jasno ja osobiście mówiłem i z tego co wiem także przewodniczący Budka. Opowiadamy się za wolnością wyboru kobiety w tej sprawie. Nie może być tak, że prawo, państwo wchodzi w te najintymniejsze obszary życia kobiety, nie dając jej prawa do decydowania — argumentował poseł PO. Polityk przekonywał, że mimo zmiany stanowiska PO ws. aborcji, partia ta wciąż pozostaje chadecką. Jesteśmy chadecką partią, tak. Szacunek do godności innego człowieka to postawa chrześcijańska. Czuję się członkiem partii chadeckiej, nie jestem członkiem partii lewicowej. Kwestia obrony godności kobiety, jej woli do decydowania jest kwestią fundamentalną, centrową i chadecką — powiedział. Nie godzę się na to aby upominanie się o prawa kobiet było określane jako niechrześcijańskie, jest wręcz przeciwnie. To nie jest tak, że państwo będzie wkraczało w najintymniejsze sfery życia — dodał. W trakcie rozmowy o aborcji Kierwiński próbował atakować Jarosława Kaczyńskiego. Nie godzę się, żeby polskim kobietom, piekło gotował kawaler, który nic o życiu nie wie — stwierdził. Na te słowa zareagował prowadzący rozmowę red. Jacek Prusinowski. Czy ktoś jest kawalerem czy nie, to ja bym tak ludzi nie szufladkował. Różnie się ludzkie losy układają i nie ma co się śmiać czy ktoś ma rodzinę, czy nie — skomentował dziennikarz.
Dzieci wrócą do nauki zdalnej? Wiceminister edukacji: W podstawówkach nie widać wzrostu liczby zakażeń. Mamy kilka wariantów^Zespół wPolityce.pl^2021-02-18 10:24:17.176691+01:00^https://wpolityce.pl/polityka/539694-zamkniecie-szkol-wiceszef-mein-mamy-kilka-wariantow^Dzieci z klas I-III szkół podstawowych od 18 stycznia pracują stacjonarnie i mamy nadzieję, że ten stan da się utrzymać - powiedział wiceminister edukacji i nauki Dariusz Piontkowski. Wskazał, że w tej chwili w podstawówkach nie widać wzrostu liczby zakażeń. CZYTAJ TAKŻE: — Rozpoczynają się szczepienia nauczycieli przeciw COVID-19. Zarejestrowało się 268 tys. osób. SPRAWDŹ SZCZEGÓŁY — Efekt weekendu? Niedzielski: „Odwraca się tendencja, która do tej pory oznaczała spadek dziennych liczb zachorowań” — Większa liczba zakażeń a luzowanie obostrzeń. Prof. Gut: Obecne wzrosty nie są powiązane z restrykcjami zdjętymi 12 lutego Wiceminister edukacji i nauki pytany był w czwartek w RMF FM, czy brana jest pod uwagę możliwość powrotu do nauki zdalnej przez dzieci z klas I-III szkół podstawowych w związku z tym, że w środę w ponad 400 podstawówkach nauka odbywała się w tych klasach w trybie innym niż stacjonarny. Minister edukacji i nauki Przemysław Czarnek już wielokrotnie mówił, że mamy kilka możliwych wariantów w zależności od tego, jak będzie rozwijała się epidemia, bo to ona tak na prawdę decyduje o decyzjach w poszczególnych dziedzinach funkcjonowania państwa, także w edukacji. My oczywiście chcielibyśmy, aby jak najszybciej dzieci i młodzież, wszystkie roczniki wróciły do szkoły, do zajęć stacjonarnych — powiedział Piontkowski. Trzeba pamiętać, że większość roczników - klasy IV-VIII szkoły podstawowej i cała szkoła ponadpodstawowa pracują w systemie kształcenia na odległość. Dzieci z klas I-III szkół podstawowych od 18 stycznia pracują stacjonarnie i mamy nadzieję, że przynajmniej ten stan da się utrzymać, a jeżeli by doszło do jakiegoś gwałtownego wzrostu liczby zakażeń to decyzję będzie podejmował pan premier wraz z Radą Medyczną, która przy nim działa, ekspertami, którzy zdecydują czy warto rozszerzać czy zawężać naukę stacjonarną w szkołach — zaznaczył. Nasze dane wskazują na to, że w tej chwili nie widać jakiegoś wzrostu liczby zakażeń w szkołach tam, gdzie uczą się klasy I-III. Od 1 do 2 proc. szkół raz na jakiś czas musi przejść na nauczanie zdalne będą hybrydowe, ponieważ pojawiają się tam przypadki zakażenia — wskazał wiceminister. Przypomniał, że szkół podstawowych w całym kraju jest ponad 14 tys. i ponad 15 tys. przedszkoli. W jednym i drugim przypadku jest to od 1 do 2 proc. placówek. Wiceminister pytany był także czy resort edukacji i nauki ustala, jaki musi być poziom zakażeń w Polsce by zamknięto szkoły. To będzie zależało - jeszcze raz powtórzę - od ministra zdrowia i ekspertów z Rady Medycznej przy premierze. To oni zdecydują czy np. w edukacji, czy innych dziedzinach należy powrócić do jakiejś części obostrzeń, które obowiązywały wcześniej — odpowiedział Piontkowski. Jeśli będzie taka potrzeba jesteśmy przygotowani, aby także wrócić do wariantu, w którym także dzieci z klas I-III wróciły do nauczania zdalnego, ale zobaczymy czy taka sytuacja będzie potrzebna — zaznaczył. Wskazał, że „na razie obecny stan obowiązuje do końca lutego”.  W przyszłym tygodniu będzie decyzje co dalej, m.in. ze szkołami, z powrotem do nauki stacjonarnej — dodał Piontkowski. 18 stycznia uczniowie klas I-III szkół podstawowych i szkół specjalnych, którzy od 9 listopada uczyli się zdalnie, wrócili do nauki stacjonarnej. W klasach starszych zajęcia stacjonarne w szkołach są zawieszone do 28 lutego. Uczniowie klas IV-VIII szkół podstawowych i szkół średnich uczą się zdalnie od końca października. Jesienne zawieszenie zajęć stacjonarnych nie obejmowało przedszkoli, oddziałów przedszkolnych w szkołach podstawowych i innych form wychowania przedszkolnego. Przedszkolaki do nauki stacjonarnej wróciły pod koniec maja ub.r. O przejściu szkoły, przedszkola lub placówki wychowania przedszkolnego na tryb pracy inny niż stacjonarny decyduje organ prowadzący, za zgodą sanepidu, po rozpoznaniu sytuacji epidemicznej w placówce. Ministerstwo Edukacji i Nauki, że w środę w 14 030 szkołach podstawowych w klasach I-III w nauka była prowadzona w trybie stacjonarnym, czyli w 97,1 proc. szkół podstawowych. W 83 podstawówkach w klasach I-III nauka odbywała się w trybie zdalnym, a w 330 w trybie mieszanym. MEiN, podało także, że w trybie stacjonarnym w środę pracowały 15 047 przedszkola i placówki wychowania przedszkolnego, czyli 98,3 proc. z nich. W trybie zdalnym pracowało 77 przedszkoli, a 176 w trybie mieszanym.  wkt/PAP
Aborcja podzieli Platformę? Zalewski: Uważam, że PO nie grozi rozłam, ale warunkiem jest uruchomienie procedury demokratycznej^Zespół wPolityce.pl^2021-02-18 10:23:04.912536+01:00^https://wpolityce.pl/polityka/539691-aborcja-podzieli-platforme-zalewski-stawia-warunki^„Stanowisko zarządu otwiera dyskusję w tej sprawie a nie zamyka. Do tego potrzebne jest zwołanie ciał statutowych. My w ogóle nie odbyliśmy dyskusji na ten temat. Musi odbyć się Rada Krajowa i konwencja” - tak poseł PO Paweł Zalewski komentował na antenie Radia Zet prace zarządu Platformy Obywatelskiej nad stanowiskiem dotyczącym aborcji. CZYTAJ RÓWNIEŻ: — Aborcja to nie wszystko? Posłanka PO: Stanowisko dotyczy praw kobiet. Świat się zmienił, więc nie jest możliwe stanie w miejscu — Zarząd PO przyjął stanowisko ws. aborcji. W czwartek odbędzie się konferencja prasowa. Nieoficjalnie: Opowiedziano się za liberalizacją Poseł PO przekonywał, że kwestia aborcji nie jest dziś najważniejszą sprawą, a o wywołanie tego tematu oskarżył Jarosława Kaczyńskiego. Mamy pandemię i to jest dziś najważniejszy problem. To moment, w którym rząd ma coraz niższe poparcie i żeby odwrócić uwagę Polaków, Jarosław Kaczyński chce wywołać wojnę światopoglądową, okrutnie zaostrzając ustawę — stwierdził. Zalewski mówił ze dla opozycji najważniejsza jest dziś zdolność do współpracy i jedność. Najważniejsza jest dziś jedność, zdolność do współpracy i rozmawiania z umiarkowanymi wyborcami PiS po to, żeby w sytuacji, w której zrażając się do partii i jej rządów, mogli głosować na jedno z ugrupowań opozycyjnych  — podkreślał. Chcemy wygrać, przywrócić praworządność. Dopiero wtedy będzie możliwość rozwiązania tego strasznego problemu i zapewnienie kobietom bezpieczeństwa — dodał. Według Zalewskiego ogłoszenie dziś przez zarząd PO stanowiska ws. aborcji to zaledwie rozpoczęcie dyskusji na ten temat, ponieważ w tej sprawie muszą się wypowiedzieć ciała statutowe partii. Dziś zarząd powinien przedstawić propozycję dla tych ciał statutowych, które są upoważnione, żeby podejmować decyzje w sprawach ideowych  — zaznaczył. Art.57 statutu PO brzmi następująco: do kompetencji konwencji należy określanie zasad ideowych i kierunków strategii politycznej PO. Dziś obowiązuje deklaracja ideowa sprzed 20 lat i ona afirmuje ustawodawstwo z 1993 roku — przypomniał. Stanowisko zarządu otwiera dyskusję w tej sprawie a nie zamyka. Do tego potrzebne jest zwołanie ciał statutowych. My w ogóle nie odbyliśmy dyskusji na ten temat. Musi odbyć się Rada Krajowa i konwencja — dodał poseł. Polityk podkreślał, że będzie robił wszystko, żeby porozumieć się z kolegami z partii, którzy chcą liberalizacji ustawy aborcyjnej. Jestem zwolennikiem robienia wszystkiego, żeby PO – grupująca ludzi o różnym światopoglądzie – była jednością. I dziś jest ten moment  — mówił. Zrobię wszystko, żeby znaleźć wspólny język z tymi, jak Bartosz Arłukowicz, którzy mają inny światopogląd — wskazywał. Paweł Zalewski ocenił, że Platformie Obywatelskiej - przez sprawę aborcji - nie grozi rozłam, jednak pod pewnymi warunkami. Uważam, że PO nie grozi rozłam — powiedział. Warunkiem jest uruchomienie procedury demokratycznej, zgodnie ze statutem, powszechna dyskusja i znalezienie dobrych rozwiązań  — dodał.
Solidarna Polska nie zabrała jeszcze głosu ws. podatku od reklam. Wójcik: Partia przedstawi stanowisko na podstawie opinii ekspertów^Zespół wPolityce.pl^2021-02-18 10:03:10.123316+01:00^https://wpolityce.pl/polityka/539686-wojcik-stanowisko-sp-ws-podatku-po-opinii-ekspertow^Solidarna Polska nie ma jeszcze stanowiska ws. propozycji podatku od reklamy - poinformował w czwartek wiceprezes tej partii, minister w KPRM Michał Wójcik. Dodał, że partia przedstawi swoje stanowisko na podstawie opinii przygotowywanej przez grupę ekspertów. CZYTAJ RÓWNIEŻ: Czy prezydent zgłosi poprawki do projektu ws. podatku od reklam? Czeka na „projekt w jakiejś wersji mniej lub bardziej ostatecznej” Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek ma trafić m.in. do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Propozycja wywołała sprzeciw znacznej części mediów. W ubiegłym tygodniu duża grupa mediów prywatnych protestowała we wspólnej akcji „Media bez wyboru”. Wójcik pytany w TVN24 o stanowisko Solidarnej Polski w tej sprawie odparł:  Nie mamy jeszcze stanowiska.  Stworzyliśmy grupę ekspertów. Zespół, który przygotowuje opinię i na podstawie tej opinii przedstawimy swoje stanowisko — wskazał. Pytany, czy zagłosowałby za proponowanym rozwiązaniem, powiedział, że aby zagłosować, należy mieć pełną wiedzę na temat skutków konkretnych przepisów.  Z nami nie było to konsultowane wcześniej. Nie rozmawialiśmy na ten temat — zaznaczył. Kierunkowo potrzebne są zmiany. Jeżeli telewidz nas teraz ogląda, to płaci podatki. To dlaczego wielkie koncerny mają przez raje podatkowe wyprowadzać pieniądze? — pytał Wójcik. W poniedziałek do propozycji nowego podatku odnosił się szef Solidarnej Polski Zbigniew Ziobro. Jak mówił, jeśli chodzi o kierunek, Solidarna Polska popiera projekt dotyczący podatku reklamowego, jednak na ostateczną ocenę jest za wcześnie. Nasi eksperci (…) przygotowali dla nas opinię, którą otrzymamy w tym tygodniu i która będzie rzutować na to, jaki będzie nasz stosunek do szczegółów tych propozycji i jakie ewentualnie korekty zaproponujemy, jeśli byśmy zdecydowali się poprzeć te rozwiązania — dodał Ziobro.  gah/PAP
Będzie skarga do TSUE na powiązanie funduszy UE z praworządnością. Waszczykowski: Powinniśmy domagać się realizacji konkluzji RE^Zespół wPolityce.pl^2021-02-18 09:49:29.563393+01:00^https://wpolityce.pl/polityka/539690-waszczykowski-zastanowmy-sie-jak-wywrzec-presje-na-ke-i-pe^Ministerstwo Sprawiedliwości przygotowało skargę na powiązanie eurofunduszy z praworządnością, która trafi do Trybunału Sprawiedliwości Unii Europejskiej. Zdaniem europosła Witolda Waszczykowskiego, skarga może przyczynić się do większej świadomości wśród europosłów i polityków funkcjonujących w instytucjach UE. CZYTAJ WIĘCEJ: — TYLKO U NAS. Następnym razem zaprosi kogoś z Kremla? Niemcy chcą nas uczyć praworządności w Senacie. Spotkanie organizuje Tomasz Grodzki — Premierzy państw V4 podpisali deklarację o dalszej współpracy. Morawiecki: To opowieść o zjednoczeniu z Europą, o wielkich ambicjach — Dyskusja ws. funduszu odbudowy. „To dokument”, który na lata zdefiniuje Unię, i będzie wpływał na poziom suwerenności” Przypomnijmy że Ministerstwo Sprawiedliwości zarzuca Brukseli niewłaściwą podstawę prawną rozporządzenia i jego niedostateczne uzasadnienie. W ocenie resortu Komisja Europejska nie wykazała związku między naruszeniami podstawowych wartości UE a należytą ochroną wspólnotowego budżetu. Niewykazanie związku z ochroną budżetu to istotne uchybienie proceduralne, które musi prowadzić do stwierdzenia nieważności aktu prawnego - wskazuje Ministerstwo Sprawiedliwości. Wszędzie tam, gdzie jesteśmy w stanie wytknąć nieprawidłowości i odejście od traktatów europejskich, argumenty są przydatne. Powinniśmy domagać się, by konkluzje Rady Europejskiej z grudnia, gdy przyjmowaliśmy nowy budżet UE, były realizowane. Powinniśmy zastanowić się, jak wywrzeć presję na KE i Parlament Europejski, by konkluzje były respektowane. To był warunek zaakceptowania przez nas budżetu  — powiedział Witold Waszczykowski w Polskim Radiu 24. Europoseł wskazał, że Polska powinna zachować ostrożność i zastanowić się poważnie nad tym, w jakie uprawnienia wyposażana jest Komisja Europejska. Waszczykowski dodał, że fundusz odbudowy po pandemii COVID-19 powstanie tylko wtedy, gdy państwa członkowskie wyposażą KE w prawo do zaciągania pożyczek i nakładania podatków. To są prerogatywy rządów. Można powiedzieć, że tym samym sfederalizujemy Komisję Europejską, KE na to naciska. Powinniśmy zachować ostrożność, jeśli okaże się, że KE zaczyna mieszać w budżecie i uzależniać wypłaty od swoiście rozumianej praworządności. W naszym rozumieniu praworządność dotyczy właściwego wydawania pieniędzy, by nie były defraudowane. Oczywiście na to się zgadzamy, musi być system kontroli. Natomiast jeśli będziemy mieli do czynienia z wtrącaniem się w polski system, którego nie obejmują traktaty europejskie, to powinniśmy się zastanowić, czy wyposażyć KE w te uprawnienia — podkreślił europoseł Prawa i Sprawiedliwości. wkt/Polskie Radio 24
Aborcja to nie wszystko? Posłanka PO: Stanowisko dotyczy praw kobiet. Świat się zmienił, więc nie jest możliwe stanie w miejscu^Zespół wPolityce.pl^2021-02-18 08:50:32.494768+01:00^https://wpolityce.pl/polityka/539676-aborcja-to-nie-wszystko-po-jeszcze-mocniej-skreca-w-lewo^Przyjęte przez zarząd PO stanowisko ws. aborcji będzie nie tylko odnosiło się do samej kwestii przerywania ciąży, ale do w ogóle kwestii praw kobiet - powiedziała posłanka PO Marzena Okła-Drewnowicz. Dla nas najważniejsze jest zagwarantowanie praw kobiet, bo dziś te wartości są zagrożone - dodała. Zarząd Krajowy PO przyjął w środę stanowisko ws. aborcji; w czwartek odbędzie się w tej sprawie konferencja prasowa. Z nieoficjalnych informacji PAP wynika, że partia opowiedziała się w nim za liberalizacją prawa do przerywania ciąży. Okła-Drewnowicz pytana o to stanowisko w czwartek w radiu TOK FM odparła, że w zostanie ono zaprezentowane na konferencji prasowej.  Stanowisko, które mogę powiedzieć tylko tyle, bądź też uchylić trochę tej informacji, nie tylko z pewnością będzie odnosiło się wyłącznie do samej kwestii przerywania ciąży, ale w ogóle do kwestii praw kobiet — podkreśliła posłanka. Jak mówiła, „generalnie jest tak, że świat się zmienił, zmieniły się również przepisy w innych krajach Unii Europejskiej, więc nie jest możliwe stanie w miejscu”.  Z pewnością te przepisy, które były, one były można tak powiedzieć nieadekwatne do tych oczekiwań i do dzisiejszych postulatów kobiet, które słyszeliśmy wszyscy między innymi na ulicach — podkreśliła Okła-Drewnowicz. Zaznaczyła, że w Platformie Obywatelskiej jest tak, że „jednak zawsze będą te skrzydła tak zwane prawe i lewe”.  Będą posłanki i posłowie, którzy będą opowiadali się za kompromisem, będą opowiadali się z drugiej strony inne posłanki i inni posłowie za liberalizacją. Natomiast wiem jedno, nie ma u nas posłanek i posłów - bynajmniej ja nie spotkałam się z takimi opiniami - żeby ktokolwiek z nas zaostrzał to prawo, które było. To mogę powiedzieć, że na pewno nie będzie zmiany w tę stronę — zadeklarowała posłanka. To, co dla nas najważniejsze jest na dzisiaj to, żeby zagwarantować prawa kobiet, żeby poszanować wolność kobiet, bo dzisiaj te wartości są najbardziej zagrożone — dodała Okła-Drewnowicz. Uchwała zarządu PO – jak wynika z informacji PAP – została przyjęta w środę wieczorem zdecydowaną większością głosów. W stanowisku tym znalazły się ponadto postulaty dotyczące wprowadzenia edukacji seksualnej w szkołach, refundacji antykoncepcji (także tej awaryjnej) oraz in vitro. O ile te propozycje nie budzą zastrzeżeń w PO, to odmienne zdanie w kwestii aborcji mieli partyjni konserwatyści, którzy woleliby, aby Platforma opowiedziała się za powrotem do tzw. kompromisu aborcyjnego (aborcja legalna w trzech przypadkach: ciężkich wad płodu, zagrożenia życia lub zdrowia kobiety i gdy ciąża jest wynikiem przestępstwa), który funkcjonował w Polsce do dnia publikacji październikowego wyroku TK uchylającego przesłankę embriopatologiczną.  gah/PAP
Co dalej z Cieślakiem, Żalkiem i Gryglasem? Sobolewski: Są ministrami i w tej chwili nie zanosi się na to, aby miało się to zmienić^Zespół wPolityce.pl^2021-02-18 08:08:28.531371+01:00^https://wpolityce.pl/polityka/539674-sobolewski-cieslak-zalek-i-gryglas-pozostaja-ministrami^Nic mi nie wiadomo na temat posiedzenia Rady Koalicji w tym tygodniu. Zbiera się kierownictwo PiS. Spotykamy się dosyć regularnie i kwestie, oprócz tych bieżących spraw, na pewno jednym z tych tematów będzie też sytuacja w Zjednoczonej Prawicy, a głównie sytuacja w Porozumieniu — powiedział w „Sygnałach dnia” (Program I Polskiego Radia) Krzysztof Sobolewski, przewodniczący Komitetu Wykonawczego PiS. CZYTAJ RÓWNIEŻ:  — TYLKO U NAS. Porozumienie cofa rekomendacje dla ministrów. Cieślak: Decyzje podjęły grona, które nie są ciałami statutowymi partii — Porozumienie oczekuje dymisji polityków bez rekomendacji. Strzeżek: Formalności zostaną dopełnione najpóźniej w ciągu kilku dni W rozmowie padło również pytanie o status w rządzie polityków wykluczonych z Porozumienia. Nic mi nie wiadomo o tym, żeby oficjalnie zostały cofnięte rekomendacje [dla Michała Cieślaka, Jacka Żalka i Zbigniewa Gryglasa]. Rozumiem, że to musiałby wystosować premier Gowin jako szef Porozumienia i do Rady Koalicji, bo tam też rozstrzygane są kwestie związane z funkcjonowaniem Zjednoczonej Prawicy, też poprzez funkcjonowanie rządu i jego składu — powiedział Sobolewski. Z mojej wiedzy aktualnej wynika, że ci ministrowie są ministrami rządu premiera Morawieckiego i nic w tej chwili nie zanosi się na to, aby miało się to zmienić  — dodał. Sobolewski odniósł się również do sytuacji pandemicznej. Wczorajszy dzień był sygnałem ostrzegawczym, minister Niedzielski przekazał informację, że tydzień do tygodnia o tysiąc osób zwiększyły się zakażenia, choć mieliśmy tendencję stabilizującą lub nawet spadkową — powiedział. Najbliższe dni pokażą, czy będziemy szli w kierunku dalszych luzowań obostrzeń bądź też w drugą stronę - trzeba będzie wrócić do obostrzeń wcześniejszych — dodał. Jak zaznaczył polityk PiS: Chcielibyśmy, żeby luzowania obostrzeń szły w tym kierunku, abyśmy za tydzień ogłosili, że są kolejne etapy, luzujemy dalej, natomiast wszyscy mamy z tyłu głowy, że swobodne luzowanie obostrzeń skoczyło się prawie tragedią w Portugalii. Sobolewski odniósł się również do danych, według których Polska jest na 1. miejscu w Europie pod względem liczby szczepień. Trzeba podziękować wszystkim, którzy są zaangażowani w Narodowy Program Szczepień, bo to dzięki nim jest taki, a nie inny wynik — podkreślił. gah/Polskie Radio
Pamiętacie jeszcze Johna Godsona? Były poseł będzie kandydował na prezydenta Nigerii! Informacją podzielił się na Twitterze^Zaćwierkane na Twitterze^2021-02-18 07:41:40.556007+01:00^https://wpolityce.pl/polityka/539672-john-godson-bedzie-startowal-na-urzad-prezydenta-nigerii^Były poseł John Abraham Godson poinformował na Twitterze, że będzie kandydował w wyborach na urząd prezydenta Nigerii w 2023 roku.
Sąd zajmie się wygaszeniem kadencji Gowina. Bielan: Jeszcze w tym tygodniu wystąpimy z wnioskiem informującym o uchwale^Zespół wPolityce.pl^2021-02-18 07:22:34.148833+01:00^https://wpolityce.pl/polityka/539671-bielan-jeszcze-w-tym-tygodniu-wystapimy-do-sadu-ws-gowina^Jeszcze w tym tygodniu wystąpimy do sąd okręgowego z wnioskiem informującym o uchwale sądu koleżeńskiego o wygaszeniu kadencji byłego prezesa Jarosława Gowina i powierzeniu jego obowiązków przewodniczącemu konwencji krajowej, jako osoby uprawnionej do reprezentowania partii na zewnątrz - powiedział PAP europoseł Adam Bielan. CZYTAJ RÓWNIEŻ: TYLKO U NAS. Bielan o doniesieniach nt. rozmów posłów Gowina z Gawkowskim i z PSL: Jestem zszokowany. Spór rozwiąże sąd W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd. Ponadto - zdaniem Bielana - trzyletnia kadencja Gowina, upłynęła w kwietniu 2018 r. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia, przejął obowiązki prezesa partii. Bielan w rozmowie z PAP oświadczył, że zgodnie z przepisami w ciągu 14 dni od momentu zmiany we władzach partii - te jak mówił nastąpiły 4 lutego - należy poinformować o nich sąd rejestrowy. Jeszcze w tym tygodniu wystąpimy do sąd z wnioskiem informującym o uchwale sądu koleżeńskiego o wygaszeniu kadencji prezesa Gowina i powierzeniu jego obowiązków przewodniczącemu konwencji krajowej — zapowiedział. Jesteśmy przekonani, że sąd przyzna nam rację i zakończy to jakiekolwiek spory w ugrupowaniu. Mam nadzieję, że druga strona się temu podporządkuje — dodał europarlamentarzysta. Bielan przyznał jednocześnie, że sprawa w pierwszej instancji może potrwać kilka miesięcy.  W drugiej pewnie rok, a być może w jakiś sposób znajdzie swój finał w Sądzie Najwyższym lub Trybunale Konstytucyjnym co potrwa kolejne 2-3 lata — wyliczał. Europoseł zwrócił też uwagę, że 15 lutego przesłał do Gowina pismo wzywające go do przekazania kluczy do lokalu partii oraz o przekazanie dokumentów, w szczególności sprawozdań finansowych oraz protokołów z posiedzeń zarządu. Oprócz sporu kompetencyjnego mamy też bardzo poważne kłopoty natury finansowej. PKW odrzuciła nam sprawozdanie za 2018 r. Nie przyjęła do dzisiaj sprawozdania za 2019 r. Ponadto od wielu lat prezes nie przedstawiał zarządowi krajowemu do zatwierdzenia sprawozdań finansowych, a zobowiązuje go do tego statut. Chcemy zorientować się na czym stoimy — tłumaczył polityk. Bielan podkreślił jednocześnie, że dostęp do dokumentów jest dla niego niezbędny ze względu na konieczność przygotowania bieżącego sprawozdania finansowego Porozumienia, które każda partia polityczna musi złożyć do końca marca w PKW. Do 31 marca muszę złożyć sprawozdanie finansowe do PKW. Przygotowanie tego sprawozdania też zajmie kilka tygodni. Jeśli sprawozdanie nie zostanie złożone w terminie to zgodnie z art. 38c ustawy o partiach politycznych Porozumienie zostanie wykreślone z ewidencji partii politycznych, innymi słowy przestanie istnieć — podkreślił Bielan. 5 lutego decyzją krajowego sądu koleżeńskiego - który nie jest uznawany przez część polityków partii - Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. Następnie ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech członków rządu: ministra-członka RM Michała Cieślaka, wiceministra aktywów państwowych Zbigniewa Gryglasa i wiceministra funduszy i polityki regionalnej Jacka Żalka, którym wycofano rekomendacje. W środę wicerzecznik ugrupowania Jan Strzeżek mówił, że Porozumienie poinformowało już oficjalnie koalicjantów - PiS i Solidarną Polskę - o wycofaniu rekomendacji dla tych trzech osób.  gah/PAP
Wiceszef MSZ: Podpisana deklaracja jasno definiuje obszary współpracy. Grupa V4 ma przed sobą świetlaną przyszłość!^Zespół wPolityce.pl^2021-02-18 07:04:46.751847+01:00^https://wpolityce.pl/polityka/539669-wiceszef-msz-grupa-v4-ma-przed-soba-swietlana-przyszlosc^Podpisana dziś deklaracja jasno i precyzyjnie definiuje obszary współpracy V4 z jednej strony, z drugiej strony podejmuje tematykę tego, co już udało się osiągnąć - napisał na Twitterze wiceszef MSZ Szymon Szynkowski vel Sęk, nawiązując do środowego szczytu szefów rządów państw Grupy Wyszehradzkiej. CZYTAJ RÓWNIEŻ:  — TYLKO U NAS. Wymowne zdjęcie z Wawelu. Premierzy Morawiecki i Orban przy grobie śp. prezydenta Lecha Kaczyńskiego — Premierzy państw V4 podpisali deklarację o dalszej współpracy. Morawiecki: To opowieść o zjednoczeniu z Europą, o wielkich ambicjach W Krakowie na Zamku Królewskim na Wawelu oraz w Centrum Konferencyjnym ICE spotkali się premierzy Polski Mateusz Morawiecki, Czech Andrej Babisz, Węgier Viktor Orban i Słowacji Igor Matovicz. Gościem spotkania był przewodniczący Rady Europejskiej Charles Michel. Podczas szczytu szefowie rządów podpisali wspólną deklarację z okazji 30. rocznicy Grupy Wyszehradzkiej. W dokumencie opowiedzieli się za wzajemną współpracą przy projektach cyfrowych. Zapowiedzieli też m.in. wspólną pracę w celu zabezpieczenia funduszy UE na transformację cyfrową, w szczególności na wspólne projekty cyfrowe V4. Środowy szczyt skomentował późnym wieczorem na Twitterze wiceszef MSZ Szymon Szynkowski vel Sęk.  Podpisana dziś deklaracja jasno i precyzyjnie definiuje obszary współpracy #V4 z jednej strony, z drugiej strony podejmuje tematykę tego, co już udało się osiągnąć i jakie wnioski z tej 30-letniej współpracy płyną na przyszłość — napisał. Ależ to był dzień! Widowiskowe świętowanie rocznicy #30lecieV4 w Krakowie na Wawelu, w historycznej aurze i w centrum kongresowym ICE z dyskusją o agendzie cyfrowej, nowoczesnych technologiach i sektorze gamingu. Grupa #V4 ma przed sobą świetlaną przyszłość! #GenerationV4 — dodał wiceszef MSZ w kolejnym wpisie. Grupa Wyszehradzka jest nieformalną regionalną formą współpracy Polski, Czech, Słowacji i Węgier i określana jest jako jeden z owoców upadku komunizmu i transformacji ustrojowej w państwach Europy Środkowo-Wschodniej. Za umowną datę jej powstania przyjmuje się 15 lutego 1991 r., kiedy ówcześni prezydenci Polski Lech Wałęsa i Czechosłowacji Vaclav Havel oraz premier Węgier Jozsef Antall podpisali deklarację określającą cele i warunki wzajemnej współpracy. Miało to miejsce w węgierskim Wyszehradzie, gdzie w XIV wieku spotykali się królowie Polski, Czech i Węgier na negocjacje gospodarcze i polityczne. gah/PAP
Teraz wojna. Projekt Koalicji 276 został tak nagle ogłoszony, by uratować PO, przywództwo Budki i szanse Trzaskowskiego w 2025 r.^Stanisław Janecki^2021-02-18 06:44:47.911083+01:00^https://wpolityce.pl/polityka/539079-teraz-wojna-koalicja-276-na-ratunek-po^Koalicja 276 to taka propozycja Platformy Obywatelskiej wobec reszty opozycji jak anszlus Austrii i rozbiór Czechosłowacji przez III Rzeszę w roku 1938. Dlaczego liderzy Platformy Obywatelskiej nie poinformowali pozostałych partii opozycyjnych ani nawet partnerów z Koalicji Obywatelskiej o inicjatywie Koalicja 276? Tylko pozornie może się to wydawać dziwne. Pomysł nie jest wprawdzie wcale odkrywczy, więc nic nie trzeba było robić z zaskoczenia, ale ludzie odpowiedzialni za przyszłość PO jednak musieli coś zrobić nagle. Przede wszystkim z tym, że w sondażach zrównuje się z nimi, a w niektórych wygrywa Polska 2050 Szymona Hołowni. Gdyby taki trend sondażowy utrzymał się przez kilka tygodni, wyborcy mogliby uznać, że PO nie jest już liderem opozycji. Niektórzy zresztą już tak uważają. Prezentacja… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Zarząd PO przyjął stanowisko ws. aborcji. W czwartek odbędzie się konferencja prasowa. Nieoficjalnie: Opowiedziano się za liberalizacją^Zespół wPolityce.pl^2021-02-17 23:49:56.266914+01:00^https://wpolityce.pl/polityka/539667-zarzad-po-przyjal-stanowisko-ws-aborcji^Zarząd Krajowy PO przyjął stanowisko ws. aborcji; w czwartek odbędzie się konferencja prasowa w tej sprawie – poinformowała w środę wieczorem PAP posłanka Agnieszka Pomaska. Z nieoficjalnych informacji PAP wynika, że partia opowiedziała się w nim za liberalizacją prawa do przerywania ciąży. CZYTAJ RÓWNIEŻ:  — Zarząd PO debatuje o aborcji. PAP: Raczej przesądzone jest przyjęcie stanowiska liberalnego. Tylko co na to konserwatyści w partii? — Co tam się dzieje?! Totalna awantura w KO o aborcję. „Ideologię trzymajcie z dala od nas”; Alternatywa dla PiS powinna być centrowa” — TYLKO U NAS. Konserwatyści w PO zabierają głos ws. aborcji. „Zawsze takimi wojnami ideologicznymi karmią się skrajności” Uchwała zarządu – jak wynika z informacji PAP – została przyjęta w środę wieczorem zdecydowaną większością głosów. Wszystko zostało ustalone. Umówiliśmy się jednak z członkami zarządu, że o naszym stanowisku opowiemy na jutrzejszej konferencji prasowej — powiedziała PAP Pomaska. Według rzecznika PO Jana Grabca konferencja ma się odbyć w czwartek przed południem w Biurze Krajowym PO przy ul. Wiejskiej. Mają wziąć w niej udział m.in. lider PO Borys Budka, wicemarszałek Sejmu Małgorzata Kidawa-Błońska oraz inne posłanki Platformy. Zarząd Platformy obradował w dwóch turach – najpierw spotkał się w stołecznej siedzibie partii o godz. 8 rano, by wysłuchać m.in. sprawozdania z prac zespołu pod kierownictwem Kidawy-Błońskiej, który przygotowywał projekt stanowiska PO. Po około trzech godzinach ogłoszono przerwę, w trakcie której zespół został poproszony o doprecyzowanie niektórych postulatów, które miały się złożyć na późniejszą uchwałę Zarządu Krajowego. Ani Pomaska, ani Grabiec nie chcieli zdradzić szczegółów stanowiska. Z nieoficjalnych informacji PAP wynika, że większość członków zarządu przychyliła się do propozycji zespołu Kidawy-Błońskiej. Chodzi o wprowadzenie możliwości przerywania ciąży do końca 12 tygodnia po konsultacjach pacjentki z lekarzem i psychologiem. W stanowisku PO znalazły się ponadto postulaty dotyczące wprowadzenia edukacji seksualnej w szkołach, refundacji antykoncepcji (także tej awaryjnej) oraz in vitro. O ile te propozycje nie budzą zastrzeżeń w PO, to odmienne zdanie w kwestii aborcji mieli partyjni konserwatyści, którzy woleliby, aby Platforma opowiedziała się za powrotem do tzw. kompromisu aborcyjnego (aborcja legalna w trzech przypadkach: ciężkich wad płodu, zagrożenia życia lub zdrowia kobiety i gdy ciąża jest wynikiem przestępstwa), który funkcjonował w Polsce do dnia publikacji październikowego wyroku TK uchylającego przesłankę embriopatologiczną. Politycy PO, z którymi rozmawiał po posiedzeniu zarządu PAP, zapewniali, że środowa dyskusja była spokojna. kpc/PAP
Prawnicy nie zostawiają suchej nitki na Grabowskim i Engelking: Zła metodologia badawcza, brak dotarcia do wszystkich źródeł^Zespół wPolityce.pl^2021-02-17 23:01:07.181610+01:00^https://wpolityce.pl/polityka/539657-prawnicy-krytykuja-ksiazke-grabowskiego-i-engelking^Z powodu złej metodologii badawczej, a także braku dotarcia do wszystkich źródeł doszło do naruszenia dóbr osobistych Filomeny Leszczyńskiej - ocenili jej pełnomocnicy prawni, w tym mec. Monika Brzozowska-Pasieka, którzy wspierali ją w sprawie przeciwko autorom książki „Dalej jest noc”. CZYTAJ RÓWNIEŻ: Zawsze stawaliśmy w obronie polskich interesów i przeciwko kłamcom historycznym. PRZECZYTAJ ANALIZY PROF. NOWAKA i DR. GONTARCZYKA W środę odbyła się konferencja prasowa, podczas której pełnomocni prawni Filomeny Leszczyńskiej przedstawili - jak zaznaczyli - fakty dotyczące sprawy sądowej, którą Leszczyńska wytoczyła badaczom Holokaustu - prof. Janowi Grabowskiemu i prof. Barbarze Engelking. W ocenie Leszczyńskiej jej stryj, sołtys wsi Malinowo Edward Malinowski, został w książce „Dalej jest noc” fałszywie pomówiony m.in. o to, że jest „współwinny śmierci kilkudziesięciu Żydów”. Omawiając sporny fragment książki pełnomocnicy prawni Leszczyńskiej wskazali na błędy popełnione - ich zdaniem - przez pozwanych badaczy. Wymienili pomylenie liczby zabitych Żydów, pomylenie dwóch Edwardów Malinowskich, nieścisłości w kwestiach związanych z rzekomym ograbieniem przez Malinowskiego Żydówki Estery Drogickiej, a także nieścisłości w kwestiach związanych z rzekomą - jak tłumaczyli prawnicy - współodpowiedzialnością Malinowskiego za zabójstwo Żydów. Nieścisłości było dość sporo i naszym zdaniem - co podkreślaliśmy od początku - wskutek nieprawidłowego procesu badawczego, złej metodologii badawczej, złych wniosków i braku dotarcia do wszystkich źródeł doszło do naruszenia dóbr osobistych pani Filomeny Leszczyńskiej — powiedziała podczas spotkania online adwokat dr Monika Brzozowska-Pasieka, której towarzyszył mecenas Jerzy Pasieka. Pełnomocnicy podkreślili też, że przedmiotem postępowania sądowego nie były losy Edwarda Malinowskiego, lecz stosunek pozwanych badaczy do źródeł historycznych.  Nie ustalaliśmy na drodze sądowej, czy Edward Malinowski ratował Żydów czy mordował czy był współwinny śmierci Żydów. Historii nie ustala się na sali sądowej. Na sali sądowej ustalaliśmy tylko i wyłącznie, czy mając dostępne źródła, mając sześć możliwych dostępnych źródeł naukowcy dopełnili szczególnej rzetelności i staranności naukowej przy gromadzeniu tych źródeł, analizie i przy wnioskach końcowych — mówiła Brzozowska-Pasieka. Przytoczyła także sporny fragment książki, w którym prof. Engelking przedstawiając losy Żydówki Estery Drogickiej z domu Siemiatyckiej opisała także sołtysa Edwarda Malinowskiego.  Estera Drogicka (…) postanowiła wyjechać do Prus na roboty, w czym pomógł jej sołtys Malinowa Edward Malinowski (przy okazji ją ograbił) – i w grudniu 1942 r. trafiła do Rastenburga (Kętrzyna) jako pomoc domowa w niemieckiej rodzinie Fittkau. Nie tylko poznała tam swojego drugiego męża (Polaka, który także był na robotach), lecz rozwinęła działalność handlową, przesyłając Malinowskiemu paczki z rzeczami na sprzedaż. Odwiedziła go, gdy jechała na urlop „do domu”. Zdawała sobie sprawę, że jest on współwinny śmierci kilkudziesięciu Żydów, którzy ukrywali się w lesie i zostali wydani Niemcom, mimo to na jego procesie po wojnie złożyła fałszywe zeznania w jego obronie — napisała w „Dalej jest noc” prof. Engelking. Brzozowska-Pasieka, analizując przypis do tego fragmentu publikacji, wskazała, że prof. Engelking opuściła ważny fragment relacji Estery Drogickiej, pochodzący z powojennego procesu Malinowskiego. Była to sprawa karna przeciwko Malinowskiemu, któremu postawiono zarzut wydania Żydów niemieckim okupantom, lecz który został uniewinniony. Brzmi on następująco:  W czasie okupacji niemieckiej ukrywałam się jako żydówka w lesie koło Malinowa. Nikt mnie nie chciał przyjąć do domu. Weszłam więc do sołtysa Malinowskiego i ten mnie przyjął. Parę dobrych tygodni ukrywałam się w stodole Malinowskiego i on mnie karmił (…). W nocy w jego stodole było pełno żydów, Malinowski dawał im jeść — głosi przypis zamieszczony w książce. Tymczasem adwokat wskazała, że przytoczone zeznanie Drogickiej powinno zawierać także informację, że Drogicka była bez pieniędzy, ponieważ w oryginalnym dokumencie - jak mówiła Brzozowska-Pasieka - czytamy:  Ukrywałam się w stodole Malinowskiego i on mnie karmił, mimo że byłam bez grosza.  Adwokat przypomniała także o relacjach innych Żydów, którym Malinowski pomagał podczas wojny, i którzy zeznawali na jego korzyść - byli to Chuna Kapłan i Lejb Prybut. Odnosząc się do tych kwestii w niedawno opublikowanym artykule na stronie Centrum Badań nad Zagładą Żydów prof. Engelking wyjaśniała, że zacytowany przez nią fragment tekstu powstał na podstawie relacji złożonej w 1996 r. przez Esterę Drogicką (wówczas Marię Wiltgren) w Shoah Foundation. Badaczka dodała przy tym, że to właśnie źródło uznała za najbardziej wiarygodne dla odtworzenia tej historii (m.in. dlatego że Drogicka składała tę relację w wolnym kraju - USA). Brzozowska-Pasieka przyznała, że początkowo nie znała tego źródła, ponieważ nie było do niego przypisu w książce, ale po zapoznaniu się z nim strona pozywająca uznała, że Drogicka nie wymieniła stryja Leszczyńskiej jako współwinnego śmierci Żydów. Prof. Engelking odnosząc się z kolei do powojennego procesu Malinowskiego wskazała, że w okresie jego trwania świadkowie zostali pobici i zastraszeni. W konsekwencji nie stawili się przed sądem, który ostatecznie uniewinnił sołtysa. Podczas procesu pozwani badacze Holokaustu podkreślali też, że w pracy nad publikacją dochowano najwyższej staranności i rzetelności naukowej.  W najmniejszym stopniu nie mieliśmy intencji, które są nam przypisywane. Wprost przeciwnie, opisaliśmy w bardzo obiektywny i sprawiedliwy sposób sytuację Żydów w tych powiatach — mówiła prof. Engelking podczas ostatniej rozprawy 12 stycznia przed Sądem Okręgowym w Warszawie. Również drugi pozwany prof. Jan Grabowski, który zajmował się redakcją naukową „Dalej jest noc”, nie miał zastrzeżeń, co do procesu weryfikacji informacji. W ubiegłym tygodniu Sąd Okręgowy w Warszawie orzekł, że prof. Barbara Engelking i prof. Jan Grabowski mają przeprosić za nieścisłe informacje z książki „Dalej jest noc”. Sąd oddalił przy tym żądanie 100 tys. zł zadośćuczynienia. Wyrok jest nieprawomocny, a pozwani zapowiedzieli apelację. Proces, podczas którego Filomenę Leszczyńską wspierała Reduta Dobrego Imienia, rozpoczął się w październiku 2019 r. Podczas spotkania z dziennikarzami prawnicy podkreślali też, że pozew przeciwko badaczom Holokaustu miał charakter cywilny. Ocenili też, że ubiegłotygodniowy wyrok Sądu Okręgowego w Warszawie, zgodnie z którym badacze mają przeprosić za nieścisłości zawarte w książce, nie wpłynie negatywnie na badania naukowe nad Holokaustem. Zaznaczyli też, że pozew Leszczyńskiej nie był związany z nowelizacją ustawy o IPN w 2018 r. Przedstawili - w formie krótkiego filmu - przesłanie Filomeny Leszczyńskiej, która zaapelowała do naukowców, by rzetelnie prowadzili badania.  Badania powinny być wszechstronne i chciałabym, żeby oni tych złych rzeczy po prostu nie ogłaszali, tylko dosłownie sprawdzali i dokładnie pisali prawdziwą historię — mówiła Leszczyńska, wyjaśniając też, że zdecydowała się na proces, ponieważ opis jej stryja w „Dalej jest noc” ją zbulwersował. Dwutomowa książka „Dalej jest noc” z 2018 r. przedstawia strategie przetrwania ludności pochodzenia żydowskiego na terenie kilku wybranych powiatów okupowanej Polski. Porusza także problem przemocy Polaków wobec Żydów, głównie po likwidacji gett, gdy Żydzi szukali ratunku m.in. w polskich wsiach. Książka wywołała duże kontrowersje w środowisku historyków. W swoich recenzjach krytykowali ją m.in. historycy Instytutu Pamięci Narodowej, natomiast w obronie autorów wystąpiły m.in. Instytut Yad Vashem, przedstawiciele Związku Gmin Wyznaniowych Żydowskich w RP, a także Komitet Nauk Historycznych PAN. mly/PAP
Na marginesie gali „Człowiek Wolności". Warto by wybrzmiały jeszcze raz te słowa: "Musimy jednak być realistami…"^Kamil Kwiatek^2021-02-17 22:52:43.643057+01:00^https://wpolityce.pl/polityka/539661-na-marginesie-gali-czlowiek-wolnosci^Wartości nie mają nic wspólnego z relacjami międzynarodowymi. Wspominałem o tym kilkukrotnie w ostatnim czasie. Nigdy jednak dość o tym przypominać, bo zbyt często dajemy wiarę temu, że jest odwrotnie. Nie jest. A później przychodzą rozczarowania.  Warto więc jeszcze na chwilę wrócić do wczorajszej gali, podczas której prezes Daniel Obajtek odebrał nagrodę „Człowieka Wolności 2020” tygodnika „Sieci”, a konkretnie do słów prezesa NBP. CZYTAJ WIĘCEJ:  - Prezes NBP pogratulował Obajtkowi: Oby to wyróżnienie umocniło jego odwagę w sięganiu coraz wyżej i po coraz więcej - RELACJA. Gala Człowiek Wolności tygodnika „Sieci”. Nagroda dla Daniela Obajtka! Prezes PKN Orlen: „Nie ma wolności bez narodowego kapitału” Adam Glapiński nie powiedział nic nowego, nie odkrył Ameryki, a jednak jest coś świeżego w przywołaniu przez niego nauki Tukidydesa z Aten. Przeczytajmy: Wyróżnienie pana Daniela Obajtka tytułem Człowiek Wolności 2020 tygodnika „Sieci”, przychodzi w wyjątkowo dobrym momencie. Stoimy wszyscy bowiem na progu gruntownych przemian sektora energetycznego w Polsce i na świecie. Czy nam się to podoba, czy nie, wykorzystanie paliw kopalnych, które było fundamentem niespotykanego w dziejach, wzrostu gospodarczego w ciągu ostatnich 150 lat, napotyka na coraz większy opór. W wielu gospodarkach wschodzących słychać rozgoryczenie, że oto bogaty Zachód, który zdążył już zbudować swój dostatek, naciska na dekarbonizację, odbierając biedniejszym możliwość szybkiej konwergencji poprzez wykorzystanie tego najefektywniejszego nośnika energii, z którego sam Zachód kiedyś korzystał. Nie odmawiając tym głosom pewnej gorzkiej racji, musimy jednak być realistami i pamiętać, że jak uczył Tukidydes: sprawiedliwość w ludzkich stosunkach jest tylko wtedy momentem rozstrzygającym, jeśli po obu stronach równe siły mogą ją zabezpieczyć. Jeśli idzie zaś o zakres możliwości, to silniejsi zawsze osiągają swe cele, a słabsi ustępują. Dlatego tam gdzie inni widzą problemy, my musimy widzieć możliwości. Wszak transformacja europejskiego sektora energetycznego, zwiększy znaczenie gazu ziemnego, jako nisko-emisyjnej technologii przejściowej, która może stabilizować wciąż wahliwy potencjał energetyczny źródeł odnawialnych. To jedna z tych szans dla grupy Orlen —powiedział prezes Glapiński składając gratulację prezesowi PKN Orlen. Zbyt rzadko pamiętamy o nauce autora Wojny peloponeskiej. Zbyt dużo u nas emocji. Zbyt wiele wiary w szlachetność drugiej strony. Później przychodzą rozczarowania. I to nie przytyk do obecnej władzy, bo to nasza narodowa przypadłość, która zbyt często przynosiła nam zgubę. Prezes Narodowego Banku Polskiego w kwestii transformacji energetycznej wyłożył kawę na ławę. Albo bierzemy aktywny udział w kształtowaniu tego procesu i robimy co możemy, aby na naszym talerzu znalazł się jak największy kawałek tortu, albo się obrażamy i obchodzimy się smakiem. Nikt płakać za nami nie będzie. Tak było również w Brukseli kilka miesięcy temu. Realpolitik. Lepiej o tym pamiętać.
Przeklinała publicznie, nie straci pracy. Łódzka urzędniczka nie poniesie konsekwencji skandalicznego zachowania na manifestacji^Zespół wPolityce.pl^2021-02-17 22:51:48.455307+01:00^https://wpolityce.pl/polityka/539662-urzedniczka-od-zdanowskiej-nie-poniesie-konsekwencji^Nie będzie dymisji pełnomocniczki prezydenta Łodzi ds. dzieci i młodzieży, która publicznie przeklinała podczas manifestacji kobiet protestujących przeciw uzasadnieniu wyroku TK w sprawie aborcji - podał wiceprezydent Łodzi. To skandaliczna decyzja - ocenił radny PiS Sebastian Bulak. CZYTAJ RÓWNIEŻ: PiS żąda odwołania łódzkiej pełnomocnik ds. dzieci i młodzieży za publiczne przeklinanie. „Ja pi…lę, naprawdę jestem wk…” Odwołania pełnomocniczki prezydenta Łodzi do spraw dzieci i młodzieży Agaty Kobylińskiej domaga się łódzki radny PiS Sebastian Bulak. Zażądał tego po interwencji rodziców, którzy obejrzeli w sieci przeplatane wulgaryzmami publiczne wystąpienie pełnomocniczki na wiecu Strajku Kobiet 28 stycznia. Radny PiS dwa tygodnie temu złożył w tej sprawie interpelację i skierował ją do prezydent Łodzi Hanny Zdanowskiej. W środę pisemnie odpowiedział mu wiceprezydent miasta Adam Pustelnik. 28 stycznia pani Agata Kobylińska brała udział w proteście przeciwko orzeczeniu Trybunału Konstytucyjnego jako osoba prywatna, a nie jako urzędniczka — napisał w odpowiedzi na interpelację Pustelnik.  Działo się to poza godzinami pracy, a artykuł 54 Konstytucji RP zapewnia każdemu wolność wyrażania swoich poglądów — podkreślił. Wiceprezydent Pustelnik poinformował radnego Bulaka, że Agata Kobylińska zachowa swoje stanowisko.  Pełnić będzie nadal funkcję pełnomocniczki prezydenta ds. dzieci i młodzieży — podsumował wiceprezydent Łodzi. Radny Bulak treść odpowiedzi na swoją interpelację uważa za skandaliczną. Przypomniał, że odwołania Kobylińskiej domagał się przede wszystkim za wulgarny język pełnomocniczki ds. dzieci i młodzieży, którego Kobylińska użyła w wystąpieniu publicznym. Prezydent Zdanowska postanowiła nie stosować się do zapisów ustawy o pracownikach samorządowych, które stanowią, że urzędnicy powinni godnie zachowywać się w miejscu pracy i poza nim — powiedział PAP w środę wieczorem Bulak.  Ta odpowiedź, którą otrzymałem to kpina z mieszkańców — podkreślił.  Pokazuje prawdziwy obraz patologicznej łódzkiej władzy, gdzie kumoterstwo góruje nad interesem społecznym — ocenił radny PiS. Nagranie, m.in. z wystąpieniem pełnomocniczki prezydenta Łodzi do spraw dzieci i młodzieży na demonstracji 28 stycznia po publikacji uzasadnienia TK orzeczenia w sprawie zakazu aborcji przed siedzibą PiS na ul. Piotrkowskiej w Łodzi, umieścił w sieci lokalny kolektyw organizacji „Dziewuchy dziewuchom”. Na filmie, po okrzykach „Ch…j z wami, aborcja z nami” przemówiła pełnomocniczka prezydenta Łodzi do spraw dzieci i młodzieży Agata Kobylińska.  Tak długo się blokowałam, żeby w miejscu publicznym, tak samo jak stoję nie używać słów wulgarnych — rozpoczęła.  Ale już jestem tak wk… na na to wszystko, ja pi…lę, naprawdę jestem wk… na — mówiła. Potem Kobylińska zwróciła się m.in. do kobiet, które są za zakazem aborcji.  Mam jeden krótki apel do tych wszystkich wstrętnych bab. Bab, które są w PiS i popierają to, co się stało — powiedziała Kobylińska.  W piekle jest specjalne miejsce dla kobiet, które nie wspierają kobiet, tak mówiła Madeleine Albright — krzyczała powołując się na sekretarz stanu w administracji prezydenta Stanów Zjednoczonych Billa Clintona. To jest wstyd, jak jeszcze kobieta, przedstawicielka rządu, staje i mówi te swoje farmazony. To jest po prostu wstyd i hańba. I dla was, naprawdę, powiem wam: wyp…lać — oświadczyła pełnomocniczka prezydenta Łodzi ds. dzieci i młodzieży. Kobylińska zachęcała też młode osoby stanowiące większość demonstrantów do aktywności podczas wyborów.  To w was jest przyszłość. I od was będzie bardzo dużo zależało, jak będą następne wybory — mówiła. Jest was dziś bardzo dużo, ale to jest też tak, że musimy mieć świadomość, że to też nie może trwać wiecznie to stanie na ulicach — mówiła Kobylińska, a ktoś z tłumu, co słychać na nagraniu umieszczonym w sieci, krzyknął: „Trzeba ich rozp…lić po prostu”. Następnie manifestanci zgromadzeni przed siedzibą łódzkiej partii rządzącej zaczęli skandować: „Spalić PiS”. Jedna ze zwracających się do uczestników manifestacji kobiet, co również słychać na nagraniu, powiedziała wtedy z obawą i nieco ciszej:  To się może spodobać komuś.  Inna z kobiet zaczęła wtedy zachęcać tłum do skandowania innego antyrządowego hasła. 30 stycznia 2021 r. łódzki radny Prawa i Sprawiedliwości Sebastian Bulak, oburzony przekleństwami w wystąpieniu Kobylińskiej, mówił, że wulgaryzmy w ogóle nie powinny znaleźć się w publicznym przemówieniu zajmującej się młodzieżą urzędniczki. Rodzice jednego z łódzkich uczniów poinformowali mnie o zaistniałej sytuacji, obejrzałem to i rzeczywiście pełnomocnik prezydent Łodzi do spraw dzieci i młodzieży używa publicznie podczas wiecu wulgarnych wyrażeń – powiedział pod koniec stycznia PAP Bulak. Na pytanie, czy prezydent Łodzi Hanna Zdanowska zdymisjonuje Agatę Kobylińską, rzecznik prasowy prezydent miasta Marcin Masłowski odpowiedział wówczas, że „gdyby trzeba było zwalniać czy dymisjonować wszystkie – oburzone na orzeczenie TK – urzędniczki za to, co robią w swoim prywatnym czasie i we własnym imieniu to nie moglibyśmy otworzyć Urzędu Miasta Łodzi” – napisał 30 stycznia 2021 r. rzecznik prezydent Łodzi. mly/PAP
Odsetek osób, które otrzymały co najmniej jedną dawkę szczepionki. Szef KPRM: Znaleźliśmy się na 1.  miejscu wśród państw UE^Zespół wPolityce.pl^2021-02-17 22:42:37.218438+01:00^https://wpolityce.pl/polityka/539660-co-najmniej-jedna-dawka-szczepionki-mamy-1-miejsce-w-ue^Najnowsze dane wskazują, że znaleźliśmy się na pierwszym miejscu wśród państw UE, jeśli chodzi o odsetek osób, które otrzymały co najmniej jedną dawkę szczepionki przeciw COVID-19 - poinformował w środę wieczorem na Twitterze szef KPRM Michał Dworczyk. Ogromne podziękowania dla wszystkich zaangażowanych w #NarodowyProgramSzczepień — napisał. Dworczyk dołączył również grafikę, z której wynika, że Polska jest na pierwszym miejscu zestawienia z odsetkiem 3,97 proc.
To zachęta to wychodzenia na ulicę? "GW" pisze o odszkodowaniach w kontekście sprawy Komendy i protestów w czasie pandemii^Co tam w Wyborczej?^2021-02-17 22:02:13.594612+01:00^https://wpolityce.pl/polityka/539591-gw-porownuje-sprawe-komendy-z-zatrzymaniami-na-protestach^„Można też spodziewać się, że w najbliższym czasie będziemy obserwować coraz więcej spraw związanych z odpowiedzialnością za niezasadne zatrzymanie w związku z protestami publicznymi i to w ich kierunku będzie też zwrócona uwaga opinii publicznej” - czytamy w „Gazecie Wyborczej” w kontekście sprawy Tomasza Komendy. CZYTAJ RÓWNIEŻ:  — W „GW” porównują policję do OMON-u: „Spodziewać należy się wielu wniosków o odszkodowanie oraz zadośćuczynienie” — Sąd przyznał odszkodowanie Tomaszowi Komendzie! To kwota przekraczająca 12 mln zł. „Skończył się dziś mój koszmar” Katarzyna Wiśniewska, prawniczka związana z Helsińską Fundacją Praw Człowieka - jak czytamy w „GW” - wychodzi w swoim tekście od sprawy niesłusznego skazania Tomasza Komendy i niedawnego wyroku w tej sprawie. Tłumaczy czytelnikom m.in. różnice między zasądzonym odszkodowaniem a zadośćuczynieniem. W przypadku Komendy odszkodowanie wyniosło ponad 800 tys. zł, natomiast zadośćuczynienie 12 mln zł. Tekst w sieci udostępniony został kilka dni temu, a dziś ukazał się w papierowej wersji „GW”. Obowiązujące w Polsce regulacje kodeksu postępowania karnego przewidują możliwość dochodzenia odszkodowania, czyli rekompensaty za straty materialne (tj. np. utracone dochody), oraz zadośćuczynienia, które ma zrekompensować krzywdę niematerialną (tj. cierpienie, ból, zmiany w sferze psychicznej) — czytamy. Prawniczka zaznacza, że o ile wyliczenie należnego odszkodowania nie jest takie trudno, to problemy zaczynają się przy określeniu wysokości zadośćuczynienia. To każdorazowo na sądzie badającym indywidualną sprawę spoczywa obowiązek oceny, jaka kwota jest adekwatna do doznanego cierpienia, nie można i nie powinno się tu posługiwać swego rodzaju taryfikatorem — podkreśla. Dalej czytamy, że ze statystyki Ministerstwa Sprawiedliwości wynika, że za jeden miesiąc niesłusznego pozbawienia wolności sądy wypłacają w Polsce średnio od kilku do kilkunastu tysięcy złotych Dotychczasowa praktyka polskich sądów pokazywała jednak, że średnio za jeden miesiąc pozbawienia wolności przyznawana jest rekompensata od kilku do kilkunastu tysięcy złotych — pisze prawniczka. Ze statystyk Ministerstwa Sprawiedliwości wynika, że od 2009 r. do 2018 r. w następstwie postępowań odszkodowawczych polskie sądy okręgowe zobowiązały Skarb Państwa do wypłaty zadośćuczynień i odszkodowań o łącznej wartości 154 931 681 zł za błędy wymiaru sprawiedliwości związane z postępowaniem karnym. Każdego roku sądy zasądzały z tego tytułu łączną kwotę około 17-18 mln złotych — dodaje. Wiśniewska wskazuje dalej, że zdecydowana większość wszystkich rekompensat to kwoty za niesłuszne tymczasowe aresztowanie i zatrzymanie. Ponad 90 proc. wszystkich rekompensat stanowiła kwota przyznawana za niesłuszne tymczasowe aresztowanie i zatrzymanie. Rekompensaty za niesłuszne skazanie to zazwyczaj niecałe 10 proc. przedstawionych powyżej sum — podkreśla. Niewątpliwie niesłuszne tymczasowe aresztowanie lub zatrzymanie skutkowało przyznaniem zadośćuczynień dla około 250-350 osób rocznie i odszkodowań dla około 100-250 osób — wskazuje. W tym momencie prawniczka płynnie przechodzi od tragedii Tomasza Komendy do niedawnych protestów w Polsce. Po długim wywodzie o odszkodowaniu i zadośćuczynieniu wrzuca temat ostatnich manifestacji i sugeruje, że spraw o niezasadne zatrzymanie należy spodziewać się coraz więcej. Można też spodziewać się, że w najbliższym czasie będziemy obserwować coraz więcej spraw związanych z odpowiedzialnością za niezasadne zatrzymanie w związku z protestami publicznymi i to w ich kierunku będzie też zwrócona uwaga opinii publicznej. W dotychczasowych sprawach sądy zasądzały zazwyczaj w takich wypadkach kwoty od około 1000 do ok. 5000 zł — pisze. Sprawa Tomasza Komendy i przyznane kwoty są wyrazem i symbolem odpowiedzialności państwa za błędy wymiaru sprawiedliwości, które ta sprawa pokazała jak w soczewce. Jednak nie tylko to, ale też inne postępowania odszkodowawcze są nieraz ostatnim etapem, aby wymiarowi sprawiedliwości przywrócić miano sprawiedliwości — podkreśla. Trudno nie odnieść wrażenia, że wywód o sprawie Tomasza Komendy prawniczka potraktowała jako zachętę do wytaczania spraw państwu polskiemu przez demonstrantów, którzy - wbrew przepisom sanitarnym - biorą udział w ulicznych manifestacjach. xyz/”Gazeta Wyborcza”
To potrafi tylko Platforma! Chcą budować "nowoczesną Polskę". Jako "polską rodzinę" przedstawili... nagranie z zagranicznego serwisu^Tego jeszcze nie grali^2021-02-17 21:17:39.177506+01:00^https://wpolityce.pl/polityka/539648-to-potrafi-tylko-po-wpadka-przy-realizacji-klipu^Platforma Obywatelska nie przestaje zaskakiwać. Tym razem jako polską rodzinę przedstawiła ludzi ze zdjęcia kupionego w internetowym serwisie. Masz dość? OTWÓRZ OCZY. Jesteśmy różni, ale tak wiele nas łączy. Razem możemy wszystko!#Koalicja276 to pole do budowy Polski nowoczesnej, bezpiecznej i przewidywalnej. Tak swoją „Koalicję 276” reklamuje Platforma Obywatelska. Przy okazji zaprezentowała spot, w którym zachęca obywateli do „otwarcia oczu”. Na filmie widzimy uśmiechniętych ludzi, którzy mają być przeciwwagą dla rządów PiS.  Problem polega na tym, że do produkcji spotu użyto nagrań kupionych w zagranicznym serwisie. W spocie nie znajdziemy autentycznych obywateli RP, a jedynie aktorów, nagrania z którymi może kupić każdy.
Co na to Budka? Schetyna bezlitośnie o marzeniach opozycji: Nie uda się zgromadzić 231 posłów i powołać rządu. To polityczne banialuki^Zespół wPolityce.pl^2021-02-17 21:04:35.016811+01:00^https://wpolityce.pl/polityka/539646-schetyna-nie-uda-sie-zgromadzic-231-poslow-i-powolac-rzadu^Zdaniem b. przewodniczącego Platformy Obywatelskiej Grzegorza Schetyny (KO) obecnie nie uda się zgromadzić 231 posłów i powołać rządu technicznego, czy alternatywnego dla rządu Zjednoczonej Prawicy. „Jeżeli ktoś mówi, czy chce takie polityczne scenariusze pisać, to są to polityczne banialuki” - ocenił. CZYTAJ RÓWNIEŻ: Schetyna wbija szpilę Budce: Nie można uciekać od odpowiedzialności. Oczekiwałbym więcej aktywności i więcej skuteczności CZYTAJ TAKŻE: Ale jak to nie mówić o PiS? Dziennikarz rzucił Schetynie arcytrudne wyzwanie! Jak sobie poradził? „Alleluja, proszę państwa” Nie ma możliwości zbudowania innej koalicji rządzącej, niż ta obecna, w tym parlamencie — powiedział Schetyna w środę w wieczornym wywiadzie dla Polsatu News. Ja wierzę i zrobię wszystko, żeby Zjednoczona Prawica straciła większość 231 posłów w tym Sejmie, jednak chcę powiedzieć wyraźnie, że nie widzę żadnych możliwości, żeby stworzyć, nie wiem - zrealizować pomysł rządu technicznego, czy stworzenia innego rządu, innej koalicji. To jest po prostu niemożliwe — ocenił. Jeżeli ktoś mówi, czy chce takie polityczne scenariusze pisać, to są to polityczne banialuki — dodał. Dopytywany, dlaczego tak uważa, powiedział, że nie widzi możliwości znalezienia kandydata na premiera, który zgromadzi 231 głosów.  Nie można stworzyć takiej politycznej konstrukcji, która da 231 głosów za składem, za wskazaniem wspólnego kandydata na premiera, ze wspólną podstawą programową, która połączy te wszystkie ugrupowania — ocenił. Powiedział, że namawiałby wszystkie kluby opozycyjne, żeby zaczęły ze sobą współpracować tak, jak przy ostatnim wsparciu dla protestujących mediów. Potrzebna jest współpraca między ugrupowaniami opozycyjnymi. Potrzebne jest budowanie zaufania, a nie tworzenie nowej konstrukcji rządowej — stwierdził polityk opozycji. CZYTAJ WIĘCEJ: TYLKO U NAS. Sondaż OKO.press? Prof. Domański: „To jest klasyczny przykład pytania, które narzuca pewną odpowiedź” Pytany, czy warto Jarosławowi Gowinowi (Porozumienie) zaproponować stanowisko premiera w rządzie technicznym, po to, żeby odsunąć PiS od władzy, bo to jest najważniejsze odparł, że „wszystko warto zrobić, żeby odsunąć PiS od władzy. Uważam, że wokół kandydatury jakiejkolwiek - mówi pan o wicepremierze Gowinie - jakakolwiek inna kandydatura nie połączy 231 posłów w budowie konstrukcji wsparcia dla technicznego rządu, dla jakiegokolwiek rządu — powiedział Schetyna w środowym wywiadzie.  Trzeba sobie z tego zdawać sprawę (…), że po prostu jest to niemożliwe — dodał. Nie ma takiej szansy, nie ma takiej matematycznej możliwości — mówił. Pytany, czy oznacza to, że kadencja Zjednoczonej Prawicy będzie trwać jeszcze dwa i pół roku odparł, ze nie, ponieważ wiele rzeczy może się zdarzyć - skrócenia kadencji Sejmu przy uchwalaniu przyszłorocznego budżetu, możliwość odejścia z PiS innych posłów. To jest proces, warto, żeby tak się stało, ale mówię na dzisiaj, tu i teraz: taka szansa, nie istnieje, to jest po prostu niemożliwe — powiedział. kpc/PAP
Prezydent skieruje do Sejmu projekt nowelizacji ustawy o SN. Chodzi m.in. o wydłużenie terminu na wnoszenie skargi nadzwyczajnej^Zespół wPolityce.pl^2021-02-17 19:19:45.328529+01:00^https://wpolityce.pl/polityka/539636-prezydent-skieruje-do-sejmu-projekt-nowelizacji-ustawy-o-sn^Prezydent Andrzej Duda skieruje w czwartek do Sejmu projekt nowelizacji ustawy o Sądzie Najwyższym przewidujący m.in. wydłużenie terminu na wnoszenie skargi nadzwyczajnej z trzech do pięciu lat - poinformowała PAP w środę prezydencka minister Małgorzata Paprocka. Zapowiedziała również, że Kancelaria Prezydenta zwróci się do parlamentu o pilne podjęcie prac nad prezydenckim projektem. Pan prezydent podjął decyzję o skierowaniu do Sejmu inicjatywy ustawodawczej - nowelizacji ustawy o Sądzie Najwyższym. Celem nowelizacji jest wydłużenie terminu na wnoszenie skargi nadzwyczajnej — powiedziała PAP prezydencka minister Małgorzata Paprocka. Jak zapowiedziała, prezydencki projekt ustawy trafi do Sejmu w czwartek. Minister w KPRP podkreśliła, że „obecnie ustawa przewiduje 3-letni termin do wniesienia skargi nadzwyczajnej od prawomocnych orzeczeń, które uprawomocniły się po wejściu w życie konstytucji z 1997 roku”. Ponieważ zgodnie z informacjami, które Kancelaria Prezydenta posiada, do podmiotów uprawnionych - w szczególności do Prokuratora Generalnego, ale też do Rzecznika Praw Obywatelskich, ciągle wnioski o wystąpienie ze skargą nadzwyczajną do Sądu Najwyższego są kierowane, są też sprawy w toku, więc wydaje się zasadne, by ten termin z trzech lat został wydłużony do lat pięciu — powiedziała. Paprocka powiedziała, że to jest podstawowy cel ustawy. Podkreśliła również, że propozycja takiej zmiany podyktowana jest również sytuacją epidemiczną. Prezydencka minister wskazywała, że bez wątpienia skarga nadzwyczajna jest bardzo istotnym dla obywateli instrumentem prawnym, bo pozwala na wzruszenie wyroków. „Oparte to jest na przesłance poszanowania i zagwarantowania zasady sprawiedliwości społecznej” - dodała. W oparciu o ten instrument można wzruszać orzeczenia, które naruszają zasady prawa wolności wynikające z konstytucji, orzeczenia, które w rażący sposób naruszają prawo i także orzeczenia, gdy zachodzi oczywista sprzeczność ustaleń sądu z treścią zgromadzonego materiału dowodowego — powiedziała Paprocka. Według prezydenckiej minister, są to bardzo poważne sprawy, zarówno z zakresu prawa cywilnego, jak i prawa karnego.  Stąd decyzja pana prezydenta, by o dwa lata ten środek przedłużyć. To nie dotyczy tego podstawowego terminu 5-letniego, który jest w ustawie, ale dotyczy to właśnie tej szczególnej sytuacji, kiedy mówimy o orzeczeniach, które zapadły po 1997 roku — zaznaczyła. Paprocka poinformowała jednocześnie, że prezydencki projekt zakłada również m.in. wydłużenie kadencji ławników Sądu Najwyższego o jeden rok, co jest również spowodowane sytuacją epidemiczną.  Ale także wydaje się, ponieważ tam były pewne opóźnienia w przyjęciu ślubowania, mamy przygotowanych do podjęcia swych czynności czy już wykonujących te czynności ławników i wydaje się, że jest zasadne przedłużenie tej (…) tej kadencji o rok — tłumaczyła. Jak podkreśliła, prezydencki projekt doprecyzowuje również kwestie tworzenia akt sprawy w Sądzie Najwyższym, ich digitalizacji i archiwizacji.  Jest luka w przepisach w tym zakresie, więc tu też pan prezydent wprowadza takie zmiany porządkujące — powiedziała. Paprocka zapowiedziała również, że prezydencka kancelaria zwróci się do parlamentu o pilne prace nad projektem ustawy. „Jest konieczność, by ta ustawa była w miarę pilnie przyjęta, jeśli będzie taka decyzja parlamentu. Bo ten termin trzyletni, o którym mówiłam, wyekspiruje początkiem kwietnia. Także będzie pewnie prośba do parlamentu ze strony Kancelarii o pilne podjęcie prac nad tą propozycją pana prezydenta” - powiedziała Paprocka. mly/PAP
Uroczyste przekazanie Polsce zbroi młodego Zygmunta II Augusta. Premier Morawiecki: To wyjątkowy dar narodu węgierskiego^Zespół wPolityce.pl^2021-02-17 18:56:41.614029+01:00^https://wpolityce.pl/polityka/539633-uroczyste-przekazanie-polsce-zbroi-zygmunta-ii-augusta^Na Zamku Królewskim na Wawelu nastąpiło uroczyste przekazanie Polsce zbroi młodego Zygmunta II Augusta. Wcześniej należała ona do zbiorów muzeum w Budapeszcie.  CZYTAJ RÓWNIEŻ: Mateusz Morawiecki i Viktor Orban złożyli kwiaty przy grobie Lecha i Marii Kaczyńskich. Wcześniej uczestniczyli w Mszy świętej Uroczyste przekazanie zabytkowej zbroi to efekt działań premiera Morawieckiego oraz Viktora Orbana.  Znajdujemy się w bardzo szczególnym miejscu. Zamek Królewski na Wawelu to zawsze było serce polskiej państwowości. To również wyjątkowa chwila – mówił Mateusz Morawiecki podczas uroczystości.
Hołownia krytykuje rząd za działania w pandemii. A co, gdyby od niego zależała walka z koronawirusem? Płakałby jak nad konstytucją?^Marzena Nykiel^2021-02-17 18:42:53.423818+01:00^https://wpolityce.pl/polityka/539628-jak-holownia-walczylby-z-covid-placzem-jak-nad-konstytucja^Szymon Hołownia pogrążony w świecie swoich szołbizowych marzeń, ledwie uzbierał 5 osób na założenie koła poselskiego, a już poczuł się jak prawdziwy parlamentarzysta. Może nawet i premier czy prezydent. Na sejmowych korytarzach zrugał rząd za działania w czasie pandemii i ogłosił że państwo nie działa. Co zatem zrobiłby, gdyby sam podejmował decyzje? To prawda, że frustracja związana z lockdownem narasta coraz bardziej. Przedsiębiorcy wyczekują momentu, w którym będą mogli normalnie funkcjonować i chociaż w części nadrobić poniesione straty. Tyle, że ten sam problem występuje na całym świecie, a szefowie innych państw wdrażają jeszcze bardziej restrykcyjne lockdowny. Wszędzie są protesty, wszędzie jest frustracja, ale wszędzie też nad władzą ciąży obowiązek zapewnienia bezpieczeństwa zdrowotnego obywatelom. Sytuacja jest dynamiczna, stąd trudno precyzyjnie przewidzieć rozwój pandemii. Decyzje również muszą być elastyczne i choć często budzą zbiorową niechęć, podejmowane są stosownie do warunków. Polska 2050 postanowiła jednak ostro skrytykować rząd i to w chwili, gdy restrykcje zostały właśnie poluzowane. Z dnia na dzień to można sobie zrobić kanapkę do szkoły, a nie zamykać albo otwierać gospodarkę. Z dnia na dzień, to można sobie zaplanować wyjście do parku, a nie decydować o losie, o życiu, o przyszłości tysięcy Polaków — stwierdził Szymon Hołownia na konferencji prasowej. Jak wyobraża sobie przewidywanie nieprzewidywalnego i planowanie czegoś, co całemu światu wymyka się z rąk? Szczegółów jak zwykle nie podał. Zapewnił jednak, że jego ruch jest przygotowany, aby przedsiębiorców „słuchać i bronić” oraz „mówić, co należy zrobić”. Najnowsza zdobycz Polski 2050 - poseł Hennig-Kloska - oświadczyła, że należy „w końcu wdrożyć stan klęski żywiołowej”. Z toku wypowiedzi widać jednak, że świadomość następstw tej decyzji jest pani poseł raczej obca. Warto przypomnieć, że przed wyborami prezydenckimi Hołownia straszył, że państwo PiS będzie walczyć z pandemią za pomocą wojska wyprowadzonego na ulice. Według niej, „po pierwsze rząd musi w końcu przedstawić konkretny plan”.  Przez chaos nie można zarządzać gospodarką, przedsiębiorcy muszą wiedzieć, czy dalej mają zadłużać swoje rodziny, czy zamknąć swoje firmy i poszukać nowej pracy — oświadczyła. CZYTAJ WIĘCEJ: Co za megalomania! Ledwo założyli koło poselskie, a już pouczają. Politycy Polski 2050 apelują do rządu ws. walki z pandemią Sporo ogólnych postulatów, zero konkretów. Rzeczą oczywistą jest, że rząd życzyłby sobie normalnego funkcjonowania gospodarki i nie rujnowania budżetu państwa wydatkami na kolejne tarcze antykryzysowe i zapomogi. Sytuacja jest jednak patowa i wszystkie kraje świata skupiają się na ograniczeniu transmisji koronawirusa. Niemcy są w tej kwestii wyjątkowo radykalni i nie słuchają nawet krytyki Komisji Europejskiej ws. zamknięcia granic. Jakoś nie słychać w tej kwestii głosów opozycji, która atakowałaby Niemcy choćby w kontekście wpływu ich decyzji na polskie przedsiębiorstwa transportowe. Trudno więc oprzeć się wrażeniu, że atakowanie rządu za działania podczas pandemii są kolejną odsłoną tej samej, antypisowskiej parady. Kolejne polityczne ciało zabiera się za krytykę, nie proponując własnych rozwiązań. I jak na razie nie mamy zielonego pojęcia co konkretnie zrobiłby Szymon Hołownia, gdyby bezpieczeństwo zdrowotne Polaków i krajowa gospodarka zależały od niego. Może usiadłby nad danymi o zgonach i zapłakał z bezsilności tak, jak płakał nad konstytucją i losem Polski w przypadku wygranej prezydenta Andrzeja Dudy?…
Gowin wespół z opozycją – na ile to realne i na ile niebezpieczne (dla niego i dla nas wszystkich)?^Marek Pyza^2021-02-17 17:52:31.114170+01:00^https://wpolityce.pl/polityka/539604-gowin-wespol-z-opozycja-na-ile-to-realne-i-niebezpieczne^„Koalicja 276” nigdy nie powstanie. Kontestują ją wszyscy poza pomysłodawcami z PO. Jako bardziej prawdopodobny rysuje się więc scenariusz dwóch bloków opozycyjnych – centrolewicowego (z KO oraz Lewicą) i centroprawicowego (wokół PSL). Co ciekawe, w obu znalazłoby się miejsce dla Szymona Hołowni. On na tyle lawiruje w swoich poglądach, by odnaleźć się w każdym układzie. A dzisiejsza wypowiedź szefowej jego koła, poseł Hanny Gill-Piątek – choć absurdalna, a wręcz sensacyjna (wszak ta pani wywodzi się z ultralewackiej Wiosny) – pokazuje, że nawet wariant przywdziania chadeckiej maski jest w Polsce 2050 rozważany. Idziemy powolutku w prawo. Kiedy przychodziłam do Polski 2050 Szymona Hołowni mówiłam, że będę stanowić lewy palik, który wyznacza obszar centrum. Chcemy go kreślić bardzo szeroko.  Jeśli dołożymy do tego coraz liczniejsze głosy o sensowności budowy dwóch bloków, doniesienia o rozmowach opozycji z Jarosławem Gowinem, propozycje, jakie miały padać wiosną ub.r. (o miejscach dla „gowinowców” na listach PSL), a także zakręt, na którym znalazła się Zjednoczona Prawica, zacznie wyłaniać się scenariusz sporego przesilenia.  Nie ma wątpliwości, że Gowin jest kuszony przez tych, którzy jeszcze niedawno chcieli strącić go do politycznego piekła razem z Kaczyńskim i Ziobrą. Dobrze wyłożył to prezes Fundacji Liberte! Błażej Lenkowski, który namawia opozycję, by „powstała taka formuła polityczna, w której Gowin i część wiernych mu ludzi będzie miała przyszłość polityczną oraz będzie mogła odnaleźć się tożsamościowo”. Szansą miałyby więc być właśnie dwa bloki opozycyjne. Szybkie utworzenie rządu technicznego i wybory wczesną jesienią 2021 w takiej konfiguracji, sądzę że dałyby opozycji zwycięstwo. Czekanie do roku 2023 czyli normalnego terminu wyborów jest wielką niewiadomą. Jeśli można pójść w tango z Gowinem, trzeba zrobić to teraz. Jeśli pandemia zostanie pokonana, rok 2022 może być paradoksalnie rokiem odbudowy poparcia dla obozu rządzącego, stale przejmującego kolejne instytucje i zasoby do prowadzenia polityki. Okno możliwości może być niezwykle krótkie. Czas działać, jeśli tylko pojawia się taka możliwość. Z perspektywy opozycji to słuszne wnioski, jedyne racjonalne. Innego pozytywnego dla niej scenariusza nie ma. Ale czy ten jest realny? Gowin walczy o przetrwanie. Sam się na to skazał, romansując z opozycją wiosną ub.r. Ale jeśli ma odgrywać jeszcze jakąś poważną rolę w polityce, może to robić tylko w ramach Zjednoczonej Prawicy. Jeżeli zdecydowałby się przejść na stronę opozycji i wspólnie z nią obalić obóz, który sam współtworzył, szybko przestałby się liczyć. Być może udałoby się doprowadzić do wcześniejszych wyborów. Może nawet wprowadziłby do Sejmu kilku posłów (casus Kukiza), ale błyskawicznie jego znaczenie rozpłynęłoby się wśród apetytów silniejszych. Zostałby potraktowany instrumentalnie i zepchnięty na margines jako lider niewiele znaczącego koła.  Co by w ten sposób osiągnął? Niewiele poza prywatną zemstą na dzisiejszych koalicjantach. Czy jest prawdopodobne, by na to poszedł? W polityce niemożliwe nie istnieje. Ale trzeba by założyć, że lider (?) Porozumienia nie rozumie mechanizmów polityki, kieruje się niskimi pobudkami, nie ma kręgosłupa i nie walczy o jakiekolwiek idee. Gdyby bowiem wszedł w taki układ, przyłożyłby rękę do tego, z czym walkę przez lata deklarował, a przed czym przestrzegał niedawno na naszym portalu Michał Karnowski. CZYTAJ WIĘCEJ: W przypadku przejęcia władzy obóz III RP będzie próbował skokowo przesunąć wszystko w lewo. Jest bowiem bardziej skrajny niż myślicie  Sięgając do ww. terminu „okno możliwości”, warto zaznaczyć, że dla polskiej prawicy otworzyło się ono teraz jednorazowo. Następnego może już po prostu nie być. Można albo z tej szansy skorzystać (przy wszystkich niedostatkach i błędach obecnie rządzącej ekipy), albo ją zaprzepaścić. I to jest clou wyboru, przed którym stoi Jarosław Gowin.
Nietypowy sposób na zwrócenie uwagi prezesa PiS. Piekarska: Mój kot pozdrawia i pyta, co dalej z "piątką dla zwierząt"?^Znalezione w sieci^2021-02-17 17:50:24.407277+01:00^https://wpolityce.pl/polityka/539623-nietypowy-sposob-na-zwrocenie-uwagi-prezesa-pis^W dniu kota, 17 lutego, mój kot Blutek pozdrawia kota prezesa PiS Jarosława Kaczyńskiego i pyta, co dalej z „piątką dla zwierząt” - napisała w środę na Twitterze szefowa parlamentarnego zespołu przyjaciół zwierząt Katarzyna Piekarska (KO). 17-go lutego w dniu Kota, Blutek pozdrawia Kota Pana Prezesa #PJK, i pyta co dalej z #PiatkaDlaZwierzat? —napisała Piekarska.
Mateusz Morawiecki i Viktor Orban złożyli kwiaty przy grobie Lecha i Marii Kaczyńskich. Wcześniej uczestniczyli w Mszy świętej^Zespół wPolityce.pl^2021-02-17 17:39:55.000302+01:00^https://wpolityce.pl/polityka/539621-morawiecki-i-orban-zlozyli-kwiaty-w-krypcie-na-wawelu^Premier Mateusz Morawiecki i premier Węgier Viktor Orban uczestniczą w środę po południu w Mszy świętej, której w Katedrze na Wawelu przewodniczy metropolita krakowski abp Marek Jędraszewski. CZYTAJ RÓWNIEŻ: Premierzy państw V4 podpisali deklarację o dalszej współpracy. Morawiecki: To opowieść o zjednoczeniu z Europą, o wielkich ambicjach W kościele katolickim Środa Popielcowa rozpoczyna okres Wielkiego Postu. Abp Jędraszewski podkreślił w homilii, że to „czas wielkiego zmagania o człowieka”.  Niestety, myślenie o człowieku jest narażone na wypaczenie przez dwie zwodnicze perspektywy. Pierwsza z nich za wszelką cenę pragnie usunąć prawdę o nieuchronności przemijania i śmierci. Usiłuje zatem uczynić z ludzkiego życia nieustanną zabawę, wieczną teraźniejszość, bez jakiejkolwiek przeszłości i przyszłości — mówił abp. Jędraszewski. Jak zauważył w konsekwencji życie staje się uciekaniem „od tego, co już się wydarzyło i od prób wyobrażania sobie tego, co kiedyś nastanie”. Jest to uciekanie prawdziwie tragiczne. Nie jest rzeczą możliwą całkowite uchylenie się od pytań: „skąd przychodzę” i „dokąd zmierzam”. Stąd pierwszym słowem Środy Popielcowej jest słowo upomnienia: memento – „pamiętaj, człowiecze!”, które słyszymy w momencie, kiedy kapłan posypuje nasze głowy popiołem. Słowo to możemy oddać także jako: „opamiętaj się!” — powiedział metropolita krakowski. Arcybiskup przypomniał, że w trakcie posypywania głowy popiołem kapłan mówi: „prochem jesteś i w proch się obrócisz”, ale zatrzymanie się na tych słowach, rozumienie ich tylko dosłownie otwiera drugą zwodniczą perspektywę - patrzenia na życie człowieka jako pełne absurdu i pozbawione sensu zmierzanie ku nicości. Często wyrazem takiego myślenia jest życzenie, aby po śmierci ciało poddać kremacji, a powstały w ten sposób popiół rozsypać na przeznaczonych do tego celu cmentarnych trawnikach lub nawet nad bezkresnymi wodami mórz. Za takim życzeniem niejednokrotnie kryje się przekonanie, że człowiek jest wyłącznie materialnym organizmem, który w swej istocie niczym nie różni się od zwierząt — mówił abp Jędraszewski.  Dodał, że ta „materialistyczna wizja” od dawna spotykała się z radykalnym sprzeciwem ze strony człowieka. Metropolita krakowski mówił, że w Wielkim Poście powinniśmy zastanowić się, jak wyglądają nasze relacje z Bogiem i drugim człowiekiem.  Mając świadomość naszych słabości i grzechów, zdajemy sobie sprawę, że być może moc tych relacji uległa poważnemu osłabieniu. Naszym podstawowym obowiązkiem, a zarazem zadaniem, jest więc ich odbudowa — podkreślił. Premierzy Polski i Węgier: Mateusz Morawiecki i Viktor Orban w środę wieczorem złożyli kwiaty przy grobie pary prezydenckiej Lecha i Marii Kaczyńskich w krypcie katedry na Wawelu. Wcześniej politycy uczestniczyli w Mszy św. której przewodniczył metropolita krakowski abp Marek Jędraszewski. Premierom Polski i Węgier towarzyszyły małżonki. W krypcie był też obecny wicepremier i minister kultury Piotr Gliński. Zebrani odmówili po łacinie modlitwę Ojcze nasz i złożyli kwiaty. W krypcie katedry na Wawelu znajduje się sarkofag pary prezydenckiej Lecha i Marii Kaczyńskich oraz tablica ku czci wszystkich ofiar katastrofy 10 kwietnia 2010 roku pod Smoleńskiem z łacińską sentencją: „Corpora dormiunt, vigilant animae” („Ciała śpią, dusze czuwają”). W stolicy Małopolski odbywał się w środę szczyt premierów państw Grupy Wyszehradzkiej z okazji 30. rocznicy utworzenia Grupy V4. Na Zamku Królewskim na Wawelu oraz w Centrum Konferencyjnym ICE spotkali się premierzy Polski Mateusz Morawiecki, Czech Andrej Babisz, Węgier Viktor Orban i Słowacji Igor Matovicz. Gościem spotkania był przewodniczący Rady Europejskiej Charles Michel. Mateusz Morawiecki przekazał na konferencji prasowej, że podczas szczytu dużo czasu poświęcono tematowi pandemii Covid-19 i temu, jak poprzez szybsze szczepienia umożliwić powrót do normalnego życia gospodarczego. Przed nami świat pełen wyzwań i Europa pełna wyzwań. Ale jestem przekonany, że w duchu solidarności, ale też odwagi, odwagi poszukiwania nowego kontraktu społecznego, nowego kontraktu między państwami członkowskimi UE, będziemy mogli wstąpić w tę nową epokę po Covid-19 z nadzieją na lepszą przyszłość — powiedział Morawiecki. Wieczorem w Zamku Królewskim na Wawelu nastąpi uroczyste przekazanie Polsce zbroi młodego Zygmunta II Augusta, która wcześniej należała do w zbiorów muzeum w Budapeszcie. mly/PAP
SONDAŻ. Jak Polacy oceniają pracę premiera, prezydenta i rządu? Rośnie liczba pozytywnych ocen, choć nadal przeważają negatywne^Zespół wPolityce.pl^2021-02-17 17:27:32.960729+01:00^https://wpolityce.pl/polityka/539620-jak-polacy-oceniaja-prace-premiera-prezydenta-i-rzadu^Pracę premiera Mateusza Morawieckiego pozytywnie ocenia 31 proc. badanych, negatywnie zaś 60 proc. Dobrą opinię o pracy prezydenta Andrzeja Dudy ma 32 proc., a złą 59 proc. badanych - wynika z sondażu Kantar. Rząd pozytywnie ocenia 29 proc. respondentów, a negatywnie 62 proc. CZYTAJ TAKŻE: Zyskują PiS i Lewica, Polska 2050 zwiększa przewagę nad Koalicją Obywatelską, PSL pod progiem. Najnowszy sondaż - sprawdź wyniki! W pierwszej połowie lutego odsetek pozytywnie oceniających pracę premiera wynosi 31 proc. (w tym 6 proc. to oceny zdecydowanie pozytywne); osób posiadających negatywną opinię o pracy Mateusza Morawieckiego było 60 proc. (31 proc. ocenia premiera zdecydowanie negatywnie). 9 proc. ankietowanych nie ma sprecyzowanej opinii. W porównaniu do poprzedniego badania odsetek osób negatywnie oceniających pracę premiera spadł o 3 pkt proc., a udział osób pozytywnie go oceniających wzrósł o 3 pkt proc. Odsetek osób niezdecydowanych pozostał na poziomie 9 proc. Odsetek badanych pozytywnie oceniających prezydenta nie zmienił się i w dalszym ciągu wynosi 32 proc. (w tym 8 proc. to oceny zdecydowanie dobre), również odsetek wskazań negatywnych pozostał bez zmian na poziomie 59 proc. (w tym 33 proc. ocenia prezydenta zdecydowanie negatywnie). Odsetek osób, które nie potrafiły ocenić, jak prezydent wykonuje swoje obowiązki, wynosi 9 proc. (również be zmian). W pierwszej połowie lutego 62 proc. respondentów oceniło rząd negatywnie (31 proc. wyraziło ocenę zdecydowanie negatywną), natomiast 29 proc. pozytywnie oceniło pracę rządu (zdecydowanie dobrze pracę gabinetu Mateusza Morawieckiego oceniło 4 proc. badanych). Odsetek badanych, którzy nie mieli sprecyzowanej opinii w tej sprawie, wyniósł 9 proc. W porównaniu do poprzedniego badania o 3 pkt proc. wzrósł odsetek osób pozytywnie oceniających pracę rządu. Udział osób oceniających rząd negatywnie spadł także o 3 pkt proc. Bez zmian pozostał odsetek osób niemających zdania w tej sprawie. Kantar przeprowadził sondaż w dniach 5-11 lutego 2021 r. na ogólnopolskiej, reprezentatywnej próbie 1012 mieszkańców Polski, w wieku 15 i więcej lat. Zastosowana metoda to wywiady bezpośrednie wspomagane komputerowo (CAPI). kk/PAP
Ależ tam się kotłuje! Nowicka wbija szpilę Platformie: Mimo prób Budki jest jednak bytem bardzo nieokreślonym^Tak się bawi opozycja^2021-02-17 17:13:01.343821+01:00^https://wpolityce.pl/polityka/539616-alez-tam-sie-kotluje-nowicka-wbija-szpile-po^Platforma Obywatelska, czy cała Koalicja Obywatelska, mimo prób Borysa Budki jest jednak bytem bardzo nieokreślonym - oceniła posłanka Lewicy Wanda Nowicka. Przyznała też, że przejście posłanek z KO do ugrupowania Polska 2050 jest „ruchem dość wątpliwym”. Posłanka Lewicy była pytana w środę w TVP Info o relacje między Koalicją Obywatelską a ruchem Polska 2050 Szymona Hołowni w kontekście m.in. transferów z KO do ugrupowania byłego kandydata na prezydenta.  Trudno się nie dziwić posłankom z Koalicji, że szukają czegoś nowego, bo rzeczywiście Platforma Obywatelska, czy cała Koalicja, mimo prób pana Budki jest jednak bytem bardzo nieokreślonym i osoby, które chcą się realizować, czy liczą na jakiś konkret czy możliwość zabrania głosu, to rzeczywiście tam pola do popisu nie mają —oceniła. Różnice dotyczące przerywania ciąży wewnątrz Koalicji, powiem szczerze, rzeczywiście robią wrażenie, że znowu Platforma nie będzie w stanie nic jednoznacznego w tej sprawie uzgodnić —mówiła Nowicka.  Z drugiej strony - przejście do Hołowni, który w tych sprawach również jest bardzo nieokreślony, jest ruchem dość wątpliwym —dodała.         W rozmowie przypomniano, że wśród posłanek, które tworzą koło Polski 2050 w Sejmie, są takie, które mają poglądy liberalne na kwestie aborcji, a lider ugrupowania Szymona Hołownia jest w tej kwestii konserwatywny. W tym kontekście posłanka Lewicy została zapytana, czy ma jasność, jaki pogląd ma ruch Hołowni ws. aborcji.  Powiem szczerze: absolutnie nie —odpowiedziała. To, że jest parę osób publicznych, które mają poglądy bardziej liberalne jak posłanka (Joanna) Mucha czy posłanka (Hanna) Gill-Piątek, ale ich wpływ, i zresztą nie wiem, czy chciałyby z tego wpływu korzystać na to, żeby stanowisko ugrupowania pana Hołowni miało jednoznaczne prokobiece stanowisko w tej sprawie, myślę - będzie znikomy —stwierdziła Nowicka. Przyznała też, że nie wie, jaki pogląd w sprawie aborcji ma sam Hołownia, bo lawiruje w tej sprawie.  Szymon Hołownia nie jest tym politykiem, ani sama partia, w którym kobiety mogą liczyć na to, że Hołownia stanie po ich stronie i on zawalczy o prawa kobiet i prawo o decydowania o sobie —powiedziała. CZYTAJ WIĘCEJ: Nowy numer tygodnika „Sieci”! Kiedy Hołownia jest prawdziwy, a kiedy gra? Dlaczego wspiera marsze spod znaku błyskawicy? kk/PAP
Hołownia bez właściwości, czyli po co Polakom „apolityczny polityk"? Tacy kandydaci to fatalny scenariusz w czasach kryzysu^Jakub Maciejewski^2021-02-17 17:00:33.205337+01:00^https://wpolityce.pl/polityka/539573-tyminski-petru-holownia-czyli-poczet-apolitycznych^Przepis na milion wyborców w Polsce jest dosyć prosty, można by go nazwać przepisem na politycznego zbawcę, albo „apolitycznego polityka”. Nowa twarz w polityce, koniecznie człowiek, który osiągnął zawodowy sukces, głośno wzdychający nad całą klasą polityczną, odcinający się od podziałów i składający obietnice - dużo obietnic. Obietnice nie mogą też być konkretne, bo konkretem zawsze można kogoś urazić. One muszą być takie… rokujące. Słuchajcie, będzie dobrze, nie powiem wam dokładnie jak, ale mam to w głowie, szczegóły później. To wszystko koniecznie musi być okraszone wypowiedziami, które zmęczeni partyjnymi walkami rodacy chcą słyszeć, które potwierdzają ich niezaangażowane w sprawy państwa intuicje - że jest źle, ale może być lepiej, że będzie dużo konsultacji z narodem. I nie, nie działa tu logika, że ktoś się daje nabrać „kolejny raz” albo że rzeczeni zbawcy są wspierani przez konkretnych politycznych graczy, co demaskuje ich rzekomą apartyjność. Tacy „apolityczni politycy” są przecież skrojeni na potrzeby części elektoratu - tego zmęczonego polityką, oczekującego łatwych rozwiązań, takiego dobrego szwagra, którzy przyjdzie i naprawi awarie, nie weźmie za dużo pieniędzy i pozwoli dalej żyć w świętym spokoju.  Stan Tymiński był tajemniczym bogaczem z egzotyczną małżonką, Janusz Palikot uchodził za odważnego prowokatora, ale i przedsiębiorcę, Ryszard Petru miał być wybitnym ekonomistą, a Szymon Hołownia to przecież TVNowska gwiazda: tańczył, opowiadał dowcipy i mówił dziewczynom z programu „Mam talent”, że są świetne i że im gratuluje. To przecież wymarzeni kandydaci na mężów stanu. W analogie członków „Pocztu apolitycznych polityków” można bawić się drobiazgowo - nawet nazwa ich partii nie może być ideowa, klasyczna, musi być jakiś ekscentryczny motyw. Partia X Tymińskiego, Ruch Palikota czy Ruch Polska 2050 (broń Boże partia! - Ruch jest przecież „apolityczny”), nawet .Nowoczesna musiała mieć swoją ekstrawagancką kropkę przed nazwą. Gadżet o którym marzy każdy z fajnoPolaków - jak fajansowy słonik z podniesioną trąbą.  Nie ma co nad tym rozpaczać, taka jest specyfika demokracji, rozpiętej pomiędzy zabetonowanym systemem establishmentu - jak w USA, a społeczeństwem medialnym, w którym wielkie znaczenie ma dobrze zorganizowane show. Jeszcze kilka miesięcy temu we Francji wśród potencjalnych kandydatów na prezydenta wymieniano wyrazistego komika Jean-Marie Bigarda, który pozwala sobie na prymitywne odzywki do prezydenta, epatuje niewybrednymi żartami, a potem komentuje: Nie wiem nic o polityce, nigdy nie chciałem tego robić.  A i tak w jednym z czerwcowych sondaży 2020 roku otrzymał 13% wynik. Abstrahując więc od politycznego zaplecza, które często kreuje marketingowe wydmuszki, to jednak niechęć do polityki, do konkretnych wartości i postaw państwowych jest problemem, z którym trzeba się zmierzyć we współczesnych demokracjach. To nie jest tylko zabieg marketingowy, zmiana politycznego szyldu przez ludzi Tuska czy szerzej: Platformy Obywatelskiej. Kandydaci bez właściwości, bez poglądów politycznych, zmieniający zdanie w zależności od sondaży i podatni na wpływy to fatalny scenariusz w czasach światowego kryzysu i niepewności. Trudno jednak wytłumaczyć apolitycznym wyborcom, że apolityczni politycy nie rozwiązują problemów, ba, że oni po prostu nie istnieją. CZY HOŁOWNIA SKOŃCZY JAK PETRU? ZOBACZ:
Paweł Kowal rywalem Marcina Warchoła w Rzeszowie? "Nie wykluczam. Uważam, że to jedna z najważniejszych spraw w Polsce"^Zespół wPolityce.pl^2021-02-17 16:55:06.190743+01:00^https://wpolityce.pl/polityka/539609-pawel-kowal-rywalem-marcina-warchola-w-rzeszowie^Szef podkarpackich struktur PO Zdzisław Gawlik powiedział w środę PAP, iż toczą się obecnie rozmowy na temat wyłonienia wspólnego kandydata na prezydenta Rzeszowa, którego poparłyby środowiska polityczne, które nie zgadzają się z polityką prowadzoną w Polsce przez Zjednoczoną Prawicę. CZYTAJ RÓWNIEŻ: NASZ WYWIAD. Marcin Warchoł: Od dzisiaj moją partią jest Rzeszów. W mieście nie ma miejsca na politykę, tylko na ciężką pracę W środę kandydowania na prezydenta stolicy Podkarpacia nie wykluczył związany dotychczas z Krakowem poseł KO (w przeszłości m.in. wiceszef MSZ w rządach PiS) Paweł Kowal.  Nie wykluczam. Uważam, że to jedna z najważniejszych spraw w Polsce, więc poważnie do tego podchodzę — powiedział Kowal radiu RMF FM. Wcześniej zamieścił na portalu Instagram zdjęcie, na którym pozuje na tle słynnego rzeszowskiego Pomnika Czynu Rewolucyjnego.  Kto zna to miejsce? Palec pod budkę! Rzeszów stanie się niedługo widownią najważniejszej batalii politycznej w Polsce. Wszystkie ręce na pokład! To jest nasza wspólna sprawa, dobrze trzeba to przemyśleć — napisał poseł KO. Zdzisław Gawlik, lider podkarpackiej Platformy, nie chciał oceniać kandydatury Pawła Kowala. Powiedział jedynie PAP, że obecnie w gronie środowisk opozycyjnych toczą się rozmowy w tej sprawie.  Kandydatów jest mnóstwo, każdy z nich jest dobry, nie będę stosował tutaj jakiejś gradacji w ocenie. Dopóty, dopóki nie ustalimy i nie wyjdziemy na konferencję, która będzie po kalendarzu wyborów, to nie będziemy komunikować. Nie będziemy oceniać kandydatur, które się pojawiają — zaznaczył Gawlik. Dodał, że PO na temat wspólnego kandydata na prezydenta Rzeszowa rozmawia z partiami, ugrupowaniami i ruchami społecznymi, „które nie zgadzają się polityką prowadzoną w naszym kraju przez Zjednoczoną Prawicę”. W zeszłym tygodniu z pełnienia urzędu prezydenta Rzeszowa, ze względów zdrowotnych, zrezygnował Tadeusz Ferenc. Samorządowiec, w przeszłości związany z SLD, dość niespodziewanie na swego następcę namaścił polityka Solidarnej Polski, obecnego wiceministra sprawiedliwości Marcina Warchoła. Nie wiadomo, czy kandydaturę Warchoła poprze PiS i czy obecny wiceszef MS ma szansę zostać komisarzem, który będzie rządził Rzeszowem do czasu wyboru następcy Ferenca. W nieoficjalnych rozmowach politycy Koalicji Obywatelskiej w kontekście wyborów w stolicy Podkarpacia wskazują też na lokalnego samorządowca (szefa klubu radnych związanych z Ferencem) Konrada Fijołka. mly/PAP
Co za megalomania! Ledwo założyli koło poselskie, a już pouczają. Politycy Polski 2050 apelują do rządu ws. walki z pandemią^Tak się bawi opozycja^2021-02-17 16:52:42.524018+01:00^https://wpolityce.pl/polityka/539610-ledwo-zalozyli-kolo-poselskie-a-juz-probuja-pouczac^Do wdrożenia stanu klęski żywiołowej, uszczelnienia tarczy antykryzysowej, lepszego śledzenia transmisji koronawirusa i przyjęcia planu odmrażania gospodarki, przekonywali w środę przedstawiciele Polski 2050: Szymon Hołownia, Michał Kobosko, posłanka Paulina Hennig-Kloska oraz senator Jacek Bury. CZYTAJ WIĘCEJ: Marzenie Hołowni wreszcie się spełniło. Zarejestrowano koło poselskie Polski 2050. Tworzą je same kobiety Podczas środowej konferencji prasowej w Sejmie Hołownia podkreślił, że brak decyzji o wprowadzeniu stanu klęski żywiołowej przez „rząd, który schował głowę w piasek”, był „rzeczą najgorszą od 30 lat, jaką widzieliśmy w polskiej polityce”. Według niego, tarcza antykryzysowa jest nieszczelna, a tysiące polskich przedsiębiorców, pracowników i rodzin są pozostawione „w niepewności i rozpaczy” przez „władzę zajętą kłótnią dwóch Jarosławów (Kaczyńskiego i Gowina) o to, kto tak naprawdę będzie trzymał ster Zjednoczonej Prawicy”. Hołownia przypomniał, że w środę mija 100 dni „od momentu, kiedy powinna zostać otwarta gastronomia”, gdyż miała być zamknięta na 2 tygodnie.  A nadal nie wiemy, kiedy przedsiębiorcy i pracownicy z tego sektora będą mogli podjąć pracę —zauważył. 100 dni ciszy, 100 dni niepewności, 100 dni, w których (premier Mateusz) Morawiecki z (ministrem zdrowia Adamem) Niedzielskim, z innymi ministrami, wychodzą i co chwila zmieniają zdanie na temat tego, jakie wnioski powinniśmy wyciągnąć z danych epidemiologicznych, które czytają według klucza, który chyba tylko sami znają —powiedział lider Polski 2050. Jak ocenił, poprzez chaotyczne decyzje, rząd PiS „zepsuł zaufanie do państwa na pokolenie”.  Z dnia na dzień to można sobie zrobić kanapkę do szkoły, a nie zamykać albo otwierać gospodarkę. Z dnia na dzień, to można sobie zaplanować wyjście do parku, a nie decydować o losie, o życiu, o przyszłości tysięcy Polaków —mówił Hołownia. Zapewnił, że jego ruch jest przygotowany, aby przedsiębiorców „słuchać i bronić” oraz „mówić, co należy zrobić”. Zdaniem Hennig-Kloski należy „w końcu wdrożyć stan klęski żywiołowej”.  Dzisiejsze decyzje o otwieraniu i zamykaniu gospodarki są często podejmowane bez podstawy prawnej, a to rodzi konkretnie ryzyka odszkodowań, których będą domagać się przedsiębiorcy w sądach —podkreśliła posłanka. Według niej, „po pierwsze rząd musi w końcu przedstawić konkretny plan”.  Przez chaos nie można zarządzać gospodarką, przedsiębiorcy muszą wiedzieć, czy dalej mają zadłużać swoje rodziny, czy zamknąć swoje firmy i poszukać nowej pracy —zaznaczyła. Posłanka z nowego koła poselskiego Polska 2050 przekonywała również do konieczności „lepszego śledzenia transmisji wirusa”, uszczelnienia tarczy antykryzysowej oraz systemowego zawieszenia pobierania takich opłat stałych, jak za użytkowanie wieczyste, na co zdecydowały się niektóre samorządy. Senator Bury uznał rząd PiS za „opresyjny” i troszczący się „głównie o siebie i o dobrostan Jarosława Kaczyńskiego”.  Natomiast obywatele są potrzebni tylko wtedy, kiedy mają zagłosować” —ocenił. Jako przykład „opresyjności” powołał się na doniesienia medialne o „okólniku” rozesłanym do prokuratur regionalnych, gdzie polecono, by - jak cytował - „do minimum ograniczyć postępowania sprawdzające, jak najszybciej wdrożyć postępowania karne wobec wznawiających działalność przedsiębiorców”. To jest granda. To jest ściganie obywateli za to, że próbują zarobić uczciwie na chleb, na utrzymanie swoich rodzin, na wypłaty dla swoich pracowników —ocenił Bury. Według niego „te działania są często bezprawne, prowadzone tylko i wyłącznie na podstawie rozporządzeń, a nie ustaw”. Jako senator na Lubelszczyźnie zadeklarowałem, że będę patrzył prokuratorom na ręce. Będziemy sprawdzać co tydzień, jakie postępowania wobec przedsiębiorców są podejmowane, który prokurator służy bardziej prokuratorowi generalnemu Zbigniewowi Ziobrze, a który służy Polsce —powiedział Bury. Zaoferował pomoc prawną tym przedsiębiorcom, którzy „mają problemy”.  Jeżeli ścigają was służby, możecie zgłaszać się do nas, do mojego biura, będziemy stawać w waszej obronie. Bo wy jesteście solą tej ziemi, to wy swoim poświęceniem, swoją pracą, tworzycie dobrobyt i dajecie innym też możliwość zarobkowania —oświadczył senator. kk/PAP
Lewica atakuje ws. Funduszu Odbudowy: "Ziobrze i wielu działaczom PiS-u na tym zależy, aby mogli położyć swoje łapy na środkach UE"^Zespół wPolityce.pl^2021-02-17 16:52:36.986864+01:00^https://wpolityce.pl/polityka/539611-atak-lewicy-ziobro-i-pis-chca-polozyc-lapy-na-srodkach-ue^Minister sprawiedliwości Zbigniew Ziobro i Solidarna Polska blokują fundusz odbudowy ze względu na powiązanie funduszy z praworządnością - ocenił poseł Lewicy Andrzej Szejna. Lewica pyta też premiera, czy ws. funduszu odbudowy rozpoczął rozmowy z samorządami ws. wydatkowania środków UE. CZYTAJ RÓWNIEŻ: — PSL jest gotowe poprzeć ratyfikację funduszu odbudowy. Stawia jednak warunki. Kosiniak-Kamysz: Musi to być podział transparentny — TYLKO U NAS. KE ponagla polski parlament ws. ratyfikacji Funduszu Odbudowy. List do marszałków Sejmu i Senatu We wtorek rząd zajmował się projektem ustawy o ratyfikacji decyzji dotyczącej unijnego funduszu odbudowy. Chodzi o ratyfikację decyzji Rady Europejskiej z 14 grudnia 2020 r. w sprawie systemu zasobów własnych Unii Europejskiej. Premier Mateusz Morawiecki, zapytany na konferencji prasowej, czy Rada Ministrów przyjęła projekt oraz jakie było stanowisko ministrów z Solidarnej Polski poinformował, że projekt nie został przyjęty, ale toczyła się na jego temat dyskusja. W ocenie Andrzeja Szejny, „Zbigniew Ziobro i Solidarna Polska blokuje fundusz odbudowy gospodarczej ze względu na mechanizm warunkowości, a więc powiązanie funduszy z praworządnością - szczególnie dotyczy to wymiaru sprawiedliwości”. Ziobrze i wielu działaczom PiS-u na tym zależy, aby mogli położyć swoje łapy na środkach Unii Europejskiej, szczególnie funduszu odbudowy gospodarczej, bo jeżeli Unia Europejska, a tak naprawdę Komisja, stwierdzi naruszenie praworządności, brak niezależności wymiaru sprawiedliwości, wydatkowanie środków na cele polityczne, partyjne albo według klucza partyjnego - zahamuje wydatkowanie i przelewanie tych środków dla Polski  — stwierdził Szejna. Poseł poinformował, że Lewica ponowi swój wcześniejszy wniosek, aby na najbliższym posiedzeniu Sejmu została przedstawiona informacja prezesa Rady Ministrów ws. wydatkowania środków unijnych i zatwierdzenia funduszu obudowy. Wiceszef klubu Lewicy Tomasz Trela pytał szefa rządu, czy od czasu, kiedy wiadomo jakie kwoty Polska otrzyma z UE, rozmawiał w tej sprawie z samorządami i czy zostały one włączone w projekt wydatkowania tych pieniędzy. Czy Zbigniew Ziobro ma na tyle silną pozycję na Zjednoczonej Prawicy, że będzie szantażował premiera Morawieckiego kosztem rozwoju naszego kraju i kosztem walki ze skutkami epidemii koronawirusa  — pytał dalej. Trela złożył też deklarację.  Jeżeli pan premier Mateusz Morawiecki ma problem ze swoimi koalicjantami, ma problem ze swoim obozem politycznym, to niech zaprosi do poważnej rozmowy i poważnego dialogu polską opozycję. Niech zaproponuje swoją wizję wydatkowania tych pieniędzy, niech ją przedstawi, niech nią zainteresuje całą parlamentarną opozycję. Może w sytuacji, która jest polską racją stanu odłożymy na bok te waśnie i swary dlatego, że nie możemy ulec presji i szantażowi fanatycznych prawicowców spod znaku Zbigniewa Ziobry  — podkreślał. W środę wiceszef MS Sebastian Kaleta z Solidarnej Polski, pytany o stanowisko ugrupowania w sprawie projektu, powiedział PAP:  Konsekwentnie podkreślamy zagrożenia wynikające z ustaleń dotyczących wejścia w życie rozporządzenia o praworządności.  Wiceminister sprawiedliwości zaznaczył, że resort w toku prac zgłosił szereg pytań do Ministra Finansów o kalkulację decyzji podjętych podczas unijnego szczytu. W ocenie wiceszefa MS dyskusja wokół skutków negocjacji jest bardzo potrzebna.  W toku prac nad dokumentem nie uzyskaliśmy szczegółowych wyjaśnień od ministra finansów. Teraz ta dyskusja ma służyć temu, żeby wszystkie wątpliwości zostały w sposób szczegółowy wyjaśnione. Tym bardziej, że mówimy o dokumencie, który na lata zdefiniuje przyszłość UE, a zatem będzie wpływał na poziom suwerenności  — dodał wiceminister. W grudniu ub.r. przywódcy państw UE porozumieli się ws. wieloletniego budżetu Unii na lata 2021-2027 oraz funduszu odbudowy gospodarek państw członkowskich po epidemii koronawirusa. Obecnie ratyfikacji przez parlamenty narodowe wymaga decyzja o zwiększeniu zasobów własnych UE, by możliwe było uruchomienie funduszu odbudowy. Łączna wartość unijnego budżetu na lata 2021-2027 to 1,8 bln euro, z czego wartość funduszu odbudowy to 750 mld. Po sprzeciwie Polski i Węgier wobec rozporządzenia dotyczącego mechanizmu powiązania dostępu do środków unijnych z przestrzeganiem zasad praworządności, w związku z którym premierzy obu państw zapowiadali możliwość zawetowania budżetu UE na lata 2021-2027, w grudniu 2020 roku w Brukseli doszło do porozumienia przywódców państw UE, które zostało zapisane w konkluzjach Rady Europejskiej. Znalazły się w nich zapisy mówiące m.in., że budżet UE, włączając Next Generation EU (instrument odbudowy), musi być chroniony przeciwko wszelkiego rodzaju nadużyciom finansowym, korupcji, konfliktowi interesów, a samo ustalenie, że doszło do naruszenia zasady państwa prawnego nie wystarczy do uruchomienia mechanizmu blokowania środków finansowych dla państw członkowskich. Komisja Europejska - która ma uruchamiać mechanizm blokowania środków unijnych - opracuje i przyjmie wytyczne dotyczące sposobu w jaki będzie stosować rozporządzenie, w tym metodologii przeprowadzania swojej oceny. xyz/PAP
Kosiniak-Kamysz popędza Gowina: Ma ostatnią szansę, żeby przejść "na dobrą stronę mocy", ale nie będziemy czekać wiecznie^Zespół wPolityce.pl^2021-02-17 16:33:28.875998+01:00^https://wpolityce.pl/polityka/539605-szef-psl-popedza-gowina-nie-bedziemy-czekac-wiecznie^Wicepremier, lider Porozumienia Jarosław Gowin ma ostatnią szansę, żeby przejść „na dobrą stronę mocy”, ale nie będziemy czekać wiecznie, nie można do końca tkwić w rozpadającym się rządzie Zjednoczonej Prawicy - powiedział w środę prezes PSL Władysław Kosiniak-Kamysz. CZYTAJ TAKŻE: TYLKO U NAS. Bielan o doniesieniach nt. rozmów posłów Gowina z Gawkowskim i z PSL: Jestem zszokowany. Spór rozwiąże sąd Lider PSL był pytany na konferencji prasowej w Sejmie, czy realny jest scenariusz przyłączenia się Gowina do opozycji i budowania szeroko rozumianej chadecji. Jarosław Gowin ma tak naprawdę ostatnią szansę, żeby przejść na dobrą stronę mocy, na zieloną stronę mocy można powiedzieć. Pokazać, że nie tylko potrafi się przeciwstawić w sprawie wyborów kopertowych, za co go doceniamy —podkreślił Kosiniak-Kamysz. Ale też chcę powiedzieć, że nie będziemy wiecznie czekać, że to nie jest tak, że można być w rządzie rozpadającej się Zjednoczonej Prawicy. Nie można tkwić w tym rządzie do samego końca i wtedy powiedzieć: +dwa miesiące do wyborów, to zmieniamy barwy+. W takie gry nie będziemy grać; to są ostatnie tygodnie dla Jarosława Gowina, żeby przejść na dobrą stronę mocy -dodał lider PSL. Ocenił, że obecnie obóz władzy przechodzi kryzys i mamy do czynienia z obozem „rozjeżdżającej się prawicy”. Dopytywany, jaka jest konkretna oferta PSL-u i opozycji dla Gowina, polityk odparł, że wtedy Gowin „będzie mógł uczestniczyć w projekcie, który na dobre zmieni Polskę”. Według Kosiniaka-Kamysza w obecnej sytuacji nie ma sensu spekulować na temat kwestii personalnych czy obsady poszczególnych stanowisk. W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd. Ponadto, zdaniem Bielana, trzyletnia kadencja Gowina, upłynęła w kwietniu 2018 r. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia, przejął obowiązki prezesa partii. 5 lutego decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. Następnie ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech członków rządu: ministra-członka RM Michała Cieślaka, wiceministra aktywów państwowych Zbigniewa Gryglasa i wiceministra funduszy i polityki regionalnej Jacka Żalka, którym wycofano rekomendacje. W środę wicerzecznik ugrupowania Jan Strzeżek mówił, że Porozumienie poinformowało już oficjalnie koalicjantów - PiS i Solidarną Polskę - o wycofaniu rekomendacji dla tych trzech osób.         kk/PAP
Zyskują PiS i Lewica, Polska 2050 zwiększa przewagę nad Koalicją Obywatelską, PSL pod progiem. Najnowszy sondaż - sprawdź wyniki!^Nasz Sondaż^2021-02-17 16:00:48.690535+01:00^https://wpolityce.pl/polityka/539597-polska-2050-zwieksza-przewage-nad-koalicja-obywatelska^Jak wynika z badania pracowni Social Changes na zlecenie portalu wPolityce.pl, w ostatnich dniach wzrosło poparcie dla Prawa i Sprawiedliwości, Koalicja Obywatelska zanotowała spadek, a zyskała Lewica. PSL nadal pod progiem wyborczym.  W naszym badaniu chęć głosowania na Zjednoczoną Prawicę zadeklarowało 33 proc. respondentów, co oznacza wzrost o 3 punkty w porównaniu z poprzednią falą naszych badań.  Na Koalicję Obywatelską chce głosować 24 proc. badanych, co oznacza spadek o 1 punkt.  Aż 4 punkty zyskała Lewica, na którą wskazało 15 proc. badanych.  1 punkt traci Konfederacja, ciesząca się sympatią 9 proc. respondentów.  Na Kukiz‘15 chce głosować 3 proc. badanych - co oznacza spadek o 3 punkty.  Traci również Polskie Stronnictwo Ludowe, na które wskazało 3 proc. respondentów.       W scenariuszu zakładającym udział w wyborach Polski 2050 Szymona Hołowni, Zjednoczona Prawica zachowuje prowadzenie, z poparciem wynoszącym 30 proc. (wzrost o 1 punkt). Na drugim miejscu partia Hołowni z poparciem 23 proc. (bez zmian), a na trzecim Koalicja Obywatelska z poparciem 17 proc. (spadek o 3 punkty). PSL nadal pod progiem. W sumie wyniki oznaczają, że ugrupowanie Szymona Hołowni zwiększa swoją przewagę nad partią Borysa Budki.       Deklarowana frekwencja wynosi 64 proc.       Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1095 osób w dniach od 12 do 15 lutego 2021 roku. Prej
Jak mocno PO skręci w lewo? Trwają obrady zarządu nad stanowiskiem dot. aborcji. Zespół Kidawy postuluje też refundację in vitro^Zespół wPolityce.pl^2021-02-17 15:09:31.358765+01:00^https://wpolityce.pl/polityka/539583-jak-mocno-po-skreci-w-lewo-trwaja-obrady-zarzadu^Jako „dobrą, ciekawą, bez ładunku emocji” określił poseł PO Czesław Mroczek środową dyskusję zarządu Platformy nad stanowiskiem dotyczącym aborcji. Obecnie trwa przerwa w obradach zarządu, które mają zostać wznowione wieczorem. CZYTAJ TAKŻE: Zarząd PO debatuje o aborcji. PAP: Raczej przesądzone jest przyjęcie stanowiska liberalnego. Tylko co na to konserwatyści w partii? Posiedzenie zarządu rozpoczęło się w środę o godz. 8; mniej więcej po trzech godzinach ogłoszona została przerwa. Obrady mają zostać wznowione wieczorem. Nie ma jeszcze decyzji, pracujemy. Dyskusja jest dobra, ciekawa. Jeszcze nie wszyscy się wypowiedzieli, więc mamy przerwę  — powiedział PAP poseł Czesław Mroczek, jeden z partyjnych konserwatystów. Jak dodał, w posiedzeniu „nie ma ładunku emocji”.  Wszystko idzie spokojnie  — zaznaczył Mroczek. Według niego przerwa w obradach spowodowana jest koniecznością wypełnienia obowiązków służbowych przez część członków zarządu. Zarząd PO zebrał się w siedzibie partii w Warszawie; część jego członków uczestniczy w obradach zdalnie. Podczas środowego posiedzenia - jak wynika z informacji PAP - zaprezentowany został projekt stanowiska, który przygotował zespół pod kierownictwem wicemarszałek Sejmu Małgorzaty Kidawy-Błońskiej. Zespół rekomenduje w nim prawo do aborcji do 12. tygodnia, jednak po wyczerpaniu szeregu procedur, m.in. rozmowy z lekarzem i z psychologiem. W pakiecie znalazły się ponadto postulaty dotyczące wszechstronnej pomocy dla matek oraz edukacji seksualnej, refundacji in vitro i antykoncepcji oraz dostępności tabletki „dzień po” bez recepty. CZYTAJ WIĘCEJ: PO i aborcja. Staje się jasne, o jaką stawkę tutaj chodzi. Rewolucja powoli staje się agendą „centrum politycznego” w Polsce Liberalizacji prawa do aborcji sprzeciwia się tzw. konserwatywne skrzydło PO, które przygotowało własne stanowisko dotyczące aborcji. Nie zgodziło się w nim na koncepcje zmierzające do zapewnienia „aborcji na życzenie”, podkreślając zalety tzw. kompromisu aborcyjnego z 1993 r., który przestał obowiązywać po opublikowaniu październikowego wyroku TK. Trybunał Konstytucyjny za niezgodny z ustawą zasadniczą uznał przesłankę, która pozwalała na przerywanie ciąży ze względu na ciężkie i nieodwracalne uszkodzenie płodu. Zgodnie z obowiązującą od 1993 r. Ustawą o planowaniu rodziny, ochronie płodu ludzkiego oraz warunkach dopuszczalności przerywania ciąży aborcja jest obecnie dostępna w dwóch przypadkach - gdy ciąża zagraża życiu lub zdrowiu kobiety oraz gdy powstała w wyniku czynu zabronionego (np. gwałtu lub kazirodztwa).  mm/PAP
Co za poświęcenie! Wielowieyska pod kościołem liczyła wiernych: "Było cztery razy więcej osób". Celna riposta prof. Żerki^Zaćwierkane na Twitterze^2021-02-17 14:55:23.963507+01:00^https://wpolityce.pl/polityka/539582-wielowieyska-liczyla-ludzi-w-kosciele-prof-zerko-odpowiada^„Na drzwiach kościoła info, że maksymalnie może tam być 40 osób. Policzyliśmy w ostatnią niedzielę. Było cztery razy więcej osób. I tak co niedziela, a wszyscy się podniecają Krupówkami” - napisała na Twitterze dziennikarka „Gazety Wyborczej” Dominika Wielowieyska. Doczekała się celnej riposty ze strony prof. Stanisława Żerki. Dyskusja między Wielowieyską a prof. Żerką rozpoczęła się od stwierdzenia tego drugiego, że w Środę Popielcową wypada pójść do kościoła. Ale wiecie, że w Środę Popielcową to trzeba iść do kościoła? — napisał historyk.
Ministerstwo Zdrowia ściąga do Polski amantadynę. Czyżby ktoś spodziewał się pozytywnego wyniku badań klinicznych nad lekiem?^Dorota Łosiewicz^2021-02-17 14:48:07.354105+01:00^https://wpolityce.pl/polityka/539571-mz-sciaga-do-polski-amantadyne-czyzby-wbrew-ekspertom^Ministerstwo Zdrowia ściąga do Polski amantadynę. Czyżby ktoś spodziewał się pozytywnego wyniku badań klinicznych? Jak ciężko kupić w Polsce lek Viregyt – K, zawierający chlowodorek amantadyny, wie każdy, kto próbował to zrobić. Ostatnio, żeby zdobyć lek dla chorych na Covid-19 przyjaciół, jeździłam po Warszawie cały dzień i udało się kupić tylko jedno opakowanie. O trudnościach z dostępem do leku pisałam tu: Prof. Gersdorf leczy się amantadyną z Niemiec, bo bardzo trudno ją kupić w Polsce. Kiedy to się wreszcie zmieni? Oraz tu: Ministerstwo Zdrowia jedną ręką zezwala, drugą zakazuje, czyli emocji wokół amantadyny ciąg dalszy Już niedługo sytuacja ma się zmienić. Jak podaje portal mgr.farm: Od końca listopada Ministerstwo Zdrowia wydało 6 zgód na czasowe dopuszczenie do obrotu na terenie Polski opakowań leku Viregyt-K sprowadzanych z innych krajów. To w sumie ponad 100 000 opakowań leku, który nie będzie podlegał reglamentacji w aptekach. Innymi słowy – będzie mógł być przepisywany i podawany pacjentom chorym na COVID-19 -czytamy na portalu dla medyków i farmaceutów. Portal mgr.farm ocenia, że: Ostatnie decyzje podejmowane przez Ministerstwo Zdrowia mogą sugerować, że resort przygotowuje się na zwiększone zapotrzebowanie na lek. Nasza redakcja dotarła bowiem do 7 zgód, jakie Minister Zdrowia w przeciągu ostatnich 2 miesięcy wydał na czasowe dopuszczenie do obrotu na terenie Polski ponad 100 000 opakowań leków z chlorowodorkiem amantadyny. W większości jest to Viregyt-K sprowadzany z Rumunii, Czech czy Słowacji. W sumie wydane zgody to 108 500 opakowań preparatów z chlorowodorkiem amantadyny. I to sposób na ominięcie reglamantacji, którą wprowadziło 30 listopada MZ właśnie. Tu wyjaśniałam dokładnie, których preparatów reglamentacja dotyczy, a których nie: Prof. Gersdorf leczy się amantadyną z Niemiec, bo bardzo trudno ją kupić w Polsce. Kiedy to się wreszcie zmieni? Oznacza to więc, że na terenie Polski w niedługim czasie pojawi się ok. 100 000 opakowań Viregytu-K, który będzie mógł być stosowany w leczeniu COVID-19. Apteki, które wejdą w jego posiadania, nie będą musiały stosować wobec niego przepisów reglamentacyjnych, a lekarze mogą zapisywać lek bez refundacji. Warto szczególnie zwrócić uwagę na Zgodę Ministra Zdrowia wydaną na podstawie art. 4 ust. 8 ustawy Prawo farmaceutyczne, dotycząca czasowego dopuszczenia do obrotu leków z dnia 1 lutego. Dotyczy ona aż  80 000 opakowań ze Słowacji. Sytuacja jest o tyle ciekawa, że w tym samym czasie, gdy Rada Medyczna przy Premierze RP  wydała stanowisko o nieskuteczności i niezalecaniu stosowania amantadyny w COVID-19, jednocześnie MZ wydało zgodę na jednorazowe dopuszczenie do obrotu aż 80 tys. opakowań leku! Czyżby nawet w MZ nie słuchali już swoich ekspertów? To na pewno zwycięstwo zdrowego rozsądku nad uporem i zacietrzewieniem niektórych z nich. A dla tysięcy ludzi, to szansa na zdrowie. Może też wydając zgody na czasowe dopuszczenie do obrotu na terenie Polski opakowań leku Viregyt-K sprowadzanych z innych krajów, MZ przygotowuje się na wyniki dwóch badań klinicznych, które są prowadzone w Polsce nad skutecznością amantadyny w leczeniu Covid-19. Przypomnę tylko, że takie badanie, sfinansowane przez ABM na zlecenie MZ prowadzą dwa zespoły naukowe. Na czele jednego stoi prof. dr hab. n. med. Konrad Rejdak, prezes elekt Polskiego Towarzystwa Neurologicznego oraz kierownik Katedry i Kliniki Neurologii Uniwersytetu Medycznego w Lublinie. Na czele drugiego stoi prof. dr hab. n. med. Adam Barczyk, kierownik Katedry i Kliniki Pneumonologii Wydziału Nauk Medycznych Śląskiego Uniwersytetu Medycznego. W komitecie naukowym tego drugiego zespołu zasiada także dr Włodzimierz Bodnar, pulmonolog z Przemyśla. Oba badania są komplementarne i pozwolą poznać odpowiedź na pytanie, które od miesięcy nurtuje tysiące, a nawet setki tysięcy Polaków o to czy mamy skuteczny lek w walce z Sars-Cov-2. O szczegółach tych badań pisałam tutaj: Sprawiedliwości stało się zadość! Będzie badanie kliniczne amantadyny z udziałem doktora Bodnara!
Premierzy państw V4 podpisali deklarację o dalszej współpracy. Morawiecki: To opowieść o zjednoczeniu z Europą, o wielkich ambicjach^Zespół wPolityce.pl^2021-02-17 14:18:51.891612+01:00^https://wpolityce.pl/polityka/539577-premierzy-panstw-v4-podpisali-deklaracje-o-wspolpracy^Zgadzamy się kontynuować ścisłą współpracę wyszehradzką w walce z pandemią COVID-19 oraz podejmować działania ułatwiające wyjście z kryzysu wywołanego pandemią - oświadczyli premierzy V4 w podpisanej w środę w Krakowie deklaracji. CZYTAJ TAKŻE: - TYLKO U NAS. Współczesne wyzwania dla V4? Waszczykowski: Rozwój, bezpieczeństwo i pewien spór ideologiczny - TYLKO U NAS. Współpraca w ramach V4? Czarnecki: Warto tworzyć pewną jedność ponad podziałami, w różnych sprawach W środę w Krakowie na Zamku Królewskim na Wawelu oraz w Centrum Konferencyjnym ICE odbył się szczyt szefów rządów państw Grupy Wyszehradzkiej z okazji 30-lecia formatu. Podczas organizowanego przez polską prezydencję w V4 szczytu premierzy Polski, Czech, Węgier i Słowacji podpisali wspólną deklarację z okazji 30. rocznicy Grupy Wyszehradzkiej. Przekonani o wartości dodanej inkluzywnej współpracy z innymi europejskimi i pozaeuropejskimi partnerami w ramach formatu V4+, potwierdzamy nasz zamiar, by wspierać dalsze wzmacnianie naszej wzajemnej współpracy międzyrządowej i międzyludzkiej dla dobra naszych obywateli i krajów, jak również Unii Europejskiej i NATO, oraz zapewnić skuteczną komunikację o naszych wspólnych działaniach, w tym poprzez obecność w Internecie —czytamy w deklaracji.
TYLKO U NAS. Współpraca w ramach V4? Czarnecki: Warto tworzyć pewną jedność ponad podziałami, w różnych sprawach^Zespół wPolityce.pl^2021-02-17 14:07:36.303740+01:00^https://wpolityce.pl/polityka/539574-czarnecki-o-v4-warto-tworzyc-jednosc-ponad-podzialami^”Grupa Wyszehradzka dzisiaj to niebo a ziemia w porównaniu z pierwszymi latami wtedy jeszcze Trójkąta Wyszehradzkiego” - ocenia w rozmowie z portalem wPolityce.pl obecną współpracę w ramach V4 eurodeputowany Ryszard Czarnecki. CZYTAJ RÓWNIEŻ: -TYLKO U NAS. Współczesne wyzwania dla V4? Waszczykowski: Rozwój, bezpieczeństwo i pewien spór ideologiczny -Na Wawelu rozpoczął się szczyt premierów państw Grupy Wyszehradzkiej. Tematem rozmów przyszłość regionu. ZDJĘCIA Polityk przypomina, że „gdy powstawała ta struktura, tworzyły ją trzy państwa: Polska, Węgry i Czechosłowacja, dopiero potem podzielona na dwa państwa”.  Przez pierwszą dekadę, poza szczytnymi deklaracjami w praktyce nie było większej woli politycznej, zwłaszcza ze strony mniejszych państw, aby rzeczywiście blisko współpracować — wspomina pierwsze lata funkcjonowania V4. Pamiętam jako minister odpowiedzialny za wejście Polski do UE na przełomie tego i poprzedniego stulecia jak Czechy chciały wejść do Unii wcześniej, przed innymi, na własną rękę, uważając się za kraj bardziej zachodni od innych, bardziej uprzemysłowiony. Taką politykę zresztą prowadził skądinąd szanowany przeze mnie i wielce zasłużony prezydent Vaclav Klaus. Teraz już jest inaczej. Poszczególne kraje Grupy Wyszehradzkiej wiedzą, że w ich narodowym i państwowym interesie leży bliska współpraca, leży to, żeby nie dać się rozgrywać Unii Europejskiej, Niemcom czy innym państwom, że to im się po prostu opłaca — mówi Czarnecki. To oczywiście nie niweluje różnicy zdań, bo na przykład Warszawa i Budapeszt różnią się jeśli chodzi o stosunek do Rosji. Warszawa i Budapeszt różnią się z kolei bardzo słabo, gdy chodzi o stosunek do pakietu mobilności czyli możliwości swobodnej ekspansji firm transportowych z naszego regionu na całą Unię Europejską — wskazuje eurodeputowany, podkreślając, iż „te różnice, chociaż pewnie istotne w konkretnych sprawach, nie przeszkadzają na szczęście władzom poszczególnych krajów we współpracy”.  Są one zgodne co do zasady, że absolutnie opłaca się blisko ze sobą kooperować i już chyba to wiedzą nasi partnerzy z UE, którzy zresztą – przypomnę – już wcześniej wprowadzali współpracę regionalną. Takim przykładem jest Benelux (Belgia, Holandia, Luksemburg), ale także państwa skandynawskie, czy kraje Europy Południowej, które formalnie czy nieformalnie ze sobą blisko współpracują — zauważa. Reasumując, uczestnicy Grupy Wyszehradzkiej wierzą, że – użyję tutaj śląskiego powiedzenia - „trzymajmy się wspólnie, to nikt nam nie ciulnie”. Wiedzą, że warto tworzyć pewną jedność ponad podziałami w różnych sprawach. Czeski premier powiedział mi kiedyś w Brukseli, że im bardziej niektórzy nasi sąsiedzi dziwią się, czemu tu współpracujemy, pytają, po co nam to, czy to się opłaca, tym bardziej trzeba współpracować — stwierdza polityk. Odnosząc się do kwestii największych wyzwań stojących obecnie przed Grupą Wyszehradzką Ryszard Czarnecki wylicza: Na pewno, po pierwsze, nie dać się podzielić, jak to niestety uczynił prezydent Macron podczas swojej podróży do Pragi, łamiąc wspólny front wobec Pakietu Mobilności, a wcześniej uczynił to rząd premier Kopacz w Warszawie, łamiąc wspólne ustalenia odrzucające przyjmowanie uchodźców. Po drugie, na pewno wziąć udział w reformowaniu UE tak, aby nie stała się ona obszarem dominacji jednego czy dwóch państw, tak żeby te kraje, które weszły do UE w tym stuleciu nie były krajami kategorii B. aw
Frąckowiak: "Projekt zmiany ronda Dmowskiego na Praw Kobiet uzyskał negatywną opinię". Czyżby warszawscy radni o tym zapomnieli?^Zespół wPolityce.pl^2021-02-17 13:28:03.749976+01:00^https://wpolityce.pl/polityka/539566-frackowiak-projekt-ronda-praw-kobiet-z-negatywna-opinia^Projekt zmiany nazwy ronda Romana Dmowskiego na Praw Kobiet uzyskał negatywną opinię Zespołu do spraw Nazewnictwa Miejskiego - poinformował PAP w środę wiceprzewodniczący Komisji ds. Nazewnictwa Miejskiego m.st. Warszawy radny Filip Frąckowiak (PiS). CZYTAJ WIĘCEJ: Rondo Praw Kobiet zastąpi Rondo Dmowskiego? Zajmie się tym dziś Komisja ds. Nazewnictwa. Jaruzelska: „Nie było tego w planach” Propozycja zmiany nazwy ronda Romana Dmowskiego na Praw Kobiet była rozpatrywana pod koniec ubiegłego roku przez Zespół do spraw Nazewnictwa Miejskiego przy Komisji Nazewnictwa.  Nie uzyskała jednak pozytywnej opinii. Została negatywnie oceniona —poinformował o tym PAP Frąckowiak. Zwrócił uwagę, że radni Prawa i Sprawiedliwości nie byli o tym poinformowani. Natomiast o opinii zespołu wiedzieli radni większościowej Koalicji Obywatelskiej. Obradująca w środę po południu Komisja Nazewnictwa ma zaopiniować sprawy wynikających ze sprawozdania z posiedzenia Zespołu Nazewnictwa Miejskiego z 31 grudnia 2020 r. Jednak „przypadkiem” w sprawozdaniu zespołu nie znalazła się negatywna opinia dotycząca propozycji zmiany nazwy ronda Dmowskiego na rondo Praw Kobiet —powiedział Frąckowiak. W ocenie Frąckowiaka, nie znaczy to, że sprawa ta nie będzie omawiana podczas posiedzenia komisji. Sprawozdanie może zostać uzupełnione o ten punkt i poddany głosowaniu. Jeżeli większość członków Komisji Nazewnictwa odrzuci negatywną opinie Zespołu na temat zmiany nazwy ronda i ją rekomenduje, wówczas projekt trafi pod obrady Rady Warszawy.  Kalendarz prac wskazuje, że nie stanie się to jednak wcześniej niż podczas kwietniowej sesji Rady Warszawy —wyjaśnił. W środę rano wiceprzewodnicząca Komisji ds. Nazewnictwa Miejskiego Monika Jaruzelska powiedziała w radiu RMF, że dostała „dosłownie setki e-maili, (…) które mówiły, o tym, że na posiedzeniu Komisji ds. Nazewnictwa Miejskiego, które odbędzie się dziś o 17, będzie poruszona kwestia zmiany ronda Dmowskiego na rondo Praw Kobiet”. kk/PAP
UJAWNIAMY. Kulisy umorzenia sprawy członków Obywateli RP. Sąd Najwyższy łaskawy dla zadymiarzy i przychylny Bodnarowi^GRZECHY "sędziowskiej kasty"^2021-02-17 13:12:59.574820+01:00^https://wpolityce.pl/polityka/539564-ujawniamy-kulisy-umorzenia-sprawy-czlonkow-obywateli-rp^Izba Karna Sądu Najwyższego w ekspresowym tempie uchyliła wyrok i umorzyła sprawę trójki działaczy Obywateli RP, który w sierpniu 2017 roku zakłócili miesięcznice smoleńską. Kasację w ich sprawie złożył Rzecznik Praw Obywatelskich Adam Bodnar. W głośnych wtedy zamieszkach zatrzymany został Władysław Frasyniuk.  CZYTAJ TAKŻE:NASZ TEMAT. Straszą sędziów konsekwencjami, bo Kasprzak trafił na dwa dni do aresztu? Kasta znów po stronie zadymiarzy z Obywateli RP CZYTAJ RÓWNIEŻ:Niezawisłe i niezależne sądy? „Iustitia” tłumaczy się Kasprzakowi ws. wyroku nakazowego: ”Powinien być szczególnie rozważnie stosowany” Kasacja wpłynęła do Izby Karnej Sądu Najwyższego dopiero 29 grudnia 2020, a już 9 lutego zapadło rozstrzygnięcie o uchyleniu wyroku nakazowego ws. trójki działaczy i umorzeniu ich sprawy. Aktywiści Obywateli RP zakłócali miesięcznicę smoleńską w sierpniu 2017 roku poprzez głośne okrzyki i przez przedarcie się przez barierki oddzielające gapiów od miejsca przemarszu. W obronie skazanych na grzywny ludzi Pawła Kasprzaka, który wniósł kasację do SN w ich sprawie. Kasację rozpatrywała Izba Karna Sądu Najwyższego, której kierownictwo i wielu sędziów kojarzonych jest z sędziowską rebelią.  W uzasadnieniu, do którego dotarł nasz portal można przeczytać, że osąd niższej instancji oparł się jedynie na zeznaniach funkcjonariuszy, którzy obserwowali zachowanie oskarżonych. Co ciekawe, żaden z działaczy nie wyparł się, że przeskoczył przez barierkę lub wznosił głośne okrzyki. To, że do tego doszło jest bezsporne. W uzasadnieniu SN bierze jednak pod swoje skrzydła Obywateli RP. Podkreślić ponadto trzeba, że sprawy dotyczące realizacji wolności i praw obywatelskich, choć na pierwszy rzut oka mogą wydawać się nieskomplikowane, w rzeczywistości wymagają nie tylko dogłębnego zbadania okoliczności zdarzenia będącego przedmiotem osądu, ale również wszechstronnej analizy zachowania sprawcy przez pryzmat znamion konkretnego typu czynu zabronionego. Są to bowiem kwestie szczególnie społecznie wrażliwe. Przedwczesne decydowanie o nich w postępowaniu w trybie nakazowym może doprowadzić do wydania orzeczenia wadliwego, nieuwzględniającego niuansów danej sytuacji, przesądzających o winie lub jej braku po stronie obwinionego. Takiego właśnie błędu dopuścił się Sąd Rejonowy w W. w niniejszej sprawie – czytamy we fragmencie uzasadnienia.  Aktualne pozostaje też pytanie, czy działanie obwinionych było czynem społecznie szkodliwym – w rozumieniu art. 1 § 1 k.w. i czy nie podlega ochronie konstytucyjnej, jako forma wyrażania poglądów. W ustaleniu powyższego pomocne byłoby przeprowadzenie postępowania dowodowego, w tym odtworzenie na rozprawie nagrania z miejsca zdarzenia, wszelako Sąd od tego odstąpił, uznając okoliczności czynu za oczywiste i niepodlegające dyskusji. Podobnie więc, jak w przypadku wcześniej omówionym, Sąd Rejonowy niesłusznie zdecydował się rozstrzygać kwestię odpowiedzialności tych obwinionych, orzekając w trybie nakazowym, bez przeprowadzania czynności dowodowych na rozprawie, odstępując tym samym od wyjaśnienia okoliczności przypisanego im czynu** – przekonuje Sąd Najwyższy. Sprawa wyroku Izby Karnej budzi wiele wątpliwości także wśród samych sędziów i innych prawników. Podkreślają oni, że to rozstrzygnięcie można rozpatrywać także na płaszczyźnie politycznej. W środowisku sędziowskim, szczególnie z jego częścią zblatowana z opozycją, panuje przekonanie, że uczestnicy zadym i przepychanek ulicznych znajdują się pod szczególną ochroną. Oczywiście, dotyczy to tylko tych działaczy, którzy protestują przeciwko obecnej władzy. Doszło wręcz do sytuacji kuriozalnej, w której skrajnie upolitycznione stowarzyszenie „Iustitia” płaszczyło się w oficjalnym stanowisku przed Kasprzakiem, który celowo nie wykonywał decyzji sądów, by trafić na dwa dni za kraty. Szokujące stanowisko wystosowało też w tej sprawie Forum Współpracy sędziów.  Proszę zwrócić uwagę na szybkie tempo postępowania, raczej niespotykane w takich sprawach. Mocno to dziwi. Zapewne sprawa Pawła Kasprzaka będzie podobna i znów okaże się, że decyzja sądu o jego dwudniowym pobycie w areszcie była „bezzasadna” i państwo zapłacić będzie musiało za jego pobyt za kratami. Zauważamy presję upolitycznionych środowisk sędziowskich na swoich kolegów. Presja ma polegać na selektywnym traktowaniu kwestii nakazowej. Wcześniej nie podnoszono tego problemu, ale dziś, gdzie przed sądami stają działacze politycznych ugrupowań, nagle okazuje się, że wyroki nakazowe są złe i rzekomo naruszają powagę i godność sądu. – mówi nam sędzia Sądu Najwyższego, który prosił o anonimowość.  To, że wyroki nakazowe mogą być obarczone błędem i powinno się je wydawać tylko bez najmniejszych wątpliwości wiedzą wszyscy i to od dawna. Ciekawe, że dopiero teraz jest to przedmiotem dyskusji. Czy gdyby nie chodziło o Obywateli RP i kwestie polityczne, rozgorzałaby w ogóle taka dyskusja?  WB
TYLKO U NAS. Współczesne wyzwania dla V4? Waszczykowski: Rozwój, bezpieczeństwo i pewien spór ideologiczny^Zespół wPolityce.pl^2021-02-17 12:42:33.650312+01:00^https://wpolityce.pl/polityka/539560-wyzwania-dla-v4-waszczykowski-rozwoj-i-bezpieczenstwo^”To jest wyzwanie dla całego naszego regionu Europy Środkowo-Wschodzniej, aby przede wszystkim doszlusować do poziomu życia, poziomu integracji Europy Zachodniej. W trudniejszych warunkach, dlatego że są nakładane restrykcje jeśli chodzi o środowisko, o klimat” - mówi portalowi wPolityce.pl eurodeputowany Witold Waszczykowski, były minister spraw zagranicznych, pytany o największe współczesne wyzwania dla Grupy Wyszehradzkiej. CZYTAJ RÓWNIEŻ: -Na Wawelu rozpoczął się szczyt premierów państw Grupy Wyszehradzkiej. Tematem rozmów przyszłość regionu. ZDJĘCIA -Viktor Orban w liście z okazji 30-lecia V4: „Bezsprzecznie kraje Grupy Wyszehradzkiej stanowią jądro Europy Środkowej” -Premier Morawiecki publikuje obszerny wpis przed szczytem V4: „Dziękujemy za trzy dekady współpracy wyszehradzkiej” Grupa Wyszehradzka odegrała swoją rolę przede wszystkim trzydzieści lat temu, kiedy pokazaliśmy na tym małym polu współpracy zdolność integracyjną i w sumie razem wspieraliśmy się w tej drodze do NATO i do UE. V4 miała pokazać, trochę na wzór państw Beneluxu, że też w naszej części Europy jest umiejętność współpracy, umiejętność integrowania się, umiejętność zajmowania wspólnego stanowiska — wspomina początki współpracy Witold Waszczykowski.  Potem, kiedy weszliśmy do UE oczywiście niektóre kwestie z oczywistych względów się rozjechały. Wymienię dwie. Przede wszystkim geopolityka. Jesteśmy, jako Polska, jedynym krajem z tej grupy, który sąsiaduje z Rosją, w związku z tym nasza wrażliwość na kwestie bezpieczeństwa jest zupełnie inna niż tamtych państw. A druga kwestia to jest rozmiar – jesteśmy państwem większym od całej trójki razem wziętej, w związku z czym mamy też inne potrzeby, inne problemy, skala tego jest znacznie większa niż innych. Z czasem, już po wejściu do UE i NATO te problemy się uwidoczniały. Ale mimo tego próbujemy jednak zajmować wspólne stanowiska. Wielkim sukcesem Grupy Wyszehradzkiej było wspólne stanowisko w sprawie przyjmowania tzw. uchodźców, chodziło tu o rzesze nielegalnych imigrantów i nasze stanowisko zostało potem przyjęte przez całą Europę — wylicza eurodeputowany, przyznając, iż „mamy i wzloty, mamy i niższe loty”. Tak jak powiedziałem, dzielą nas pewne różnice – ale udaje się współpracować. Mamy podobną historię, podobną przeszłość, setki lat w niektórych sytuacjach byliśmy razem, wręcz w państwach wspólnie. Mamy podobną historię przejścia przez komunizm i walki z tym komunizmem, więc to doświadczenie też nas łączy, pozwala nam funkcjonować w UE w tej chwili i w NATO — zauważa. Pytany o największe współczesne wyzwania dla Grupy Wyszehradzkiej Witold Waszczykowski dostrzega przede wszystkim potrzebę wyrównania różnic ekonomicznych między należącymi do UE państwami dawnego Bloku Sowieckiego a państwami Zachodu. To jest wyzwanie dla całego naszego regionu Europy Środkowo-Wschodniej, aby przede wszystkim doszlusować do poziomu życia, poziomu integracji Europy Zachodniej. W trudniejszych warunkach, dlatego że są nakładane restrykcje jeśli chodzi o środowisko, o klimat. Europa Zachodnia, kiedy rozwijała się w l. 60.-70. tego typu restrykcji nie było, jak Natura 2000 itd. Dzisiaj musimy doszlusować do ich poziomu w trudniejszych warunkach klimatycznych, energetycznych, środowiskowych i to jest największe wyzwanie. Drugie, to jest oczywiście problem bezpieczeństwa. Jesteśmy bezpośrednim sąsiadem, tamte państwa są pośrednio sąsiadem Rosji, której imperialne zakusy, ambicje rosną — wylicza. Trzecia kwestia to jest toczący się w Europie spór ideologiczny. W naszej części dominują rządy konserwatywne, bądź centrowe – w naszych państwach nie ma u władzy jakiejś skrajnej lewicy. Natomiast po stronie zachodniej dominują wręcz prądy neomarksistowskie. My mamy swoją historię z marksizmem i nie ma tutaj marzeń o powrocie do neomarksizmu, nawet z jakąś ludzką twarzą — dodaje. Tych kwestii jest sporo, ale zatrzymam się na tych trzech, czyli rozwój, bezpieczeństwo i pewien spór ideologiczny — konkluduje eurodeputowany. aw
Grodzki przełożył głosowanie nad wyborem nowego RPO. Senatorowie zajmą się tym w czwartek. Pęk namawia do poparcia Wawrzyka^Zespół wPolityce.pl^2021-02-17 12:21:15.426857+01:00^https://wpolityce.pl/polityka/539553-grodzki-przelozyl-glosowanie-nad-wyborem-nowego-rpo^Senat zajmie się kwestią wyrażenia zgody na powołanie Piotra Wawrzyka na Rzecznika Praw Obywatelskich w czwartek; tego samego dnia odbędzie się głosowanie - poinformował w środę przed rozpoczęciem posiedzenia marszałek Senatu Tomasz Grodzki. CZYTAJ WIĘCEJ: Czy senatorowie niezależni poprą kandydaturę Wawrzyka? Terlecki nie ukrywa, że możliwa jest porażka: Zacznie się wszystko od początku Jutro będzie procedowane wyrażenie zgody lub brak zgody na osobę kandydata na Rzecznika Praw Obywatelskich wskazanego przez Sejm; głosowanie nad tą uchwałą odbędzie się zaraz po omówieniu tego punktu —poinformował Grodzki na briefingu w Senacie. Później, rozpoczynając posiedzenie Grodzki powiedział, że w czwartek Senat rozpocznie prace o godz. 9.30, a kwestia RPO będzie pierwszym rozpatrywanym tego dnia punktem. Marszałek Senatu był pytany czy to prawda, że Wawrzyk chciał spotkać się zarówno z nim, jak i z senatorami większości w Senacie i faktycznie było tak, że to pierwsze spotkanie się odbyło, ale już senatorowie nie chcieli rozmawiać. Grodzki powiedział, że on spotyka się z różnymi osobami i spotkał się także z Wawrzykiem.  Co się działo w kwestii relacji z klubami - to jest już domena relacji personalnych z szefami poszczególnych klubów. Natomiast sprawa i tak rozstrzygnie się jutro —zaznaczył. Sejm powołał w styczniu kandydata PiS i wiceszefa MSZ Piotra Wawrzyka na stanowisko Rzecznika Praw Obywatelskich. Wybór ten, zgodnie z przepisami, musi jeszcze zaakceptować Senat. Jeżeli Senat odmówi wyrażenia zgody na powołanie rzecznika, Sejm powołuje na to stanowisko inną osobę. U marszałka Senatu Tomasza Grodzkiego w ostatnich dniach odbyły się dwa spotkania parlamentarzystów KO, Lewicy, PSL oraz senatorów niezależnych ws. wyboru RPO. Ustalono wówczas, że opozycja będzie dążyć do wyłonienia wspólnego kandydata na Rzecznika, jeśli Senat nie wybierze Piotra Wawrzyka. Poparcie przez senatorów KO, PSL i Lewicy dla Piotra Wawrzyka jest niemal wykluczone; senatorowie niezależni: Krzysztof Kwiatkowski i Wadim Tyszkiewicz, z wyjątkiem Lidii Staroń, zadeklarowali publicznie głosowanie przeciw tej kandydaturze. Senatorowie PiS będą popierać kandydaturę Piotra Wawrzyka na nowego RPO; namawiamy senatorów większości, aby przyłączyli się do poparcia tej kandydatury - mówił w środę wicemarszałek Senatu Marek Pęk (PiS). Marek Pęk przed rozpoczęciem posiedzenia Senatu zwrócił uwagę, że Wawrzyk jest jak dotąd jedynym kandydatem, który uzyskał większość w Sejmie.  Skoro mamy wreszcie kandydata, który uzyskał większość w Sejmie, to nie ma co przedłużać w nieskończoność procedury wyboru —mówił wicemarszałek dziennikarzom. Senatorowie PiS będą tę kandydaturę popierać. Jest szansa na wybór nowego RPO. Ten stan, który trwa obecnie, że urząd RPO nadal jest nieobsadzony, mimo zakończenia kadencji (przez Adama Bodnara) jest niedobry, niepożądany. Namawiamy senatorów większości, ażeby przyłączyli się do poparcia tej kandydatury —podkreślił Pęk. Dopytywany co się stanie jeśli Wawrzyk nie uzyska akceptacji Senatu, Pęk przyznał, że niepokoi się „że taki stan pasuje opozycji sejmowej i że będą robić wszystko żeby tego Rzecznika nie wybrać”. Jak dodał, dotychczasowy RPO był „tak naprawdę wielkim wsparciem opozycji w Polsce”. Wawrzyk pytany przez dziennikarzy czy planuje spotkania z przedstawicielami innych klubów niż PiS przypomniał, że już po zgłoszeniu jego kandydatury na nowego RPO, a później po jego wyborze przez Sejm mówił, iż jest otwarty na spotkania ze wszystkimi klubami sejmowymi i senackimi.  Niestety, tak się złożyło, że tylko jeden klub mnie zaprosił na spotkanie —odparł. Wskazał, że we wtorek dostał zaproszenie od senackiego klubu PiS.  Pozostałe kluby nie wyraziły zainteresowania spotkaniem —dodał Wawrzyk. kk/PAP
I w tej kwestii votum separatum? Gowin stawia żądania resortowi finansów: Oczekujemy, że wycofa się z projektu podatku medialnego^Zespół wPolityce.pl^2021-02-17 11:59:37.401448+01:00^https://wpolityce.pl/polityka/539550-gowin-zada-wycofania-sie-z-projektu-podatku-medialnego^Oczekujemy ze strony Ministerstwa Finansów wycofania się z projektu podatku medialnego, albo jego głębokiej rewizji - powiedział w środę wicepremier, minister rozwoju, pracy i technologii Jarosław Gowin. CZYTAJ TAKŻE: Pyza i Wikło: Wojna o tort. Czy w tej awanturze naprawdę chodzi o wolność słowa, czy jednak o kasę potężnych koncernów i ich władzę? Dzisiaj rozpoczynam, nie jako prezes partii, ale jako minister odpowiedzialny za gospodarkę, konsultacje z przedsiębiorcami na temat podatku medialnego —wskazał wicepremier Gowin podczas środowej konferencji prasowej. Dodał, że w środę spotka się on-line z Izbą Wydawców Prasy. Zapowiedział, że w najbliższych dniach przewidziane są spotkania z branżą e-commerce oraz z branżą agencji reklamowych. Wyraził nadzieję, że „najdalej w ciągu kilkunastu dni” będzie jasne stanowisko resortu w tej sprawie. Oczekujemy ze strony Ministerstwa Finansów albo wycofania się z tego projektu, albo jego głębokiej rewizji —podkreślił wicepremier Gowin. We wtorek minął termin prekonsultacji projektu ustawy, wpisanego na początku lutego do wykazu prac legislacyjnych rządu, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek od reklam ma trafić m.in. do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Rządowe plany zaniepokoiły dużą część mediów, które w minioną środę protestowały we wspólnej akcji „Media bez wyboru”. Protest mediów wsparły również niektóre opozycyjne partie polityczne. W ubiegły piątek sprzeciw wobec projektowanych zmian wyraził koalicjant PiS - Porozumienie. Również w ubiegły piątek minister finansów, funduszy i polityki regionalnej Tadeusz Kościński zapowiedział, że w tym tygodniu odbędzie się spotkanie w sprawie projektowanej składki; resort finansów będzie mógł wysłuchać opinii i zobaczyć, jak dostosować swoje propozycje. Wcześniej resort finansów zapewnił, że w tej sprawie jest otwarty na dialog z przedstawicielami wszystkich branż i sektorów gospodarki, w tym mediów, czemu wielokrotnie dawano wyraz.         kk/PAP
Czy senatorowie niezależni poprą kandydaturę Wawrzyka? Terlecki nie ukrywa, że możliwa jest porażka: Zacznie się wszystko od początku^Zespół wPolityce.pl^2021-02-17 11:41:38.477688+01:00^https://wpolityce.pl/polityka/539546-a-jesli-wawrzyk-przegra-zacznie-sie-wszystko-od-poczatku^Liczymy się z tym, że nasz kandydat na Rzecznika Praw Obywatelskich Piotr Wawrzyk może nie uzyskać większości w Senacie, wtedy zacznie się wszystko od początku - podkreślił w środę szef klubu PiS Ryszard Terlecki. CZYTAJ WIĘCEJ: Senat zajmie się powołaniem Piotra Wawrzyka na RPO. Decydujące mogą okazać się głosy senatorów niezrzeszonych Sejm powołał w styczniu kandydata PiS i wiceszefa MSZ Piotra Wawrzyka na stanowisko Rzecznika Praw Obywatelskich. Wybór ten, zgodnie z przepisami, musi jeszcze zaakceptować Senat, który zbiera się w środę. Terlecki pytany w Programie Trzecim Polskiego Radia o tę kwestię wyraził nadzieję, że senatorowie PiS „stawią się w komplecie”.  Że ta nasza większość w sposób zdyscyplinowany poprze kandydata na RPO —dodał. Na uwagę, że głosy senatorów PiS nie wystarczą do uzyskania większość wicemarszałek Sejmu przyznał, że z jego informacji wynika, że Wawrzyk próbował przekonać przedstawicieli innych klubów do tego, że jest dobrym kandydatem na stanowisko RPO.  Pytanie, czy to mu się udało. Przekonamy się o tym w czasie głosowania —zaznaczył Terlecki. Liczymy się z tym, że nasz kandydat może nie uzyskać większość i wtedy zacznie się wszystko od początku, to znaczy ogłoszenie kolejnego terminu zgłoszenia —mówił szef klubu PiS. Jak dodał, PiS ma kolejnego kandydata na RPO, jeśli byłby potrzebny.  Natomiast jest pytanie, czy w sytuacji gdy nie da się wybrać z powodu obstrukcji Senatu RPO, co wtedy należy postąpić i to jest pytanie do Trybunału Konstytucyjnego —podkreślił polityk. Jeżeli kolejni kandydaci nie będą mogli być zaakceptowani przez Senat, to znaczy, że trzeba będzie szukać jakiegoś rozwiązania czasowego, tymczasowego, połowicznego —dodał Terlecki. Jak wskazał, konstytucja nie przewiduje sytuacji gdy nie ma RPO.  To jest pytanie konstytucyjne, na które TK powinien odpowiedzieć —mówił szef klubu PiS. U marszałka Senatu Tomasza Grodzkiego w ostatnich dniach odbyły się dwa spotkania parlamentarzystów KO, Lewicy, PSL oraz senatorów niezależnych ws. wyboru RPO. Ustalono wówczas, że opozycja będzie dążyć do wyłonienia wspólnego kandydata na Rzecznika, jeśli Senat nie wybierze Piotra Wawrzyka. Senatorowie niezależni Krzysztof Kwiatkowski oraz Wadim Tyszkiewicz poinformowali w środę, że zagłosują przeciwko kandydaturze Piotra Wawrzyka na Rzecznika Praw Obywatelskich. Przekazali, że w ich kole senatorów niezależnych nie będzie obowiązywała dyscyplina w tej sprawie. Na rozpoczynającym się w środę posiedzeniu Senat ma podjąć decyzję, czy zgodzi się na powołanie wiceszefa MSZ Piotra Wawrzyka na stanowisko Rzecznika Praw Obywatelskich. Wybór ten, zgodnie z przepisami, musi jeszcze zaakceptować Senat, który zbiera się w środę.Poparcie go przez senacką większość jest niemal wykluczone; decydujące mogą okazać się głosy senatorów niezrzeszonych. Senator Krzysztof Kwiatkowski poinformował na środowym briefingu prasowym, że koło senatorów niezależnych podjęło decyzję, że w głosowaniu nad wyborem RPO nie będzie obowiązywała dyscyplina. Kwiatkowski poinformował, że zagłosuje przeciwko kandydaturze Wawrzyka na Rzecznika Praw Obywatelskich.  Obywatele potrzebują rzecznika, który w sposób niebudzący wątpliwości jest niezależny i autonomiczny od władzy. Obywatele potrzebują rzecznika, który będzie potrafił w sporze z władzą ich reprezentować. Ta kandydatura takiej gwarancji nie daje —podkreślił. Za kandydaturą Wawrzyka nie zagłosuje także senator Wadim Tyszkiewicz.  Zagłosuję zgodnie z własnym sumieniem i zgodnie z tym, jakie są oczekiwania moich wyborców. A oczekiwania są takie, żeby RPO był osobą bezpartyjną, apolityczną, reprezentującą interesy wszystkich Polaków, a nie interesy jednej partii —uzasadniał.  Pan minister Wawrzyk jest czynnym politykiem, w związku z czym ta kandydatura jest dla mnie nie do zaakceptowania —dodał. PAP nie udało się uzyskać wypowiedzi trzeciej członkini koła senatorów niezależnych Lidii Staroń. kk/PAP
TYLKO U NAS. Bielan o doniesieniach nt. rozmów posłów Gowina z Gawkowskim i z PSL: Jestem zszokowany. Spór rozwiąże sąd^Zespół wPolityce.pl^2021-02-17 11:35:41.182484+01:00^https://wpolityce.pl/polityka/539545-bielan-komentuje-rozmowy-gawkowskiego-z-porozumieniem^Europoseł PiS Adam Bielan, w rozmowie z portalem wPolityce.pl stwierdził, że to sąd powszechny rozwiąże proceduralny konflikt w Porozumieniu. Przekazał też, że jest w szoku po informacjach, że posłowie Jarosława Gowina prowadzić mogą potajemne rozmowy z Krzysztofem Gawkowskim z Lewicy. Przekonuje, że mogło dojść do złamania statutu partii. CZYTAJ RÓWNIEŻ:Porozumienie stawia ultimatum? Sroka: Od tego, czy odwołani zostaną Cieślak, Gryglas i Żalek zależy spójność Zjednoczonej Prawicy CZYTAJ TAKŻE:Rzecznik Porozumienia dementuje rewelacje Gawkowskiego. Sroka: Zapewniam, że nasi posłowie nie umawiają się nikim spoza ZP Jestem zszokowany tymi informacjami i mam nadzieję, że okażą się one nieprawdziwe. Jednak najbardziej szokująca była dla mnie informacja przekazana przez pana Kosiniaka - Kamysza, który przyznał, że wiosną ubiegłego roku toczyły się rozmowy z Jarosławem Gowinem na temat zmiany marszałka Sejmu, To potwierdza wszystkie nieoficjalne informacje, które do nas dochodziły. Pan Gawkowski nie podaje nazwisk posłów i możliwe, że próbuje rozgrywać sytuację, ale prowadzenie rozmów z opozycja jest złamaniem statutu partii. Tylko kongres partii mógłby zdecydować o wyjściu Porozumienia ze Zjednoczonej Prawicy. To właśnie kongres partii zdecydował o tym, że jesteśmy członkiem koalicji – mówi Adam Bielan w rozmowie z portalem wPolityce.pl. Adam Bielan zapewnił, że sprawę konfliktu proceduralnego może rozwiązać sąd powszechny. Nasze pism o wydanie lokalu partii, które tak zbulwersowało Jarosława Gowina jest oparte na przepisach prawnych. Daliśmy czas Jarosławowi Gowinowi do 18 lutego. Jeśli nie odpowie, to odpowiedni wniosek trafi do sądu. Rejestrowego. Ustawa o partiach politycznych zobowiązuje partie, by w terminie 14 dni od zaistnienia faktu poinformować są, że zmienił się statut lub, że nastąpiła zmiana co do osób reprezentujących partię na zewnątrz. W tym przypadku prezes Jarosław Gowin przestał nim być. 4 lutego sąd koleżeński zdecydował o wygaśnięciu kadencji Jarosława Gowina (przez trzy lata pełnią tę funkcję poza wyznaczoną przez kongres kadencję - red.). W związku z tym prawo zobowiązuje nas, m by do piątku 18 lutego poinformować o tym sąd. Tak tez zrobimy. – zapowiedział deputowany do PE. WB
Na Wawelu rozpoczął się szczyt premierów państw Grupy Wyszehradzkiej. Tematem rozmów przyszłość regionu. ZDJĘCIA^Zespół wPolityce.pl^2021-02-17 11:24:31.773167+01:00^https://wpolityce.pl/polityka/539543-na-wawelu-rozpoczal-sie-szczyt-premierow-panstw-v4^Od powitania przez premiera Mateusza Morawieckiego na Zamku Królewskim na Wawelu rozpoczął się szczyt szefów rządów krajów Grupy Wyszehradzkiej organizowany z okazji 30-lecia formatu. W trakcie szczytu planowane są sesje plenarne, panel tematyczny, podpisanie deklaracji i rozmowa z szefem RE Charlesem Michelem. CZYTAJ RÓWNIEŻ: -Viktor Orban w liście z okazji 30-lecia V4: „Bezsprzecznie kraje Grupy Wyszehradzkiej stanowią jądro Europy Środkowej” -Premier Morawiecki publikuje obszerny wpis przed szczytem V4: „Dziękujemy za trzy dekady współpracy wyszehradzkiej” W szczycie poza szefem polskiego rządu biorą udział premierzy: Węgier - Viktor Orban, Czech - Andrej Babisz i Słowacji - Igor Matovicz. Premierzy po powitaniu - wraz z szefem RE Charlesem Michelem - wezmą udział w sesji plenarnej poświęconej podsumowaniu 30 lat współpracy V4 oraz wspólnym zadaniom na przyszłość. Następnie odbędzie się oficjalne śniadanie wydawane przez premiera Mateusza Morawieckiego.
Kowal próbuje bronić Koalicji 276: Bez sensu te chimery. Jeśli ktoś ma inne, lepsze propozycje, to nie ma problemu, by je przestawił^Notujemy ...^2021-02-17 11:20:54.927397+01:00^https://wpolityce.pl/polityka/539538-kowal-probuje-bronic-koalicji-276-bez-sensu-te-chimery^„Bez sensu te chimery. Borys Budka i Rafał Trzaskowski po prostu przedstawili fakt – potrzeba 276 głosów. Zaproponowali, jak się porozumieć. Jeśli ktoś ma inne, lepsze propozycje, to nie ma problemu, by je przestawił” - podkreśla w rozmowie z „Gazetą Wyborczą” Paweł Kowal, poseł Koalicji Obywatelskiej. Kowal w rozmowie z Pawłem Wrońskim pytany jest m.in. o Koalicję 276.  To formuła otwarta. Propozycja PO wzywa do współpracy ugrupowań i polityków zgadzających się na pewne podstawy programowe. Moim zdaniem jest ona otwarta także dla niektórych polityków reprezentujących Zjednoczoną Prawicę. Należy tylko dostrzec w niektórych z nich partnerów do dyskusji o przyszłości Polski —mówi. Skąd zatem krytyczne uwagi ze strony reszty partii opozycyjnych? Bez sensu te chimery. Borys Budka i Rafał Trzaskowski po prostu przedstawili fakt – potrzeba 276 głosów. Zaproponowali, jak się porozumieć. Jeśli ktoś ma inne, lepsze propozycje, to nie ma problemu, by je przestawił. Platforma Obywatelska postanowiła być tym, czego od niej wyborcy wymagają, czyli ośrodkiem jednoczącym i krystalizującym opozycję. Rozumiem, że na razie chodzi o skupienie węższego kręgu, odnowienie Koalicji Obywatelskiej, a następnie ten krąg będzie się rozszerzał —wyjaśnia. W rozmowie pojawia się również wątek dotyczący sporu w Porozumieniu.  Dla PiS liczy się tylko Gowin. To polityk, który personalnie daje szanse na istotne rozszerzenia elektoratu, tworzy złudzenie, że w rzeczywistości Zjednoczona Prawica jest formacją centrową. To taka latarnia morska dla centrystów, którzy jeszcze mają złudzenia —analizuje Kowal. Moim zdaniem na Nowogrodzkiej dostrzeżono, że Porozumienie coraz bardziej oddala się od Zjednoczonej Prawicy i coraz bardziej myśli o roli partii obrotowej —dodaje. Czy Gowin opuści Zjednoczoną Prawicę? Wie pan, ja mam swoje doświadczenia z Jarosławem Gowinem, których nie chciałbym obecnie wspominać, ale uważam, że w pewnym momencie jest zdolny ocenić, czy ten układ polityczny się wyczerpał, czy konieczna jest zmiana większości, powołanie rządu technicznego, a po pandemii przeprowadzenia wyborów —stwierdza Kowal. Pytany o kondycję obozu Zjednoczonej Prawicy, Kowal próbuje przekonywać: Kruszy się. Władza od początku nowej kadencji nie ma nic do zaproponowania, jest zdezintegrowana, narastają kłopoty. Do tego jeszcze zapatrzona w Viktora Orbana rozpoczęła „wojnę o media” czy może, jak chciałby Jarosław Kaczyński, wojnę o sterowanie informacją. Teraz opozycja, cała, także z Konfederacją, a nawet z Gowinem powinna odpowiedzieć walką o prawdę. To jest kwestia moralna, a nie polityczna. Czym zdaniem Kowala może zakończyć się spór w Porozumieniu? Dla Polski ważne jest tylko jedno pytanie: o przyszłość kraju, czyli czy obecna sytuacja doprowadzi do rozłamu w obozie władzy i przełamania sejmowej większości. O to toczy się gra. PiS z tego punktu widzenia stawia Gowina przed kolejnym dylematem: jak ma zareagować na działania rządu wobec prywatnych mediów? To jest dla tego doświadczonego polityka wielkie wyzwanie i wielka szansa. Ma o czym myśleć —przyznaje Kowal. W rozmowie pojawiło się także pytanie o projekt podatku od reklam.  PiS chce założyć system, w którym za jednym wciśnięciem guzika któryś polityk znika z mediów i nie ma kontaktu z opinią publiczną. Wtedy pojawiali się w stacjach komercyjnych. W gruncie rzeczy zgoda na nowy podatek uzależnia oba ugrupowania i obu liderów od tego, czy Nowogrodzka wciśnie przycisk „wpuścić”. Ten mechanizm będzie dotyczył także Morawieckiego i Solidarnej Polski. Dziwię się, że nie protestują —mówi poseł. Kowal jest chyba jednym z ostatnich polityków opozycji, który wierzy w przyspieszone wybory. Czyżby zaangażowany w polityczne analizy sytuacji w Zjednoczonej Prawicy nie zauważył, że jego koledzy z opozycji wcale nie chcą przejmować władzy w tak trudnych czasach? kk/”GW”
Awans zamiast dymisji Zbigniewa Gryglasa. Wicepremier Sasin tworzy dla niego nowy departament w Ministerstwie Aktywów Państwowych^Zespół wPolityce.pl^2021-02-17 11:16:43.796852+01:00^https://wpolityce.pl/polityka/539542-awans-zamiast-dymisji-zbigniewa-gryglasa^Jak podaje WP, Zbigniew Gryglas zamiast zostać zdymisjonowany, jak oczekiwał Jarosław Gowin, dostanie nowo tworzony Departament Nadzoru w Ministerstwie Aktywów Państwowych. Zmianę statutu ministerstwa, potrzebną do utworzenia nowego departamentu podpisał już wicepremier Jacek Sasin. Teraz będzie musiał ją zatwierdzić premier Mateusz Morawiecki  Zdaniem informatorów Wirtualnej Polski, wiceministrowi Gryglasowi mają podlegać m.in. spółki zbrojeniowe. Do tej pory w Ministerstwie Aktywów Państwowych funkcjonowały dwa Departamenty Nadzoru i Biuro do spraw Reformy Nadzoru Właścicielskiego. Wicepremier Sasin powołuje zatem trzeci departament nadzoru dla Zbigniewa Gryglasa. Nadal nie jest jasne, czy zmiany te podpisze premier Morawiecki. Od wielu miesięcy Gryglas uznawany jest za lojalnego współpracownika wicepremiera Sasina. Ma to być sygnał dla środowiska zbrojeniowego, że wiceminister zostaje i że jest „decyzyjny”  — powiedział WP informator. Jak wiemy Zbigniew Gryglas wraz z kilkoma innymi posłami w sobotę został wydalony z Porozumienia Jarosława Gowina. Według sądu koleżeńskiego złamali statut partii. Ponadto partia oczekuje dymisji polityków, którym została cofnięta rekomendacja do sprawowania funkcji w ministerstwach. CZYTAJ WIĘCEJ: -Porozumienie oczekuje dymisji polityków bez rekomendacji. Strzeżek: Formalności zostaną dopełnione najpóźniej w ciągu kilku dni -TYLKO U NAS. Porozumienie cofa rekomendacje dla ministrów. Cieślak: Decyzje podjęły grona, które nie są ciałami statutowymi partii Oficjalne cofnięcie rekomendacji wyrzuconym z partii wiceministrom nadal nie dotarło do premiera. Jak informuje WP, ma się to stać dzisiaj. Wyrzuceni posłowie nie kryli swojego niezadowolenia z decyzji Prezydium Zarządu Porozumienia, o czym można było się dowiedzieć na naszym portalu. CZYTAJ TAKŻE: TYLKO U NAS. Zawieszeni politycy Porozumienia zabierają głos. „Wyrzucanie jest wyrazem słabości i braku argumentów” Cała sytuacja to echa sporu w Porozumieniu, pomiędzy Adamem Bielanem i jego stronnikami a Jarosławem Gowinem i resztą partii. Europoseł Adam Bielan uważa, że zarząd partii, rozszerzony w październiku 2020 r. na wniosek Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. Utworzenie nowego departamentu przez wicepremiera Jacka Sasina z pewnością jest jasnym sygnałem, że Zbigniew Gryglas jest jego ważnym współpracownikiem. Jak twierdzi WP „decyzja ta na pewno nie została podjęta bez wiedzy prezesa PiS Jarosława Kaczyńskiego. Może to być sygnał dla Jarosława Gowina, że Kaczyński oczekuje szybkiego zakończenia wewnętrznego sporu w Porozumieniu.” mm/wp.pl
Skandal w Gdańsku! Dulkiewicz wybudowała plac zabaw za 350 tys. Dlaczego tak drogo? Bo tyle zażyczyli sobie Niemcy^Zespół wPolityce.pl^2021-02-17 11:03:04.132334+01:00^https://wpolityce.pl/polityka/539540-skandal-w-gdansku-350-tys-na-plac-zabaw-dla-doroslych^Sama huśtawka kosztowała 36 tysięcy złotych. Hamak – 23 tys. zł. Jeden kosz na śmieci – bagatela tysiąc złotych. Na cztery ławki natomiast przeznaczono ponad 10 tysięcy złotych, a to nie koniec. Łącznie z Budżetu Obywatelskiego przeznaczono na gdański „Karuzelin” - plac zabaw dla osób dorosłych - 350 tysięcy złotych. O skandalu poinformowało Radio Gdańsk CZYTAJ RÓWNIEŻ: -Strefa Relaksu odzwierciedleniem rządów Trzaskowskiego. Radni PiS krytykują absurdalny pomysł władz Warszawy -Trzaskowski dyskryminuje Pesę? Warszawska SKM zerwała kontrakt. Furgalski: Lepsze byłoby dostarczenie pociągów z opóźnieniem 56 615 zł pochodziło ze środków podatników miasta Gdańska. Inwestorem placu zabaw, który powstał w parku im. Ronalda Reagana na gdańskim Przymorzu, była Dyrekcja Rozbudowy Miasta Gdańska. Ratusz tłumaczy się, że wysoki koszt inwestycji wynikał z atestu. Argumentuje, że posiadała go wyłącznie firma w Niemczech. Czy rzeczywiście? Sprawdzą gdańscy radni Prawa i Sprawiedliwości, którzy przeanalizują teraz dokumentację przekazaną przez Dyrekcję Rozbudowy Miasta Gdańska. Jeżeli się okaże, że doszło do uchybień, sprawa trafi do prokuratury. Po doniesieniach medialnych przeprowadziliśmy kontrolę w Dyrekcji Rozbudowy Miasta Gdańska. Miasto kolejny raz nie odpowiedziało nam w sposób dokładny na naszą interpelację. Pytaliśmy m.in. o kosztorys, którego nie otrzymaliśmy. Podczas kontroli, mimo początkowych problemów, udało nam się pozyskać wszystkie dokumenty dotyczące zamówienia  — powiedział Radiu Gdańsk Andrzej Skiba, radny z klubu Prawa i Sprawiedliwości. Z naszych wstępnych ustaleń wynika, że zostały zamówione przyrządy, dla których atesty posiada wyłącznie firma z Niemiec. Będziemy, sprawdzać dlaczego tak się stało  — dodaje cytowany przez rozgłośnię inny radny PiS Przemysław Majewski. Warto dodać, że mimo iż inwestycja była tak droga, zabrakło w niej trampolin czy karuzeli, za którymi głosowali mieszkańcy.  Dwa lata temu Gdańsk kupił 14 używanych autobusów z Niemiec. Od roku leżą i parcieją w hangarze. Okazuję się, że gdański magistrat nawet place zabaw zamawia u producenta z Niemiec. Ceny: jedna huśtawka ponad 70 k. — skomentował sprawę na Twitterze Kacper Płażyński.
Rondo Praw Kobiet zastąpi Rondo Dmowskiego? Zajmie się tym dziś Komisja ds. Nazewnictwa. Jaruzelska: "Nie było tego w planach"^Zespół wPolityce.pl^2021-02-17 10:32:12.438042+01:00^https://wpolityce.pl/polityka/539536-rondo-praw-kobiet-zastapi-rondo-dmowskiego^„Szymon Hołownia łowi. To łowienie posłów Platformy Obywatelskiej przypomina, że za chwilę nie będzie to Ruch Szymona Hołowni ‘Polska 2050’, tylko że to będzie ‘Platforma Obywatelska 2050’ – oceniła na antenie RMF FM Monika Jaruzelska, warszawska radna. Jako zupełnie nowa siła, nowe rozdanie i świeżość to w momencie, kiedy będziemy mieli twarze z Platformy to to będzie nową hybrydą PO —argumentuje warszawska radna. Część z tych polityków jest po nie pierwszej „przecenie politycznej” —zaznaczyła odnosząc się do polityków, którzy przeszli do ruchu Hołowni. Od wczoraj ja i inni członkowie Komisji ds. Nazewnictwa Miejskiego z Platformy zaczęliśmy dostawać setki e-maili w sprawie zmiany nazwy Ronda Dmowskiego na Rondo Praw Kobiet - poinformowała warszawska radna Monika Jaruzelska, która jest wiceprzewodnicząca Komisji ds. Nazewnictwa Miejskiego. Jestem wiceprzewodniczącą Komisji ds. Nazewnictwa Miejskiego (…). Od wczoraj ja i osoby z Platformy zaczęliśmy dostawać dosłownie setki e-maili różnie podpisanych, ale zdarzały się tam znane nazwiska, jak Agnieszka Graff czy Andrzej Leder, które mówiły, o tym, że na posiedzeniu Komisji ds. Nazewnictwa Miejskiego, które odbędzie się dziś o 17, będzie poruszona kwestia zmiany Ronda Dmowskiego, na Rondo Praw Kobiet —poinformowała w środę na antenie RMF FM Jaruzelska. Jednak, jak wyjaśniła, „nie było tego w ogóle w planach i nie mamy tego w porządku obrad”.  W treści tych e-maili jest nie tylko podkreślane, że kobiety zasługują, żeby mieć rondo praw kobiet, w szerokim pojęciu - i tych praw, które zdobyłyśmy po 1918 r., ale też w związku z ostatnimi wydarzeniami orzeczenia Trybunału - ale przede wszystkim w tych mailach Dmowski jest nazywany antysemitą, rasistą, ksenofobem, faszystą. Pytana, czy będzie głosować za tą zmianą zapowiedziała, że nie.  Ja uważam przede wszystkim, że nie powinno się to znaleźć w porządku obrad —powiedziała. Absolutnie uważam, że powinno powstać coś takiego jak rondo, plac, ulica praw kobiet, natomiast to nie powinno się moim zdaniem przez pewnego rodzaju wymuszenie odbyć, bo to jest tryb rewolucyjny —dodała. Tłumaczyła, że „nie chciałaby, żeby to powstało na zasadzie wymuszenia, że to ma być akurat na rondzie Romana Dmowskiego”.  Zamykanie Romana Dmowskiego tylko w słowach +antysemita+ i +faszysta+ jest pewnego rodzaju ignorancją, jest to jednak osoba znacząca dla naszej historii. Jest to ignorancja i zdecydowanie polityczna rzecz —oceniła. Zdaniem Jaruzelskiej, jeśli teraz zapadłaby decyzja, żeby zmienić nazwę Ronda Dmowskiego na Rondo Praw Kobiet, spowodowałoby to zamieszki. Obrońcy by poszli i narodowcy by na pewno w tym momencie walczyli, wtedy i kobiety by wyszły. W związku z tym, to by się mogło bardzo źle skończyć —zauważyła. Poinformowała, że jeśli ta dyskusja odbędzie się, ona jako radna chce wystąpić z wnioskiem, żeby ewentualnie zmienić nazwę na przykład placu na Rozdrożu albo tak zwanej patelni przy wyjściu z Metra Centrum.  Czyli poszukać innego miejsca, niekoniecznie w tak kontrowersyjnym miejscu —powiedziała. W grudniu warszawscy radni Koalicji Obywatelskiej nie zgodzili się na nazwanie jednej z warszawskich ulic imieniem Lecha Kaczyńskiego. Do sprawy odniosła się Jaruzelska, która była za nazwaniem ulicy imieniem byłego prezydenta Warszawy i prezydenta RP.  To nie tyle, że to jest z mojej strony jakieś uwielbienie, że powinna być ulica Lecha Kaczyńskiego, choć chciałabym, żeby była ulica Marii i Lecha Kaczyńskich, bo panią prezydentową bardzo lubiłam, miałam okazję poznać osobiście i naprawdę mam do niej i duży szacunek i sympatię i było mi po ludzki bardzo smutno, kiedy zginęła. Mnie nie zależy na tej ulicy tak bardzo, ale zależy mi żeby chociaż na poziomie samorządu politycy dotrzymywali słowa —powiedziała. Pytana o powód, dla którego radni KO nie chcą nazwy zmiany ulicy, odparła, że „argument był taki, że po tym co PiS zrobiło rękoma trybunału kobietom (…) że w tym momencie może to być przeszkodą, żeby coś takiego było. Nie byłoby to na rzecz Platformy, żeby teraz coś takiego powiedzieć”. Jaruzelska pytana była również o willę przy ul. Ikara, gdzie mieszkał jej ojciec gen. Wojciech Jaruzelski. Wszystko wskazuje na to, że za kilka miesięcy będę mogła się przeprowadzić —ujawniła RMF FM Monika Jaruzelska, która zgodnie z decyzją sądu jest jedyną prawowitą spadkobierczynią willi przy ul. Ikara na warszawskim Mokotowie.  Robię remont: zmiana rur, systemu elektrycznego z lat 70. —powiedziała. Dopytywana przez Roberta Mazurka, co się stanie z mundurami po generale, odpowiedziała:  Zostaną w domu. (…) Zapraszam. Zawsze będzie pan mógł odwiedzić mnie, przymierzyć mundur i zrobić sobie selfie. W rozmowie pojawił się również wątek dotyczący protestów kobiet organizowanych przez Strajk Kobiet. Pytana czy uczestniczyła w nich, Jaruzelska odpowiedziała: Nie, nie uczestniczyłam w protestach kobiet. Byłam po stronie kobiet i uważałam, że jeszcze w takim momencie orzeczenie TK jest bardzo złą rzeczą. Niekoniecznie podobała mi się wymowa tych demonstracji czy wulgarne hasła, choć powiedziałabym, że rozumiałam, bo one były absolutnie adekwatne do emocji, które się z tym wiązały —dodała.
Terlecki: Jestem optymistą i wierzę, że Zjednoczona Prawica przetrwa do wyborów. Znów się skonsoliduje i wygra^Zespół wPolityce.pl^2021-02-17 10:08:54.769103+01:00^https://wpolityce.pl/polityka/539534-terlecki-wierze-ze-zjednoczona-prawica-przetrwa-do-wyborow^Jestem optymistą i wierzę, że Zjednoczona Prawica przetrwa do wyborów, że się znów skonsoliduje i wygra następne wybory - oświadczył w środę wicemarszałek Sejmu, szef klubu PiS Ryszard Terlecki. CZYTAJ RÓWNIEŻ: -Rzecznik Porozumienia dementuje rewelacje Gawkowskiego. Sroka: Zapewniam, że nasi posłowie nie umawiają się nikim spoza ZP -Porozumienie stawia ultimatum? Sroka: Od tego, czy odwołani zostaną Cieślak, Gryglas i Żalek zależy spójność Zjednoczonej Prawicy Szef klubu PiS w Programie Trzecim Polskiego Radia został zapytany w kontekście sytuacji w Porozumieniu, czy ma „jakieś czułe słówka dla koalicjantów, którzy chodzą własnymi drogami”. No nie mam. To nie jest okazja do tego, żeby czule się o nich wypowiadać. Niestety to jest taki pomysł, żeby własne ambicje, czy własne pomysły przedkładać ponad interes wspólny — odparł. Dopytywany czy jego stwierdzenie odnosi się tylko do Porozumienia czy też do Solidarnej Polski, odparł: „No tak, choć w tej chwili bardziej oczywiście do Porozumienia”. Jestem optymistą i wierzę, że Zjednoczona Prawica przetrwa do wyborów. Przetrwa w tym sensie, że się znów skonsoliduje i wygra następne wybory — zaznaczył. Terlecki został też zapytany o wycofanie przez Porozumienie rekomendacji dla trzech byłych polityków tego ugrupowania, którzy zasiadają w rządzie. Zbierze się kierownictwo partii (PiS), a potem pewnie Rada Koalicyjna i zdecydujemy, co zrobić w takiej dość dziwnej sytuacji — mówił. Jak dodał, to jest nowa sytuacja, nad którą trzeba się zastanowić.  Pytanie zresztą, co właściwie się dzieje z Porozumieniem, czy jest jeszcze Porozumienie, czy są może dwa Porozumienia — mówił Terlecki. W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd. Ponadto, zdaniem Bielana, trzyletnia kadencja Gowina, upłynęła w kwietniu 2018 r. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia, przejął obowiązki prezesa partii. 5 lutego decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. Następnie ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech członków rządu: ministra-członka RM Michała Cieślaka, wiceministra aktywów państwowych Zbigniewa Gryglasa i wiceministra funduszy i polityki regionalnej Jacka Żalka, którym wycofano rekomendacje. W środę wicerzecznik ugrupowania Jan Strzeżek mówił, że Porozumienie poinformowało już oficjalnie koalicjantów - PiS i Solidarną Polskę - o wycofaniu rekomendacji dla tych trzech osób.  aw/PAP
Rzecznik Porozumienia dementuje rewelacje Gawkowskiego. Sroka: Zapewniam, że nasi posłowie nie umawiają się nikim spoza ZP^Zespół wPolityce.pl^2021-02-17 09:45:39.602659+01:00^https://wpolityce.pl/polityka/539530-sroka-dementuje-rewelacje-gawkowskiego-ws-porozumienia^W Porozumieniu są sami rozsądni posłowie i zapewniam, że nikt z nich nie umawiał się z posłem Lewicy Krzysztofem Gawkowskim, ani też z kimkolwiek spoza Zjednoczonej Prawicy - podkreśliła w środę rzeczniczka Porozumienia Magdalena Sroka. CZYTAJ RÓWNIEŻ: -Nie ma wniosków o dymisje ministrów z Porozumienia. Terlecki: Wkrótce zbierze się kierownictwo PiS, potem może Rada Koalicyjna -Porozumienie stawia ultimatum? Sroka: Od tego, czy odwołani zostaną Cieślak, Gryglas i Żalek zależy spójność Zjednoczonej Prawicy Szef klubu Lewicy Krzysztof Gawkowski poinformował w środę, że będzie namawiać posłów Porozumienia, aby głosowali przeciw projektowi ustawy o podatku od reklam. Ocenił, że „jest kilku posłów w Porozumieniu bardzo rozsądnych”. Ujawnił, że pierwsze spotkanie jest zaplanowane na piątek. Poinformował, że w rozmowie ma wziąć udział dwóch posłów, ale nazwisk nie podał. Do tej wypowiedzi odniosła się na Twitterze Sroka.  W Porozumieniu Jarosława Gowina są sami rozsądni posłowie i zapewniam, że nikt z nich nie umawiał się z posłem Krzysztofem Gawkowskim ani też z kimkolwiek spoza Zjednoczonej Prawicy — poinformowała posłanka.
Opozycja spotka się z politykami Porozumienia ws. podatku od reklam. Gawkowski: "Jest kilku posłów bardzo rozsądnych"^Zespół wPolityce.pl^2021-02-17 09:21:14.294494+01:00^https://wpolityce.pl/polityka/539525-opozycja-spotka-sie-z-poslami-porozumienia-ws-podatku^W piątek będziemy namawiać posłów Porozumienia, aby głosowali przeciw projektowi ustawy o podatku od reklam – poinformował w środę w radiu TOK FM szef klubu Lewicy Krzysztof Gawkowski. CZYTAJ RÓWNIEŻ: — TYLKO U NAS. Opozycja przyjmuje deklarację ws. wolności mediów. Lichocka: To popis hipokryzji. Chodzi o zakłamywanie rzeczywistości — Opozycja wzywa rząd do wycofania się z podatku od reklam. Politycy przyjęli wspólną deklarację. Terlecki: Kto się nabierze na ich kłamstwa? Poseł Lewicy wyraził zadowolenie z wczorajszego spotkania opozycji ws. podatku o reklam. Stwierdził nawet, że pozostanie ono „w historii pieczątką tej kadencji, że opozycja umie współpracować”. To jest jedno z kluczowych spotkań, które miało miejsce w ostatnich latach, bo zebranie w jednej sali wszystkich klubów opozycyjnych, które mówiły jednym głosem „nie” dla ubezwłasnowolnienia mediów, dla ograniczenia ich niezależności, myślę że pozostanie w historii pieczątką tej kadencji, że opozycja umie współpracować, potrafi się dogadać w sprawach fundamentalnych i jest mądra w tym, że umiałaby rządzić po Kaczyńskim. Są planowane kolejne działania — stwierdził Gawkowski. Żeby wygrać z PiS-em głosowanie, trzeba mieć większość, a do tego potrzeba posłów, albo Porozumienia, albo posłów PiS-u. (…) Teraz zaczniemy rozmowy, które mają doprowadzić do tego, że pan (wicepremier, lider Porozumienia Jarosław) Gowin i jego środowisko, ewentualnie jacyś posłowie z PiS-u też się zdeklarują przeciw tej ustawie — dodał. Ocenił, że „jest kilku posłów bardzo rozsądnych w Porozumieniu”. Ujawnił, że pierwsze spotkanie jest zaplanowane na piątek. Poinformował, że w rozmowie ma wziąć udział dwóch posłów, ale nazwisk nie podał. Jest kilku posłów bardzo rozsądnych w Porozumieniu. Te spotkania mają być w tym i przyszłym tygodniu. Trudno, żebym zmienił dobry zwyczaj i ogłosił, z kim będę rozmawiał, a z kim będzie rozmawiał pan Cezary Tomczyk. Jest pierwsze spotkanie w piątek zaplanowane. Spokojnie poczekamy, ja nie będę zdradzał, bo chodzi o to, żeby to dopiąć — stwierdził poseł Lewicy Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek ma trafić m.in. do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. We wtorek minął termin prekonsultacji ws. projektu. Rządowe plany zaniepokoiły dużą część mediów, które w ubiegłą środę protestowały we wspólnej akcji „Media bez wyboru”. W piątek sprzeciw wobec projektowanych zmian wyraził koalicjant PiS - Porozumienie. xyz/PAP/TOK FM
PSL jest gotowe poprzeć ratyfikację funduszu odbudowy. Stawia jednak warunki. Kosiniak-Kamysz: Musi to być podział transparentny^Zespół wPolityce.pl^2021-02-17 09:18:57.092104+01:00^https://wpolityce.pl/polityka/539526-psl-gotowe-poprzec-ratyfikacje-unijnego-funduszu-odbudowy^Jesteśmy gotowi poprzeć w Sejmie projekt ustawy o ratyfikacji unijnego funduszu odbudowy, ale samorządy powinny uczestniczyć w podziale środków - mówił lider PSL Władysław Kosiniak-Kamysz. Ocenił, że nieprzyjęcie tego projektu przez rząd świadczy o tym, że koalicja rządząca „przestaje działać”. CZYTAJ RÓWNIEŻ: -Dyskusja ws. funduszu odbudowy. „To dokument”, który na lata zdefiniuje Unię, i będzie wpływał na poziom suwerenności” -TYLKO U NAS. KE ponagla polski parlament ws. ratyfikacji Funduszu Odbudowy. List do marszałków Sejmu i Senatu We wtorek rząd zajmował się m.in. projektem ustawy o ratyfikacji decyzji dot. unijnego funduszu odbudowy. Chodzi ratyfikacje decyzji Rady UE z 14 grudnia 2020 r. w sprawie systemu zasobów własnych Unii Europejskiej. Premier Mateusz Morawiecki, pytany o to na późniejszej konferencji prasowej, poinformował, że projekt nie został przyjęty, ale toczyła się na jego temat dyskusja.  Ta dyskusja została rozpoczęta. Będziemy ją na forum politycznym, jak i merytorycznym kontynuować, ponieważ, zasadniczo, podstawowe kwestie zostały już przyjęte w grudniu — zaznaczył szef rządu. W środę lider PSL, pytany w Polsat News, czy „podtrzymuje ofertę ludowców dla premiera Morawieckiego co do wsparcia w Sejmie przy głosowaniu nad funduszem odbudowy”, odpowiedział twierdząco.  Jesteśmy gotowi to poprzeć. Oczywiście chcielibyśmy zobaczyć, jak przygotowany będzie podział tych środków. Chciałbym, żeby samorządowcy w tym uczestniczyli — oświadczył. Uzasadniając stanowisko PSL, Kosiniak-Kamysz zaznaczył:  My popieramy integrację Polski z Unią Europejską. Pan premier zgodził się w lipcu na najbardziej daleko idący krok od czasu traktatu lizbońskiego (z 13 grudnia 2007 roku - przyp. PAP), na wspólne zadłużenie, wspólne obligacje, ale też fundusz odbudowy, który - pomimo sprzeciwu radykałów z PiS-u, Solidarnej Polski - udało się przeforsować. Po uwadze, że we wtorek rząd nie przyjął projektu, polityk został zapytany, „jak PSL podchodzi do tego rodzaju przeciągania liny w obozie Zjednoczonej Prawicy”. W odpowiedzi ocenił, że ta koalicja „przestaje działać”. Widać, że nie ma poparcia ani już dla dobrych projektów, tak jak ten, czyli funduszu odbudowy, ani dla złych projektów, gdzie premier Jarosław Gowin mówi, że nie poprze haraczu od mediów (opłaty od reklam - PAP). Jeżeli nie ma poparcia w rządzie ani dla dobrych, ani złych projektów, no to znaczy, że ta koalicja przestaje funkcjonować — powiedział Kosiniak-Kamysz. Jak dodał, „rządzący nie mają stabilnej większości, nie są w stanie budować stabilnej większości wokół najważniejszych projektów, które zgłaszają”. Pytany, pod jakimi warunkami PSL poprze projekt ustawy ratyfikującej fundusz odbudowy, podkreślił: „Po pierwsze, samorządowcy - niezależnie od legitymacji partyjnej i bezpartyjni - mają mieć wpływ na to, gdzie te środki będą trafiały”. Jak dodał, „to nie może być tak, że będzie znów jak z funduszem inwestycji samorządowych, że tylko wyłącznie PiS i akolici PiS-u tacy wójtowie i burmistrzowie dostają środki z drugiej transzy”.  Musi to być podział transparentny — zaznaczył. Lider PSL i szef klubu Koalicja Polska - PSL, UED, Konserwatyści zwrócił też uwagę na prace w Senacie w tej sprawie.  Rozmawiamy, żeby przedstawić swoją konkretną propozycję dotyczącą udziału samorządowców w odbudowie „pokowidowej”  — sprecyzował. aw/PAP
Premier Morawiecki publikuje obszerny wpis przed szczytem V4: "Dziękujemy za trzy dekady współpracy wyszehradzkiej"^Zespół wPolityce.pl^2021-02-17 09:13:39.149121+01:00^https://wpolityce.pl/polityka/539523-premier-dziekujemy-za-trzy-dekady-wspolpracy-wyszehradzkiej^Dziękujemy za trzy dekady współpracy wyszehradzkiej; dzisiaj siła Grupy Wyszehradzkiej opiera się na synergii działania wspólnotowego, mocniejszej pozycji negocjacyjnej w UE, reprezentacji interesów i strategicznych celów naszego regionu na arenie międzynarodowej - oświadczył premier Mateusz Morawiecki. CZYTAJ RÓWNIEŻ: W Krakowie szczyt szefów rządów V4. Wiceszef MSZ: „To punkt kulminacyjny obchodów 30-lecia Grupy Wyszehradzkiej”. SPRAWDŹ SZCZEGÓŁY W Krakowie na Zamku Królewskim na Wawelu oraz w Centrum Konferencyjnym ICE odbędzie się w środę szczyt szefów rządów państw Grupy Wyszehradzkiej z okazji 30-lecia formatu. Podczas organizowanego przez polską prezydencję w V4 szczytu planowane są sesje plenarne, panel tematyczny i podpisanie wspólnych deklaracji. Szef polskiego rządu w porannym wpisie na Facebooku dziękował za trzy dekady współpracy wyszehradzkiej. Upadek komunizmu w Europie był przełomowym momentem dla uwolnienia ogromnego potencjału drzemiącego w krajach Europy Środkowej. Umożliwił on zrzucenie ciasnego gorsetu ograniczeń i oswobodzenie się spod wpływów sowieckich. Przed krajami środkowoeuropejskimi otworzyły się nowe perspektywy i wyzwania. 30 lat temu, niewiele ponad rok od tego historycznego wydarzenia, na mocy deklaracji podpisanej 15 lutego 1991 roku w węgierskim Wyszehradzie, miejscu nawiązującym do czternastowiecznych zjazdów królów Polski, Czech i Węgier, powołana została do życia wyjątkowa formuła współpracy - Grupa Wyszehradzka — napisał Morawiecki. Jak dodał długa i niełatwa droga Polski, Węgier, Słowacji i Czech do suwerenności politycznej była mocnym impulsem do budowania stabilizacji i poczucia bezpieczeństwa w oparciu o regionalną integrację i poszukiwanie miejsca w rodzinie europejskiej.  Dla Polski ciężko doświadczonej najpierw piętnem II wojny światowej, a później kilkudziesięcioletnim podporządkowaniem reżimowi komunistycznemu, była to mimo że niełatwa, ale naturalna ścieżka rozwoju. Wzajemne wsparcie i współpraca ułatwiły, że już w 1999 roku Polska, Węgry i Czechy weszły do struktur NATO, a niedługo później dołączyła do nich Słowacja. Natomiast od 2004 roku wszystkie kraje V4 są pełnoprawnymi państwami członkowskimi UE, mającymi aktywny wpływ na rozwój jej polityk i wzmacniającymi jej konkurencyjność gospodarczą — zauważył. Morawiecki dodał we wpisie, że w momencie gdy Europa Środkowa rozwijała szlaki dostaw od Wschodu na Zachód, „my przyjęliśmy strategię integrującą region w wymiarze Północ-Południe”.  W pojedynkę moglibyśmy być nieco słabsi, jednak jako grupa stanowimy realną siłą na gospodarczej mapie świata — podkreślił. Premier dodał, że grupa wyszehradzka ewoluowała na przestrzeni lat. W pierwszych latach istnienia - wskazał - ze względu na swój niesformalizowany charakter, współpraca wyszehradzka nie była „usystematyzowana”. Zmieniło się to - kontynuował - w 1999 roku wraz z wprowadzeniem systemu rotacyjnych prezydencji.  Cieszymy się, że Polsce przypadł przywilej sprawowania przewodnictwa właśnie dziś, kiedy świętujemy 30-lecie Grupy — czytamy we wpisie. Dzisiaj siła Grupy Wyszehradzkiej opiera się na synergii działania wspólnotowego, mocniejszej pozycji negocjacyjnej w strukturach UE, reprezentacji interesów i strategicznych celów naszego regionu na arenie międzynarodowej. Wspólnie możemy więcej — podkreślił. Premier wskazał, że jako cztery suwerenne państwa nie musimy zgadzać się w każdej kwestii, jednak nasze geograficzne sąsiedztwo, tożsamość wynikająca z bardzo zbliżonych doświadczeń historycznych i wspólne wyzwania społeczno-gospodarcze sprawiają, że zakres naszych wspólnych interesów jest naprawdę szeroki, o czym świadczy regularna i aktywna współpraca sektorowa w dziesiątkach obszarów, takich jak bezpieczeństwo, migracje i polityka spójności, ale też rozwój jednolitego rynku, czy gospodarki cyfrowej. Przez ostatnie 30 lat nasze kraje dokonały milowego skoku, tworząc wysoko konkurencyjne gospodarki, które z powodzeniem rywalizują z rynkami zachodnimi. W ostatnich latach ich wzrost gospodarczy znacząco przewyższał średnią w UE, która wynosiła 2,1 proc. wobec 3,8 proc. w Grupie Wyszehradzkiej. Na tle UE kraje V4 mogą pochwalić się niższymi stopami bezrobocia, które w grudniu 2020 nie przekraczały średniej unijnej, a w Czechach i Polsce były najniższe w całej Unii. Kraje V4 odpowiadając za blisko 15 proc. obrotów w handlu zagranicznym UE mają silny mandat i głos w dyskusji wewnątrzunijnej — wskazał. Morawiecki zaznaczył, że Grupa Wyszehradzka to nie tylko polityka. Jako przykład podał Międzynarodowy Fundusz Wyszehradzki (IVF), którego działalność od 2000 r. - jak napisał - stanowi jedno z największych osiągnięć grupy. Od początku pełni on kluczową rolę – zbliża do siebie nasze społeczeństwa, wzmacniając wzajemne zrozumienie i świadomość wspólnoty naszych losów. Od 2000 r. Fundusz Wyszehradzki ufundował już ponad 2400 stypendiów dla naszych studentów i umożliwił realizację blisko 6 tysięcy projektów w naszych czterech państwach, ale także w krajach Partnerstwa Wschodniego i Bałkanów Zachodnich, które chcą czerpać z doświadczeń V4 — wymienił premier. Morawiecki zwrócił też uwagę, że aktualna „bezprecedensowa sytuacja pandemiczna” na świecie i w Europie uwypukliła jak ważna jest współpraca dobrosąsiedzka w pokonywaniu sytuacji kryzysowych.  Trudny dla nas wszystkich czas pandemii Covid-19 pokazał niejednokrotnie prawdziwą przyjaźń pomiędzy naszymi państwami. Wymiana informacji i know-how, misje służb medycznych pomiędzy państwami Grupy, czy powołanie wirtualnego centrum wymiany informacji V4 ds. COVID-19 to tylko niektóre działania, które pomagają realnie ograniczać zagrożenie i koordynować nasze działania w zakresie walki z pandemią — wskazał. Dlatego też - kontynuował Morawiecki - mimo kryzysu spowodowanego Covid-19 „odważnie patrzymy w przyszłość”.  Hasłem przewodnim polskiej prezydencji jest „Back on track”. Naszym celem jest jak najszybszy powrót na ścieżkę rozwoju i ożywienia kontaktów między społeczeństwami. Ważną dźwignią będzie wzmocnienie współdziałania w obszarze innowacji i nowych technologii oraz rozwój cyfrowy regionu — oświadczył. Dodał, że w latach 2017-2019 gospodarka cyfrowa w Europie Środkowo-Wschodniej rosła o prawie 8 proc. rocznie, znacznie szybciej niż w pięciu największych gospodarkach Europy Zachodniej. Stawiamy na projekty, które poprawią poziom cyfryzacji, choć już teraz wszystkie kraje V4 prezentują wysoki stopień digitalizacji w różnych dziedzinach – Czechy w obszarze sztucznej inteligencji, Słowacja w obszarze robotyki przemysłu motoryzacyjnego, a Polska mediów i rozrywki, czy też sektora bankowego. Z kolei Węgry wykazują wysokie wskaźniki cyfryzacji w sektorze usług profesjonalnych i biznesowych, a także publicznych — czytamy we wpisie. Morawiecki stwierdził też, że przez minione 30 lat państwa Grupy Wyszehradzkiej zapomniały o swoim komunistycznym bagażu, dały się ponieść transformacji polityczno-gospodarczej, która przestawiła je na tory stabilnego i bezpiecznego rozwoju.  Grupa Wyszehradzka obejmuje dziś region dynamicznego, zrównoważonego rozwoju, o dużej atrakcyjności inwestycyjnej i aspiracjach twórczego przywództwa w sercu Europy. Dlatego, w następną dekadę wchodzimy z wysokimi aspiracjami i nadzieją na kontynuację aktywnej i skutecznej współpracy również w formacie wyszehradzkim, z pożytkiem dla naszych obywateli, państw i całej UE — napisał premier. W imieniu polskiego przewodnictwa w V4 i całego narodu polskiego dziękujemy serdecznie za 30 lat bliskiej i przyjacielskiej współpracy! — podsumował Morawiecki.      Grupa Wyszehradzka jest nieformalną regionalną formą współpracy Polski, Czech, Słowacji i Węgier i określana jest jako jeden z owoców upadku komunizmu i transformacji ustrojowej w państwach Europy Środkowo-Wschodniej. Za umowną datę jej powstania przyjmuje się 15 lutego 1991 r., kiedy ówcześni prezydenci Polski Lech Wałęsa i Czechosłowacji Vaclav Havel oraz premier Węgier Jozsef Antall podpisali deklarację określającą cele i warunki wzajemnej współpracy. Miało to miejsce w węgierskim Wyszehradzie, gdzie w XIV wieku spotykali się królowie Polski, Czech i Węgier na negocjacje gospodarcze i polityczne. Cele Grupy zmieniały się w kolejnych latach i określały współpracę początkowo trzech, a po rozpadzie Czechosłowacji w 1993 r. czterech krajów. Wraz z ich osiągnięciem współpraca ta słabła i po jakimś czasie była wznawiana, tak jak po przyjęciu w 1999 r. Polski, Czech i Węgier do NATO oraz po wstąpieniu Polski, Czech, Węgier i Słowacji do UE w 2004 r. Od 2004 r. wszystkie kraje V4 są członkami Unii Europejskiej, a Grupa Wyszehradzka stanowi forum wymiany doświadczeń oraz wypracowywania wspólnych stanowisk w sprawach dotyczących regionu i UE.  kpc/PAP/Facebook
Szybko poszło. Hennig-Kloska krytykuje starą partię z zapałem neofitki: "Nowoczesna stanęła w miejscu, niewiele się dzieje"^Zespół wPolityce.pl^2021-02-17 08:50:18.960158+01:00^https://wpolityce.pl/polityka/539522-hennig-kloska-krytykuje-nowoczesna-stanela-w-miejscu^„Nowoczesna nie prowadzi dziś własnego projektu politycznego. Stanęła w miejscu, niewiele się dzieje. Takiej polityki mam już dość” — powiedziała w Radiu Zet Paulina Hennig-Kloska, która przeszła z Nowoczesnej i klubu KO do Polski 2050. CZYTAJ RÓWNIEŻ: — NASZ WYWIAD. Prof. Chwedoruk: Transfer Hennig-Kloski to jeden z etapów wojny domowej w liberalnym nurcie opozycji — TYLKO U NAS. Meysztowicz po transferze Hennig-Kloski: Jest mi przykro. Nowoczesna przeżyła w swoim żywocie już wiele odejść — Komedia! Hennig-Kloska próbuje się tłumaczyć: „Przejście w czwartek było plotką”; „Na szali leżała kropka i Polska z lepszą polityką” Nie każdy wyborca, również mój, rozumie dziś moją decyzję i gwarantuję, że o każdego wyborcę będę walczyć  — powiedziała nowa poseł koła Polski 2050. Rozmowy trwały po obydwu stronach między czwartkiem a niedzielą. Nikt tak naprawdę nie zrozumiał głębi problemu, o którym mówiłam — przekonywała. Sporo uwagi podczas rozmowy poświęcono Nowoczesnej. Hennig-Kloska tłumaczyła się z transferu i odejścia „w kiepskim stylu”. Polityk krytykowała swoją starą partię.  Moi koledzy z Nowoczesnej w środę wieczorem dowiedzieli się o tym, co planuję. Uznałam, że powinnam odbyć z nimi rozmowę. Ale nie taką, co kto proponuje — mówiła. Powiedziałam, że pojawiły się wątpliwości w kwestiach fundamentalnych i to prawda, takie miałam odczucia. Kolejne 3 dni dały rozwiały wątpliwości. To pokazuje, jak ważna to była dla mnie decyzja — dodała.  Wieczorem w niedzielę nie rozmawiałam z nikim z KO ani z Nowoczesnej ani z PO — powiedziała. Czy to oznacza, że lider Nowoczesnej Adam Szłapka kłamie? Mija się z prawdą. Ostatni raz rozmawiałam z nim w niedzielę rano — odpowiedziała Hennig-Kloska. Gdyby wsłuchiwał się w to, co mówię, to wiedziałby, że wciąż podejmuję decyzję i mam wątpliwości czy zostać — dodała. Nowoczesna nie prowadzi dziś własnego projektu politycznego. Stanęła w miejscu, niewiele się dzieje. Takiej polityki mam już dość — mówiła dalej. Hennig-Kloska, podobnie jak wcześniej Joanna Mucha, z zapałem „neofitki” krytykuje starą partię. Szybko poszło. olnk/Radio Zet
Zarząd PO debatuje o aborcji. PAP: Raczej przesądzone jest przyjęcie stanowiska liberalnego. Tylko co na to konserwatyści w partii?^Zespół wPolityce.pl^2021-02-17 08:31:39.342111+01:00^https://wpolityce.pl/polityka/539519-zarzad-platformy-obywatelskiej-debatuje-o-aborcji^W środę ok. godz. 8 zebrał się w Warszawie Zarząd Krajowy Platformy Obywatelskiej, który ma przyjąć stanowisko partii w sprawie aborcji. Wiele wskazuje na to, że władze PO opowiedzą się za liberalizacją prawa w tej kwestii. CZYTAJ RÓWNIEŻ:  — TYLKO U NAS. Konserwatyści w PO zabierają głos ws. aborcji. „Zawsze takimi wojnami ideologicznymi karmią się skrajności” — Co tam się dzieje?! Totalna awantura w KO o aborcję. „Ideologię trzymajcie z dala od nas”; Alternatywa dla PiS powinna być centrowa” — Zgrzyt w KO. Olbrycht odpowiada na wpis Nowackiej: Jeżeli ktoś uważa, że mamy poglądy średniowieczne, to nie jest nasz problem Z informacji PAP wynika, że raczej przesądzone jest poparcie przez partię liberalizacji prawa aborcyjnego, nie jest rozstrzygnięty jedynie stopień radykalizmu tego stanowiska. Nad stanowiskiem PO dotyczącym aborcji i szerzej - praw kobiet pracował od dwóch tygodni zespół pod kierownictwem wicemarszałek Sejmu Małgorzaty Kidawy-Błońskiej. Efekt jego prac ma zostać dziś zaprezentowany członkom zarządu. Z informacji PAP wynika, że zespół rekomenduje prawo do aborcji do 12 tygodnia, jednak po wyczerpaniu szeregu procedur, m.in. rozmowy z lekarzem i z psychologiem. Kidawa-Błońska określiła w sobotę ten wariant jako „czwartą przesłankę”, czyli „trudną sytuację kobiety”. W pakiecie, który zamierza zaproponować zespół Kidawy-Błońskiej, mają się znaleźć ponadto postulaty dotyczące wszechstronnej pomocy dla matek oraz edukacji seksualnej, refundacji in vitro i antykoncepcji oraz dostępności tabletki „dzień po” bez recepty. Liberalizacji prawa do aborcji sprzeciwia się tzw. konserwatywne skrzydło PO, które przygotowało własne stanowisko dotyczące aborcji. Nie zgodziło się w nim na koncepcje zmierzające do zapewnienia „aborcji na życzenie”, podkreślając zalety tzw. kompromisu aborcyjnego, który przestał obowiązywać po opublikowaniu październikowego wyroku TK. Trybunał Konstytucyjny za niezgodny z ustawą zasadniczą uznał przesłankę, która pozwalała na przerywanie ciąży ze względu na ciężkie i nieodwracalne uszkodzenie płodu. Zgodnie z ustawą o planowaniu rodziny, ochronie płodu ludzkiego oraz warunkach dopuszczalności przerywania ciąży aborcja jest obecnie dostępna w dwóch przypadkach - gdy ciąża zagraża życiu lub zdrowiu kobiety oraz gdy powstała w wyniku czynu zabronionego (np. gwałtu lub kazirodztwa).  kpc/PAP
Ochojska znów próbuje mieszać. Wiceszef MSZ odpowiada: Zanim poda się w świat nieprawdziwą informację, warto sprawdzić^Zespół wPolityce.pl^2021-02-17 08:20:21.870643+01:00^https://wpolityce.pl/polityka/539517-wiceszef-msz-do-ochojskiej-zanim-poda-sie-w-swiat^„Zanim poda się w świat nieprawdziwą informację, naprawdę warto sprawdzić” — napisał wiceszef MSZ Paweł Jabłoński, kierując te słowa do europoseł PO Janiny Ochojskiej. O co chodzi? Po szczycie V4 w Lublinie, który miał miejsce we wrześniu 2020 roku, premier Mateusz Morawiecki zapowiedział, że Polska przygotowała 150 domów modułowych, aby posłać je do Grecji i pomóc w odbudowaniu infrastruktury w zniszczonym obozie dla uchodźców na wyspie Lesbos. Obóz w miejscowości Moria na Lesbos został wówczas niemal całkowicie zniszczony przez kilka powstałych równocześnie pożarów. CZYTAJ WIĘCEJ: Polska pomoże migrantom na Lesbos. Premier Morawiecki: Przygotowaliśmy 150 domów modułowych, aby posłać je do Grecji Choć zapowiedź padła wyraźnie, to jednak europoseł Janina Ochojska próbowała atakować wówczas rząd. O obietnicy pomocy musiał przypominać rzecznik Piotr Müller. SPRAWDŹ: Ochojska atakuje rząd ws. migrantów: „Ma tylko usta pełne chrześcijańskich frazesów”. Lewica pisze do premiera. Müller odpowiada Najwidoczniej europoseł Ochojska niczego się nie nauczyła i postanowiła ponownie rzucać oskarżenia pod adresem rządu w tej sprawie. We wrześniu @PremierRP zapowiedział przekazanie 156 domów na potrzeby rodzin uchodźczych ze spalonego obozu Moria w Grecji. Organizacje na miejscu informują, że pomoc nie dotarła do potrzebujących. Proszę o informacje dotyczące Pańskiej obietnicy — napisała na Twitterze, załączając skan listu do premiera.
Marzenie Hołowni wreszcie się spełniło. Zarejestrowano koło poselskie Polski 2050. Tworzą je same kobiety^Zespół wPolityce.pl^2021-02-17 07:56:23.721281+01:00^https://wpolityce.pl/polityka/539515-w-sejmie-zarejestrowano-kolo-poselskie-polski-2050^Na stronie Sejmu w zakładce Kluby i koła zamieszczona została informacja o powstaniu koła poselskiego Polski 2050, które tworzą: Hanna Gill-Piątek, Joanna Mucha i Paulina Hennig-Kloska. CZYTAJ TAKŻE: Polska 2050 składa wniosek o rejestrację koła poselskiego. Mucha, Gill-Piątek i Hennig-Kloska liczą na szybkie działania marszałek Sejmu O złożeniu do marszałek Sejmu wniosku w sprawie rejestracji koł, posłanki poinformowały we wtorek przed południem na konferencji prasowej. Wyraziły nadzieję na szybką rejestrację, bo - podkreślały - koło daje większe możliwości reprezentowania osób popierających ruch. Przejście Hennig-Kloski - wcześniej posłanki Nowoczesnej z klubu Koalicja Obywatelska - do Polski 2050 pozwoliło na złożenie wniosku o stworzenie koła poselskiego ruchu, gdyż koło w Sejmie musi liczyć minimum 3 osoby.
Senat zajmie się powołaniem Piotra Wawrzyka na RPO. Decydujące mogą okazać się głosy senatorów niezrzeszonych^Zespół wPolityce.pl^2021-02-17 07:35:32.993847+01:00^https://wpolityce.pl/polityka/539514-senat-zajmie-sie-powolaniem-piotra-wawrzyka-na-rpo^Na rozpoczynającym się w środę posiedzeniu Senat ma podjąć decyzję, czy zgodzi się na powołanie Piotra Wawrzyka na stanowisko Rzecznika Praw Obywatelskich. Poparcie go przez senacką większość jest niemal wykluczone; decydujące mogą okazać się głosy senatorów niezrzeszonych. CZYTAJ RÓWNIEŻ: Prof. Piotr Wawrzyk powołany przez Sejm na stanowisko Rzecznika Praw Obywatelskich! Wybór musi jeszcze zaakceptować Senat CZYTAJ TAKŻE: NASZ WYWIAD. Ast: Piotr Wawrzyk był najlepszym kandydatem zgłoszonym na stanowisko RPO. Wykazał się apolitycznością Sejm powołał w styczniu kandydata PiS, wiceszefa MSZ Piotra Wawrzyka na stanowisko Rzecznika Praw Obywatelskich. Wybór ten, zgodnie z przepisami, musi jeszcze zaakceptować Senat. W środę marszałek Senatu Tomasz Grodzki i wicemarszałkowie mają ustalić którego dnia posiedzenia izba rozpatrzy tę kwestię. U marszałka Grodzkiego w ostatnich dniach odbyły się dwa spotkania parlamentarzystów KO, Lewicy, PSL oraz senatorów niezależnych ws. wyboru RPO. Ustalono wówczas, że opozycja będzie dążyć do wyłonienia wspólnego kandydata na Rzecznika, jeśli Senat nie wybierze Wawrzyka. Raczej nie będzie to dotychczas zgłaszana przez opozycję i przedstawicieli organizacji pozarządowych i odrzucana przez Sejm Zuzanna Rudzińska-Bluszcz, ani kandydat Koalicji Polskiej i Konfederacji Robert Gwiazdowski. Poparcie przez senacką większość Piotra Wawrzyka jest niemal wykluczone, choć trzyosobowe Koło Senatorów Niezależnych nie ogłosiło jeszcze swojej decyzji w tej sprawie. Ma to zrobić w środę przed posiedzeniem Senatu. W kole są senatorowie: Lidia Staroń, Krzysztof Kwiatkowski i Wadim Tyszkiewicz. Kwiatkowski i Tyszkiewicz nie chcieli zdradzić jak zagłosują, choć ten ostatni powiedział PAP, że „można się z łatwością domyślić, jaką podjął decyzję”. Senator dodał, że każde z nich trojga zagłosuje zgodnie z własnym sumieniem. PAP nie udało się uzyskać wypowiedzi Staroń. Przeciw kandydaturze Wawrzyka zagłosuje senator niezależny Stanisław Gawłowski.  Wybieramy Rzecznika, a nie czynnego polityka partii rządzącej, więc na pewno zagłosuję przeciw i na pewno nie pomylę się w głosowaniu — powiedział PAP senator. Na początku lutego jako „zerowe” oceniła szansę na poparcie Senatu wyboru Wawrzyka na RPO wicemarszałek izby Gabriela Morawska-Stanecka (Lewica). Jak mówiła, wątpi, by ktoś z demokratycznej większości w Senacie zagłosował na człowieka, „który po zejściu z trybuny sejmowej kłania się Jarosławowi Kaczyńskiemu w pas”. Również Bogdan Klich (KO) podkreślił, że ta kandydatura „w Senacie nie przejdzie”. Zdaniem senatora Wawrzyk „nie pasuje do roli Rzecznika Praw Obywatelskich, jako, że reprezentuje interesy rządzących do obywateli, a nie obywateli w stosunku do rządzących”. Także Klich nie miał wątpliwości, że senacka większość odrzuci Wawrzyka. Głosowanie przeciw tej kandydaturze deklarowali także wicemarszałek Senatu Michał Kamiński PSL i senator tego ugrupowania Jan Filip Libicki oraz senator Jacek Bury, który dołączył ostatnio do ruchu Polska 2050 Szymona Hołowni. Senator PiS Jan Maria Jackowski w rozmowie z PAP zwracał wówczas uwagę, że większość w Senacie jest „wyjątkowo krucha”. Według niego, w tej sytuacji wystarczy, że komuś zawiesi się łącze internetowe lub dojdzie do pomyłki, by Wawrzyk jednak został rzecznikiem praw obywatelskich. Trybunał Konstytucyjny przesunął na 10 marca rozpatrzenie wniosku ws. przepisu o pełnieniu obowiązków przez Rzecznika Praw Obywatelskich po upływie jego kadencji do czasu objęcia stanowiska przez jego następcę. TK ma zająć się wnioskiem grupy posłów PiS o zbadanie konstytucyjności ustawowego przedłużenia pięcioletniej kadencji Rzecznika Praw Obywatelskich w sytuacji, gdy upłynie jego kadencja, a następca nie zostanie wybrany. Poselski wniosek w tej sprawie trafił do TK w połowie września ub.r. Kadencja obecnego RPO - Adama Bodnara - upłynęła 9 września ub.r. Sprawa dotyczy zbadania konstytucyjności de facto ustawowego przedłużenia kadencji RPO, która zgodnie z art. 209 ust. 1 Konstytucji RP wynosi 5 lat. Zgodnie z ustawą o Rzeczniku Praw Obywatelskich, „dotychczasowy rzecznik pełni swoje obowiązki do czasu objęcia stanowiska przez nowego Rzecznika”. Bodnar w stanowisku skierowanym w związku z tym do Trybunału podkreślał zaś, że „wykluczenie tego, aby dotychczasowy Rzecznik pełnił swoje obowiązki do czasu objęcia stanowiska przez nowego, prowadziłoby do osłabienia ochrony praw i wolności”. Wniósł o uznanie przepisu za konstytucyjny. Na początku lutego Kwiatkowski w rozmowie z PAP zaznaczył, że prawodawstwo dotyczące ombudsmanów jest „w pewnym zakresie” jednolite we wszystkich państwach UE. Podkreślał, że gdyby próbowano zmieniać prawo tak, by pominąć się wybór rzecznika przez parlament i wprowadzić inne rozwiązanie, to mogłoby to „otworzyć pole konfliktu z UE”.  CZYTAJ TAKŻE: Czy Adam Bodnar wciąż jest RPO? On przekonuje, że tak, ale Trybunał Konstytucyjny rozstrzygnie o tym 10 marca kpc/PAP
W Krakowie szczyt szefów rządów V4. Wiceszef MSZ: "To punkt kulminacyjny obchodów 30-lecia Grupy Wyszehradzkiej"^Zespół wPolityce.pl^2021-02-17 07:23:45.633452+01:00^https://wpolityce.pl/polityka/539512-w-krakowie-szczyt-liderow-v4-z-okazji-30-lecia-formatu^W Krakowie na Zamku Królewskim na Wawelu oraz w Centrum Konferencyjnym ICE odbędzie się w środę szczyt szefów rządów państw Grupy Wyszehradzkiej z okazji 30-lecia formatu. Podczas organizowanego przez polską prezydencję w V4 szczytu planowane są sesje plenarne, panel tematyczny i podpisanie wspólnych deklaracji. CZYTAJ RÓWNIEŻ: Szczyt premierów państw V4. Szefowie rządów przyjmą kluczową deklarację! Wiceszef MSZ: Wytycza cele Grupy Wyszehradzkiej na przyszłość CZYTAJ TAKŻE: TYLKO U NAS. Kulisy szczytu V4 w Juracie. Wybrzmiały głównie trzy tematy. „Jesteśmy solidarni i możemy na siebie nawzajem liczyć” O godz. 10.15 szef polskiego rządu powita na Dziedzińcu Arkadowym na Zamku Królewskim na Wawelu premierów: Węgier - Viktora Orbana, Czech - Andreja Babisza i Słowacji - Igora Matovicza. Premierzy państw V4 oraz przewodniczący Rady Europejskiej Charles Michel wezmą następnie udział w sesji plenarnej poświęconej podsumowaniu 30 lat współpracy V4 oraz wspólnym zadaniom na przyszłość. Następnie odbędzie się śniadanie oficjalne wydawane przez premiera Mateusza Morawieckiego z udziałem pozostałych trzech szefów rządów i szefa Rady Europejskiej. Szefowie rządów krajów Grupy Wyszehradzkiej wezmą także udział w ceremonii podpisania Wyszehradzkiej Deklaracji Rocznicowej i Deklaracji Cyfrowej. Po godz. 13 premierzy spotkają się z przedstawicielami mediów, a następnie wezmą udział w sesji plenarnej poświęconej wspólnym transgranicznym projektom cyfrowym w regionie V4. Ponadto planowany jest panel tematyczny „Przyszłość regionu V4: biznes, kreatywność i innowacje” z udziałem czterech premierów i przedstawicieli sektora nowoczesnych technologii.
Szef MON na łamach „Sieci”: Będziemy bronić każdego kawałka Polski. "Obrona całej naszej ojczyzny jest sprawą zasadniczą"^"Sieci" - Największy konserwatywny tygodnik w Polsce^2021-02-16 23:36:44.586064+01:00^https://wpolityce.pl/polityka/539433-szef-mon-w-sieci-bedziemy-bronic-kazdego-kawalka-polski^„Politycy PO i współpracujący z nimi generałowie twierdzą, że w razie konfliktu na „dzień dobry” mamy oddać województwa podlaskie, lubelskie, podkarpackie, część mazowieckiego i skoncentrować wojska na zachodzie kraju. To jest błąd! Obrona całej naszej ojczyzny jest sprawą zasadniczą. Założenie, że najpierw oddamy, a potem odbijemy, może się okazać bardzo bolesnym złudzeniem” – mówi Mariusz Błaszczak, minister obrony narodowej, w rozmowie z Jackiem i Michałem Karnowskimi na łamach tygodnika „Sieci”. Minister obrony narodowej podejmuje wątek liczebności polskiej armii. Polityk podkreśla, że od czasów rządów PO-PSL zaszły spore zmiany.  Gdy obejmowaliśmy władzę, siły zbrojne naszego państwa liczyły ok. 95 tys. Dziś, razem z WOT, mamy 135 tys., a więc znacznie więcej. Kierowane przeze mnie ministerstwo zmieniło zasady rekrutacji, mam także kolejne projekty, które omawiam z wicepremierem Jarosławem Kaczyńskim w ramach prac Komitetu ds. Bezpieczeństwa Narodowego i Spraw Obronnych. Chcemy, by żołnierzy było jeszcze więcej. Twierdzenia polityków czy nawet wojskowych, według których liczebność wojska nie ma znaczenia, a rzekomo liczą się tylko wyszkolenie i sprzęt, są absurdalne. Wszystkie te kwestie mają jednakowo ważne znaczenie - — czytamy. Minister przyznaje również, że nie należy zapominać o zagrożeniu ze Wschodu.  Polityka Rosji jest polityką agresywną. Nie możemy lekceważyć tej armii. Władze w Moskwie przeznaczają duże środki na rzecz wzmocnienia wojska. Oficjalnie jest to armia licząca milion żołnierzy. Na tym tle to, co zastaliśmy – te 95 tys. żołnierzy w 2015 r. – wyglądało dramatycznie, nawet przy założeniu, że to agresor musi dysponować przewagą. Mariusz Błaszczak opowiada także, jak wyglądało jego spotkanie z nowym szefem Pentagonu. Uważa, że przebiegało w bardzo dobrej atmosferze.  To była dobra rozmowa. Potwierdziliśmy pogłębianie współpracy obronnej. Otrzymałem zaproszenie do Pentagonu, a Lloyd Austin przyjął zaproszenie do Polski. Strona amerykańska zgodziła się także na to, by jednym z zastępców dowódcy korpusu w Stanach Zjednoczonych w Forcie Knox w Kentucky – tego, który stacjonuje w Poznaniu – był polski generał. To jest już decyzja obecnej administracji  – relacjonuje szef resortu. Przedstawiciel rządu odnosi się także do kontrowersyjnego artykułu zagranicznych mediów wydawanych w Polsce, gdzie skrytykowano polski karabinek Grot.  Jestem przekonany, że karabinek Grot obroni swoje dobre imię. Rozmawiam z żołnierzami, wiem, że chwalą tę broń. Sądzę, że finalnie ten atak obróci się przeciwko atakującym  – czytamy.      Więcej na temat strategii, która obrał minister Mariusz Błaszczak w najnowszym numerze „Sieci” dostępnym w sprzedaży od 15 lutego br., także w formie e-wydania na https://www.wsieciprawdy.pl/aktualne-wydanie-sieci.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
Prezes PiS: Daniel Obajtek to niezwykły człowiek. Ma ogromne możliwości, niezwykłą determinację i coś takiego, co daje Pan Bóg^"Sieci" - Największy konserwatywny tygodnik w Polsce^2021-02-16 23:06:32.585229+01:00^https://wpolityce.pl/polityka/539500-jaroslaw-kaczynski-daniel-obajtek-to-niezwykly-czlowiek^Podczas gali Człowiek Wolności tygodnika „Sieci” przypomniano rozmowę Michała Karnowskiego z prezesem PiS Jarosławem Kaczyńskim dla telewizji wPolsce.pl. Lider partii rządzącej skomentował przejęcie niemieckiej firmy medialnej Polska Press, mającej większość tytułów regionalnych i lokalnych w Polsce, przez koncern PKN Orlen pod kierownictwem Daniela Obajtka. CZYTAJ RÓWNIEŻ: — NASZ WYWIAD. Jarosław Kaczyński: Chcemy rozwoju, w tym kierunku jeszcze mocniej idziemy, pozostając rządem prospołecznym — Premier Kaczyński o mediach na antenie wPolsce.pl: Media niepolskie powinny być w naszym kraju wyjątkiem, rzadkim wyjątkiem — Prezes Obajtek: Próbowano nam niejednokrotnie wmawiać, że kapitał nie ma narodowości. Ale to były tylko i wyłącznie kłamstwa — Gala Człowiek Wolności tygodnika „Sieci”. Nagroda dla Daniela Obajtka! Prezes PKN Orlen: „Nie ma wolności bez narodowego kapitału” To jest jedna z najlepszych wiadomości w ciągu ostatnich lat. To jest pierwszy krok w drugą stronę. My pozbawiliśmy się w wielkiej mierze mediów na rzecz czynników pozapolskich, głównie niemieckich, z ogromną stratą dla naszej suwerenności nie tylko państwa, ale narodu. Proszę zwrócić uwagę, że media niemieckie odegrały w latach 90. ogromną rolę w demoralizowaniu młodzieży. I to takim demoralizowaniu wulgarnym, prymitywnym — mówił wicepremier. Szokujące, ale cały czas trwało. Jeżeli będziemy szli tą drogą, która została rozpoczęta decyzją prezesa Daniela Obajtka, to będziemy mogli tę sytuację uzdrowić. Przypomnę państwu, że kiedy jedna niezbyt znacząca gazeta codzienna została przejęta przez nie-Niemców w Niemczech, uruchomiono potężną kampanię i skończyło się tym, że ta gazeta w ręce niemieckie powróciła. Czyli oni mają prawo do bronienia swojej suwerenności w tej superważnej sferze, ale odmawiają tego prawa innym. Smutne, że niektórzy w Polsce ten pogląd wspierają, występując rzekomo w imieniu narodu, którego w tej sprawie nie pytali. Musimy mieć własne media, a media niepolskie powinny być w naszym kraju wyjątkiem, rzadkim wyjątkiem. To jest niełatwa i niekrótka, ale jedyna możliwa droga obrony naszej wolności i naszej suwerenności — podkreślał. Jarosław Kaczyński zwrócił uwagę na ważną rolę mediów. Media można porównać do znaczących części mózgu i jednocześnie układu nerwowego człowieka. Człowiek, któremu by to odebrano, nie może funkcjonować w sposób wolny i tak samo naród, któremu to odebrano, jest w bardzo trudnej sytuacji. Nie zgadzajmy się na to. Wszystkie opowieści, że kapitał nie ma narodowości, że wszystkie mechanizmy przez wieki definiujące relacje między państwami i narodami nagle przestały funkcjonować, to bajki, które najsilniejsi gracze opowiadają w sposób intencjonalny. Powodem jest wciąż silna intencja do dominowania nad słabszymi. My wskutek biegu historii, także wskutek naszych własnych win, jesteśmy wciąż na słabszej pozycji, ale idziemy dobrą drogą, żeby ją bardzo wzmocnić. Jesteśmy też wciąż na tyle licznym narodem, by być siłą znaczącą. Siłą gospodarczą, militarną, ale i ducha. Tutaj media mają fundamentalne znaczenie — mówił prezes PiS. Lider partii rządzącej zwrócił również uwagę na działalność Daniela Obajtka w szerszym zakresie. Jarosław Kaczyński zgodził się ze słowami Michała Karnowskiego, który powiedział, iż można odnieść wrażenie, że prezes PKN Orlen to człowiek Jarosława Kaczyńskiego „do zadań specjalnych, z pozoru niemożliwych”. Można to tak określić. Ale to jest przede wszystkim niezwykły człowiek, jeżeli chodzi o talent podejmowania dobrych i słusznych decyzji. Można powiedzieć, że w tym naszym zbiorze ludzi mających kwalifikację, by zrobić dla społeczeństwa coś dobrego, jest wyróżniającą się postacią. Człowiek niezwykły, skuteczny, i to niezależnie od tego, czy działa w jednej gminie – bo tak zaczynał i wtedy został zauważony – czy w instytucji państwowej, mniejszej spółce państwowej czy większej, która teraz wyrasta na podmiot liczący się w konkurencji międzynarodowej. Terenem jej działania jest oczywiście Międzymorze. Mogę panu powiedzieć, że to, co działo się wokół połączenia Orlenu z Lotosem, pokazuje, z jakiej wagi wydarzeniami mamy do czynienia — mówił prezes PiS. Szef partii rządzącej przyznał, że w tej sprawie były potężne naciski. Musiała się na to zgodzić Unia Europejska, ale ci, którzy naciskali, by tego nie robić, to najcięższa waga nie tylko europejska, ale światowa. Idziemy tutaj dobrą drogą i tego by nie było, gdyby nie prezes Daniel Obajtek. Bardzo sobie cenię, że mogłem go jako jeszcze wójta gminy Pcim poznać i mam jakiś udział w tym, że ten niezwykły działacz społeczny i gospodarczy, prawdziwy polski patriota, mógł uczynić wiele dla Polski. Jestem przekonany, że uczyni jeszcze dużo więcej. Ma ogromne możliwości, niezwykłą determinację i coś takiego, co daje Pan Bóg, a co trudno zdefiniować. Aurę, którą wokół siebie tworzy, która pozwala mu ludzi jednoczyć wokół celu, mobilizować. Dołączam się zatem do gratulacji dla pana prezesa Daniela Obajtka za tytuł Człowieka Wolności tygodnika „Sieci”. Czytelnicy i Kapituła wybrali naprawdę dobrze, wskazali człowieka, który jest nadzieją – nie naszego obozu politycznego, nie jakiejś grupy, ale po prostu Polski. Wszystkich Polaków, którzy chcą dobra naszego narodu, którzy chcą żyć w kraju liczącym się, silnym, coraz silniejszym. I którzy chcą sukcesu polskich firm i całej Polski. Sądzę, że kiedyś historycy będą to nazwisko bardzo często wymieniali jako jedno z najważniejszych tego czasu, który jest dobrym czasem dla Polski i oby trwał jak najdłużej — podkreślał rozmówca Michała Karnowskiego.      gah
Wicepremierzy o nagrodzie Człowiek Wolności dla Obajtka. "Wybitny polski państwowiec"; "Nie ma bardziej trafnego wyboru"^"Sieci" - Największy konserwatywny tygodnik w Polsce^2021-02-16 22:17:59.504416+01:00^https://wpolityce.pl/polityka/539495-sasin-i-glinski-chwala-obajtka-wybitny-polski-panstwowiec^Wicepremierzy Jacek Sasin i prof. Piotr Gliński w samych superlatywach wypowiadali się na temat decyzji o przyznaniu nagrody Człowiek Wolności tygodnika „Sieci” prezesowi PKN Orlen Danielowi Obajtkowi. CZYTAJ RÓWNIEŻ:  — Gala Człowiek Wolności tygodnika „Sieci”. Nagroda dla Daniela Obajtka! Prezes PKN Orlen: „Nie ma wolności bez narodowego kapitału” — Prezes Obajtek: Próbowano nam niejednokrotnie wmawiać, że kapitał nie ma narodowości. Ale to były tylko i wyłącznie kłamstwa Tytuł Człowiek Wolności tygodnika „Sieci”, to tytuł nadawany od kilku lat zawsze wybitnym osobistościom polskiej sceny politycznej. Przypominam sobie te chwile, kiedy tą nagrodę, czy właściwie ten tytuł, otrzymywał prezes Jarosław Kaczyński, prezydent Andrzej Duda, czy premier Mateusz Morawiecki. Kiedy dowiedziałem się, że w tym roku ten zaszczytny tytuł przypada, trafia w ręce prezesa Daniela Obajtka, to pomyślałem sobie: to jakaś nowa jakość. Tym razem to nie polityk, a menadżer, szef największego polskiego koncernu. Człowiek, który od wielu lat realizuje się w biznesie. Ale wtedy przypomniałem sobie książkę Richarda Pipes’a „Wolność a własność” i uświadomiłem sobie, że pewnie nie ma bardziej trafnego wyboru jak właśnie ten. Bo to przecież właśnie Daniel Obajtek, poprzez wzmacnianie polskiej własności w gospodarce, buduje polską wolność. Wzmacnia tą polską wolność. Nie ma wolności bez własności — podkreślił Jacek Sasin. Polska jest krajem, który przez wiele lat po upadku komunizmu był tej własności pozbawiany. Wiele firm trafiło w ręce obcego kapitału. A tak naprawdę dzisiaj możemy mówić, że ten kapitał prywatny, te polskie firmy, ten polski biznes prywatny dopiero się rodzi. Od najmniejszych firm, budowane są firmy średnie, które mam nadzieję już w ciągu niewielu lat staną się dużymi firmami, graczami na rynkach europejskich i światowych. Ale, aby tak mogło się stać trzeba wielkiej pracy — mówił minister aktywów państwowych. Tej pracy, którą wkłada Daniel Obajtek, budując dzisiaj siłę polskiej gospodarki, poprzez wzmacnianie swoimi decyzjami Orlenu. Orlenu, który zarobił 26 mld zł w ciągu ostatnich kilku lat, kiedy za 8 lat rządów PO ten zysk wyniósł zaledwie 3 miliardy. To już pokazuje, jak dobrze Daniel Obajtek zarządza Orlenem, ale Orlen to za mało. Daniel Obajtek buduje dzisiaj multi-energetyczny koncern, w związku z tym jesteśmy już po zakupie przez Orlen, gdańskiej Energi. Trwa proces połączenia Orlenu z Lotosem. Zapoczątkowany został również proces przejęcia przez Orlen, giganta gazowego PGNiG-u. W wyniku tego powstanie potężny, multi-energetyczny koncern, który pozwoli właśnie tej polskiej firmie skutecznie rywalizować na rynkach europejskich i światowych z podmiotami, które od wielu dziesięcioleci, albo nawet dłużej są na tych rynkach obecne. To wzmocni polską gospodarkę, to wzmocni właśnie polską wolność. To pozwoli nam decydować o własnym losie — dodał. Ale to nie tylko obszar państwowego biznesu jest obiektem zainteresowania prezesa Daniela Obajtka. To jest również człowiek, który dba o to, aby poprzez firmy, którymi kieruje, wzmacniać polskie firmy – małe i średnie polskie firmy, które są kooperantami tych dużych państwowych gigantów. Dzięki jego działalności w Orlenie wiele polskich firm, można powiedzieć setki rodzinnych, polskich firm, dostało szansę na rozwój, na wzrost, na to, aby budować swoją przyszłość. Dzięki temu, że dzisiaj na stacjach Orlenu dominują polskie produkty, w miejsce jeszcze nie tak dawno, tych produktów importowanych, wytwarzanych za granicą. Dzięki temu, wiele rodzinnych, polskich firm dzisiaj świetnie prosperuje i ma znakomitą perspektywę rozwoju — podkreślił minister. Wicepremier zwrócił uwagę na konsekwencję, z jaką prezes PKN Orlen realizuje swój plan służący Polsce. Daniel Obajtek to człowiek z wizją. Człowiek, który stworzył plan budowy silnej, polskiej gospodarki i ten plan konsekwentnie realizuje. Konsekwencja to jego bardzo ważna cecha. Konsekwentny był wtedy, kiedy nie tylko był samorządowcem, ale również wspierał tych, którzy nie mogli doczekać się wsparcia od rządów PO-PSL. Dla mnie takim ważnym momentem był ten moment, kiedy przyjechał wspierać paprykarzy w czasie klęski żywiołowej. To pokazało, że nie jest człowiekiem, który myśli tylko i wyłącznie poprzez swój ogródek, nie tylko i wyłącznie przez to swoje najbliższe otoczenie, ale myśli szeroko. Myśli o tym, że warto wspierać tych, którzy własną pracą budują przyszłość swoją i przyszłość Polski — mówił Sasin. Jestem przekonany, że Daniel Obajtek nie powiedział jeszcze ostatniego słowa, że ten tytuł to nie jest tytuł, który jest pewnym ukoronowaniem jego dotychczasowych osiągnięć, ale to jest pewien etap, a jeszcze wielokrotnie o prezesie Danielu Obajtku usłyszymy. Bo człowiek taki jak on, nie spoczywa na laurach. Człowiek taki jak on, nie zamyka etapu po to, żeby cieszyć się odniesionym sukcesem. To jest człowiek, który podejmuje się zawsze nowych wyzwań. Mam to szczęście, ten zaszczyt, móc z nim na co dzień współpracować i widzieć, że jego energia jest niespożyta. Myślę, że ta energia jeszcze wiele dobrego Polsce, Polakom i naszej wolności przyniesie. Gratuluję całemu zespołowi tygodnika „Sieci”, podjęcia właśnie takiej decyzji. To w mojej ocenie niezwykle trafna decyzja. Dzisiaj Polska potrzebuje silnej gospodarki, dzisiaj Polska potrzebuje takich właśnie menadżerów jak Daniel Obajtek. Myślę, że to jest taki moment, w którym możemy powiedzieć, że mamy bardzo mocny staff liderów, mocny staff gospodarczych menadżerów. Daniel Obajtek jest wybijającą się postacią. Mam nadzieję, że za nim pójdą inni, zachęceni również przyznaniem dzisiaj tego tytułu — tłumaczył wiceszef rządu.    autor: wPolsce.pl   Szanowni Państwo, niezmiernie cieszę się z tego, że decyzją szacownej kapituły oraz czytelników tygodnika „Sieci”, tytułem Człowieka Wolności uhonorowany został właśnie Daniel Obajtek, prezes PKN ORLEN. Tytuł ten przyznany już po raz ósmy to nagroda dla tych, którzy poprzez swoją codzienną działalność publiczną mają wyjątkowe zasługi na polu upowszechniania idei wolności. Idei, która dla naszej chrześcijańskiej cywilizacji, ale dla polskiej duszy w szczególności jest ideą konstytutywną. My Polacy, zarówno w wymiarze jednostkowym, jak i jako wspólnota polityczna, wolność ceniliśmy i cenimy nadzwyczajnie, czego dobitny wyraz stanowi cała nasza historia — powiedział wicepremier Piotr Gliński. Nie ma zatem przypadku w tym, że to właśnie wolność pozostaje inspiracją i motywem przewodnim tego zaszczytnego tytułu, którym doceniony został Daniel Obajtek. Jest to bez wątpienia znakomity menadżer, obdarzony imponującą inteligencją analityczną. Sprawność, z jaką zarządza wielkimi koncernami, rzutkość i decyzyjność, z jakimi wdraża kolejne ogromne inicjatywy, budzą zrozumiały podziw. Wielkie uznanie budzi natomiast także jego skuteczność, jaka wyłania się z gąszczu niezwykle złożonych procesów biznesowych, gdy prezes Obajtek doprowadza swoje projekty do końca. Wielokrotnie udowadniał, że panuje nad arcyskomplikowanymi sprawami kierowanych przez siebie instytucji. Najważniejsze jednak jest to, że jego impet, wiedza i kierownicze kompetencje, nie ustępują poczuciu odpowiedzialności. Dopiero połączenie tych cech charakteru, jako spójna całość, rysuje nam profil osoby wybitnej. Wybitnego polskiego państwowca, polskiego patrioty odpowiedzialnego za polskie sprawy — zaznaczył minister kultury, dziedzictwa narodowego i sportu. Daniel Obajtek nie jest osobą wybitną tylko na poziomie intelektualnym. Nie byłby tu gdzie jest, nie odbierałby dzisiaj tytułu Człowieka Wolności, gdyby poza intelektem, nie odznaczał się jakością moralną, która ukierunkowuje jego potencjał na działanie dla dobra wspólnego. Już u progu swojej kariery publicznej, gdy ciesząc się wielką popularnością, piastował funkcję wójta Pcimia, dał się poznać jako człowiek, dla którego horyzontem aktywności jest przede wszystkim poprawa losu innych ludzi. Wtedy właśnie go poznałem, byłem w jego gminie i widziałem na własne oczy, to co zrobił dla ludzi, dla swojej lokalnej społeczności. Z czasem, gdy pełni coraz bardziej istotne role w życiu publicznym, zmienia się tylko skala, nie zmienia się jednak wektor działań Daniela Obajtka. Zawsze chodzi o to, by zwiększyć pole wolności, podmiotowości i zasobów materialnych wspólnoty — podkreślił. Dziś skala, którą operuje jest skalą całej Rzeczypospolitej, a nawet wykracza poza Polskę. Multi-energetyczny koncern, który tworzy Daniel Obajtek, przeniesie nasz ekonomicznie do wyższej ligi, stworzy możliwości jakich nasza gospodarka dotąd nie miała. To tylko kilka z wielu sukcesów prezesa PKN Orlen. Ich pełna lista jest dużo dłuższa. Serdecznie gratuluję panu Danielowi Obajtkowi tytułu Człowiek Wolności. Nie mam wątpliwości, że w pełni zasługuje na to wyróżnienie. Jest znakomitym menadżerem, który swój talent i umiejętności zaprzęga do budowania silnej, bogatej, wolnej Polski. Patriotą myślącym kategoriami wspólnoty, człowiekiem niezwykle dla wolności cennym — zaznaczył prof. Piotr Gliński.    autor: wPolsce.pl        gah
Wicepremier Sasin: Uznajemy Gowina jako szefa Porozumienia. Bardzo bym sobie życzył, żeby doszło do spotkania Rady Koalicji^Zespół wPolityce.pl^2021-02-16 20:52:14.221664+01:00^https://wpolityce.pl/polityka/539486-wicepremier-sasin-uznajemy-gowina-jako-szefa-porozumienia^„Z tego co wiem i o tym świadczą liczne wypowiedzi polityków Zjednoczonej Prawicy i przede wszystkim Prawa i Sprawiedliwości, my uznajemy Jarosława Gowina jako szefa Porozumienia. Mówimy o tym, że to jest nasz partner koalicyjny. Bardzo bym sobie życzył, żeby doszło do spotkania Rady Koalicji” - powiedział powiedział w „Gościu Wydarzeń” Polsat NEWS wicepremier i minister aktywów państwowych Jacek Sasin. Sasin zaznaczył, że „klucz do porozumienia w Porozumieniu leży w Porozumieniu”. Mnie jest bardzo niezręcznie się wypowiadać, ponieważ Porozumienie to nasz koalicjant i nie chciałbym kolegom z Porozumienia udzielać rad i mówić, co powinni robić —powiedział. W żadnym wypadku nie mogę potwierdzić opinii, że Jarosław Kaczyński czy PiS odgrywało jakąś rolę we wznieceniu tego konfliktu —dodał. Odnosząc się do cofnięcia rekomendacji do zasiadania w rządzie Mateusza Morawieckiego niektórym członkom Porozumienia, powiedział: Mogę mówić przez pryzmat swojego wiceministra, Zbigniewa Gryglasa. Uważam, że jego dymisja byłaby merytorycznie nieuzasadniona. Bardzo dobrze wypełnia swoją funkcję. Takie decyzje powinny zapadać dopiero po tym, gdy sytuacja w Porozumieniu się wyjaśni. kk/Polsat NEWS
Wicepremier Gowin mógłby w mediach jednoznacznie zaprzeczyć oskarżeniu o paktowanie z Tuskiem^Jakub Maciejewski^2021-02-16 20:20:47.373637+01:00^https://wpolityce.pl/polityka/539465-a-gowin-milczy^Doceniam wypowiedzi poseł Magdaleny Sroki, rzeczniczki Porozumienia, że usprawiedliwia nieobecność Jarosława Gowina jego pracami w rządzie. Brzmi sensownie - polityczny lider nie zniża się do poziomu frakcyjnych utarczek, tylko z mozołem pracuje dla Polski. Sensownie nie znaczy, że prawdziwie. I oto jedynym komentarzem założyciela Porozumienia do szczytów politycznych napięć jest… przytyk do portalu wPolityce.pl CZYTAJ WIĘCEJ: Nerwowa reakcja Gowina na ustalenia wpolityce.pl Polityk w iście swoim stylu, trochę zaprzeczył informacji portalu wPolityce.pl, ale nie do końca. Jego zdaniem portal kłamie co do spotkań z Tuskiem, ale w czym kłamie - nie wiemy. Kłamie że w ogóle doszło do takiej rozmowy, czy rozmija się z prawdą co do miejsca spotkania? A może jakiś inny detal nie pasował do rzeczywistości? Możliwy rozpad Porozumienia lub wyjście Gowinowców z koalicji przyniesie konsekwencje dla całego państwa polskiego - rozpad rządowej większości, szaleństwa opozycji, być może wcześniejsze wybory - w świetle takich skutków tłumaczenie milczenia „sprawami wyższymi” nie wytrzymuje krytyki. Tymczasem scedowanie obrony przed medialnym dociekaniem na swoich ludzi - Magdalenę Srokę czy Jana Strzeżka, tworzy lukę w logice wyjaśnień. Rzeczniczka i wicerzecznik mogą szczerze zapewniać, że Jarosław Gowin się nie spotkał z Donaldem Tuskiem czy innymi politykami opozycji, bo sami mogą o nich nie wiedzieć, mogą swojemu szefowi wierzyć. Co innego, gdyby przed takimi pytaniami stanął główny bohater napięć - musiałby odpowiedzieć zerojedynkowo, tak-tak, nie-nie. A potem ewentualny właściciel dowodów, że jest inaczej, miałby na Jarosława Gowina dodatkowe środki nacisku. I chyba to milczenie Gowina, budując dodatkowe napięcie, pozwala wątpić w szczerość centrowego koalicjanta Zjednoczonej Prawicy. Z jakichś innych niż troska o sprawy państwowe powodów nie przetnie jednoznacznym oświadczeniem sugestii Adama Bielana, Kamila Bortniczuka, Jacka Żalka, Zbigniewa Gryglasa i Michała Cieślaka. Gowinowcy jednak nie palą mostów - nie uderzają w Jarosława Kaczyńskiego, koncentrują się na krytyce Adama Bielana, deklarują się po stronie Zjednoczonej Prawicy, choć nie chcą poprzeć projektu składek dla wielkich mediów. Grają, ale nadal w puli ich celów jest koalicja z Prawem i Sprawiedliwością. Parafrazując „Ucho prezesa” Gowin zdaje się mówić: „Rozmawiałem, ale nie uśmiechałem się” - i wrócić do dalszej współpracy. Milczenie wicepremiera nie pomaga w rozstrzygnięciu dylematu o jego lojalności politycznej, ale być może ma spełnić inne zadanie - przeczekać konflikt, wytrzymać oblężenie i na nieco nowych zasadach wrócić do pełnej współpracy w koalicji. Nie można takiej postawie odmówić politycznej sprawności. Talleyrand, niekwestionowany mistrz uników i wchodzenia do nowych rządów, przetrwał pięć ustrojów, pięć skrajnie odmiennych systemów władzy, wicepremier Gowin zaliczył już dwa. I to nie jest jego ostatnie słowo. ZOBACZ KONIECZNIE ODPOWIEDŹ WICERZECZNIKA POROZUMIENIA NA GORĄCE PYTANIE „CZY GOWIN ZDRADZIŁ?”:
SONDAŻ. Zjednoczona Prawica na prowadzeniu z dużą przewagą, zacięta rywalizacja między KO a Polską 2050 Szymona Hołowni^Zespół wPolityce.pl^2021-02-16 19:17:22.418629+01:00^https://wpolityce.pl/polityka/539476-pis-prowadzi-zacieta-rywalizacja-miedzy-ko-a-ruchem-holowni^W lutym wśród Polaków, którzy zadeklarowali gotowość wzięcia udziału w wyborach do Sejmu, największe poparcie (31 proc.) uzyskało PiS wraz z Solidarną Polską i Porozumieniem; drugie miejsce zajęła KO (18 proc.); trzecie - Polska 2050 Szymona Hołowni (15 proc.) - wynika z sondażu Kantar. W najnowszym badaniu Kantar zapytano respondentów czy wzięliby udział w wyborach parlamentarnych, gdyby odbyły się po epidemii koronawirusa. Chęć udziału w takich wyborach zadeklarowało 69 proc. Polaków. 32 proc. z nich zdecydowana jest wziąć udział w głosowaniu, natomiast 37 proc. - raczej planuje uczestniczyć w wyborach. Przeciwne stanowisko wyraża 20 proc. respondentów – 11 proc. zapowiada, że raczej nie pójdzie głosować, a 9 proc. osób mówi, że zdecydowanie nie weźmie udziału w wyborach. 11 proc. Polaków jeszcze nie wie, czy odda swój głos w wyborach. W porównaniu do wyników ze stycznia o 1 punkt procentowy zwiększył się odsetek osób raczej nie planujących wzięcia udziału w wyborach oraz tych zdecydowanych na wzięcie udziału w wyborach. Odsetek badanych nie potrafiących udzielić odpowiedzi na to pytanie spadł o 1 punkt procentowy, podobnie jak tych raczej planujących zagłosować. Wśród Polaków, którzy zadeklarowali gotowość wzięcia udziału w wyborach do Sejmu, największe poparcie uzyskało Prawo i Sprawiedliwość razem z Solidarną Polską i Porozumieniem osiągając wynik na poziomie 31 proc. Drugie miejsce należy do Koalicji Obywatelskiej (PO, Nowoczesna, Inicjatywa Polska, Zieloni) posiadającej 18 proc. głosów. Kolejną pozycję zająłby Ruch Polska 2050 Szymona Hołowni, który otrzymał poparcie 15 proc. wyborców. Na dalszych miejscach uplasowały się Lewica (SLD, Wiosna, Razem) - 7 proc. oraz Konfederacja z poparciem na poziomie 6 proc. Do Sejmu nie dostałyby się PSL-Koalicja Polska osiągając 4 proc. poparcia wyborczego oraz ugrupowanie Kukiz‘15 uzyskując 2 proc. głosów. W porównaniu do stycznia odnotowano wzrost poziomu poparcia dla PiS (o 2 punkty procentowe dla Polski 2050 (o 1 punkt procentowy), Lewicy (o 1 punkt procentowy) i Konfederacji (o 1 punkt procentowy). Spadek poparcia odnotowała natomiast Koalicja Obywatelska (o 5 punktów procentowych). Poparcie dla ugrupowań PSL-Koalicja Polska oraz Kukiz’15 nie zmieniło się. Spośród ogółu osób, które zapowiedziały zamiar głosowania, 17 proc. nie potrafiło zdecydować, na kogo oddałoby głos. Badanie Kantar przeprowadzono w dniach 5 – 10 lutego 2021 r. na reprezentatywnej próbie 983 mieszkańców Polski w wieku 18 i więcej lat (preferencje partyjne: N=676 osób deklarujących „zdecydowanie” lub „raczej” zamiar uczestniczenia w wyborach). Sondaż wykonano techniką wywiadów bezpośrednich wspomaganych komputerowo (CAPI). W wariancie bez osób niezdecydowanych PiS uzyskałoby 37 proc. KO - 22 proc., Polska 2050 - 18 proc, Lewica - 8 proc., a Konfederacja - 7 proc.’ Co ciekawe, w takiej sytuacji 5 proc. uzyskałoby PSL. Kukiz‘15 nadal byłoby pod kreską z 2 proc. poparcia. Taki wynik w przeliczaniu na mandaty oznacza, że PiS uzyskałoby 221 miejsc w Sejmie, KO - 104, Polska 2050 - 80, Lewica - 40, a Konfederacja - 15. gah/PAP
Grodzki zaprasza Niemców, aby rozmawiać o praworządności. Prof. Musiał: Niemiecki TK składa się z polityków, media są upolitycznione^Zespół wPolityce.pl^2021-02-16 19:12:59.117029+01:00^https://wpolityce.pl/polityka/539447-tylko-u-nas-prof-musial-o-inicjatywie-grodzkiego^„Jeżeli Niemcy mają zabierać głos w sprawie praworządności w Polsce, to tak jakby Niemcy żądali od Polaków – i żądają oczywiście – żeby się rozliczyli prawnie z przestępstwami w czasie II wojny światowej, podczas gdy sami zrobili wszystko, żeby swoich zbrodniarzy chronić w obliczu państwa prawa” - mówi portalowi wPolityce.pl prof. Bogdan Musiał przypominając, iż „pod postacią „państwa prawa” niemieckie państwo chroniło niemieckich zbrodniarzy do czasu aż ci zbrodniarze poumierali”. CZYTAJ RÓWNIEŻ: -TYLKO U NAS. Następnym razem zaprosi kogoś z Kremla? Niemcy chcą nas uczyć praworządności w Senacie. Spotkanie organizuje Tomasz Grodzki -List otwarty Stowarzyszenia „Godność”: Marszałek, który niszczy Senat. Głos w sprawie orędzia Tomasza Grodzkiego Dopiero wówczas przestał funkcjonować przepis, który chronił zbrodniarzy niemieckich przed odpowiedzialnością karną, prawną. Ci sami ludzie chcą nas pouczać jeśli chodzi o państwo prawa, o praworządność — zauważa prof. Musiał w kontekście organizowanego przez marszałka Senatu Tomasza Grodzkiego Forum Dialogu Trójkąta Weimarskiego „Praworządność pod presją”, w trakcie którego pierwsze skrzypce będą grali obok polskiej opozycji politycy niemieccy i francuscy. Nie będzie za to żadnego przedstawiciela obozu władzy.  Z tego co wiem niemieccy sędziowie są urzędnikami państwowymi, są mianowani przez ministrów – oni nie są wybierani, tylko powoływani przez polityków. Niemiecki Trybunał Konstytucyjny składa się z polityków i to nie jakiegoś drugiego szeregu. Byli oni politykami i zostali mianowani przez Bundestag i tam działają jako niezależni sędziowie. To nie są szeregowi posłowie, tylko wysokiej rangi. Czyli niemieckie państwo prawa jest bardzo mocno upolitycznione, jest uzależnione od polityków. Podobnie zresztą jak media – one również są bardzo upolitycznione, są zależne od polityków, czyli nie są niezależne — relacjonuje mieszkający na co dzień w Niemczech historyk, przypominając, iż przedstawiciele Polski przyjechali do Niemiec, aby zobaczyć jak wygląda system i usiłowali przeprowadzić reformy sądownictwa według wzorców zachodnich.  I nagle ci sami, którzy mają taką sytuację, twierdzą, że w Polsce nie funkcjonuje państwo prawa — nie kryje zdziwienia prof. Musiał. Do dzisiaj w Konstytucji niemieckiej funkcjonują dwa artykuły, które zostały specjalnie wprowadzone, żeby chronić zbrodniarzy niemieckich. Oczywiście wszystko w ramach państwa prawa - zdecydowali się w Konstytucji bronić własnych zbrodniarzy niemieckich i to nazywają państwem prawa. To jest paradoks. Niemcy są ostatnim narodem w Europie, który ma moralne prawo mieszać się w sprawy polskie. To samo dotyczy mediów — ocenia prof. Musiał. Pytany, dlaczego zatem Niemcy pouczają Polaków, historyk odpowiada: To jest kwestia antypolskich uprzedzeń, przekonaniu o własnej wyższości nad Polakami. To oczywiście nie jest nic nowego, ale jakby DNA kulturowe Niemiec, takie pouczanie Polaków. W latach 30. XX wieku to pouczali Polaków, że są zbyt mało antysemiccy. Wymyślali, w jaki sposób Polacy mają się rozprawiać z Żydami. To jest nic nowego. Na Zachodzie – jak to mówią – bez zmian — podsumowuje. Odnosząc się do kwestii udziału Francuzów we wspomnianym forum prof. Musiał stwierdza: Francuzi kompletnie nie znają sytuacji w Polsce. Może nie mają takich uprzedzeń, ale nie mają wiedzy o Polsce. Na tę ostatnią patrzą przez medialną papkę propagandową. Do tego dochodzi jeszcze opozycja, która bardzo chętnie to podnosi, przerysowując – co jest prawem opozycji – a ci to biorą jeden do jednego i sądzą, że tak jest rzeczywiście. Niemiecka polityka zagraniczna jest bardzo antypolska, antyukraińska, antyeuropejska, w szczególności jeśli chodzi o sojusze gospodarcze z Putinem. To co robią Niemcy na płaszczyźnie międzynarodowej, to jest bardzo niebezpieczne, to jest w moim przekonaniu zbrodnia na pokoju. Jeżeli Niemcy świadomie wspierają gospodarczo Kreml w tej agresywnej polityce to jest to niebezpieczne dla Polski. I to nie jest zagrożenie abstrakcyjne, tylko autentyczne, bo widzimy, co się dzieje na Ukrainie. Łukaszenka bez Putina też by nie mógł funkcjonować – już dawno by go Białorusini pogonili. Niemcy na to przyzwalają i w sposób pośredni wspierają reżim Łukaszenki i wojnę na Ukrainie. A jeżeli wydalą jakiegoś rosyjskiego dyplomatę, to jest to mydlenie oczu, bo to nie ma żadnego przełożenia na praktyczną politykę zagraniczną. To jest takie rzucanie zasłony dymnej, podczas gdy w rzeczywistości wspierają Putina i gospodarczo i politycznie — zauważa prof. Musiał. CZYTAJ TAKŻE: NASZ WYWIAD. Prof. Musiał: To, co mówi Steinmeier, to mówi Putin przez Schroedera. To jest zbrodnia na pokoju Forum Dialogu Trójkąta Weimarskiego „Praworządność pod presją ma nastąpić dzień po spotkaniu przywódców Grupy Wyszehradzkiej (V4) w Krakowie.  aw
To jak to w końcu jest – chaos czy sukces? Polska w czołówce UE pod względem szczepień^Marek Pyza^2021-02-16 19:03:16.349556+01:00^https://wpolityce.pl/polityka/539470-szczepienia-chaos-czy-sukces-polska-w-unijnej-czolowce^Polska ma jeden z lepszych w UE systemów szczepień przeciwko koronawirusowi. Czy opozycja wreszcie przestanie jeździć w tej sprawie po rządzie?  Liczby nie kłamią. W Polsce zaszczepiono już 5,61 osób na 100 mieszkańców. Mało? Owszem. Ale najlepszy wynik unijny to duński współczynnik 6,99. Spośród krajów Wspólnoty wyprzedzają nas jeszcze tylko Cypr (6,36), Rumunia (5,98) i Słowenia (5,71). Piąte miejsce. Nie najgorzej. A pamiętajmy, że rząd „zafundował nam bałagan”, „kompletnie sobie nie radzi”. Gdy w styczniu odbywało się w KPRM spotkanie ponad politycznymi podziałami, słyszeliśmy, że „rząd chce się podzielić porażką i chaosem z opozycją”. Himalaje tępej krytyki zdobył poseł SLD Andrzej Szejna, który stwierdził, że „gdyby szczepionki dotarły do nas w obiecanej liczbie i czasie, byłby Sajgon. Zapanowałby chaos informacyjny, tłoczący się ludzie, przenikanie się kandydatów do szczepień między różnymi grupami. Dziś przebiega to chaotycznie, ale w sposób transparentny tylko dlatego, że szczepionek nie ma”.  W jego wypowiedzi – i wielu podobnym – zgadza się jedno: szczepionek nie ma. Tzn. są, lecz w niewystarczającej ilości. A co będzie, gdy wreszcie pojawią się większe dostawy? Okaże się, że przygotowano wydolny, sprawny, jasny system, który pozwala należycie dystrybuować wszystkie dawki i zrobić solidny krok w kierunku opanowania epidemii. To scenariusz dla opozycji najgorszy. Bo okaże się, że przez długie tygodnie kłapali tylko po to, by na lękach społecznych budować niechęć do obozu władzy. W polityce to nagminne, choć chluby nie przynosi. Daleko oczywiście do huraoptymizmu, bo perspektywę wychodzenia z pandemii poprzez szczepienia wciąż kreślić należy w wielu miesiącach. Ale radzimy sobie naprawdę dobrze, zgodnie zresztą z przewidywaniami. Można nawet stwierdzić, że szacunki przedstawiane w styczniu przez Michała Dworczyka okażą się zbyt ostrożne. Zapowiadał on, że w pierwszym kwartale zaszczepionych zostanie 3 mln Polaków. Na dziś to jest 2,159 mln, i to przy zmniejszonych dostawach.  Nie tylko liczby prezentują się nieźle. „Na dole” owszem, zdarzają się sytuacje, w których pacjenci są odprawiani, ale to znów z tego samego fundamentalnego powodu – mniejszych od zapowiadanych dostaw. Zasadniczo jednak w punktach szczepień rzeczywistość odbiega od czarnych wizji opozycji.  A najlepszym tego dowodem, wręcz symbolicznym jest Szpital Narodowy na stadionie w Warszawie. Nawet znany z chronicznej zajadłości wobec partii rządzącej Waldemar Kuczyński publicznie wyraża zachwyt. Zaszczepiony został już drugą dawką i – podobnie jak przy pierwszej – nie może się nachwalić, jak świetnie ten proces przebiegł. Pięć godzin temu zaszczepili mnie na stadionie drugą dawką. Organizacja jak za pierwszym razem wzorowa. Szczególnie mili młodzi żołnierze. Podkreślam, oceniam zorganizowanie szczepień na stadionie. Nie w kraju!! Co takiego dzieje się w kraju, pan Waldemar nie pisze. Dobrze, że choć odnajduje w sobie tyle uczciwości, by rzetelnie zrelacjonować własne doświadczenia, zupełnie odbiegające od obrazu chaosu malowanego przez opozycyjne media i polityków.  Ich zapędy najpierw nieco pohamowała szefowa KE Ursula von der Leyen. Teraz robią to odporne na propagandę statystyki.  Niedobrze… Opozycja będzie musiała znów mocniej postawić na aborcję.
SONDAŻ. Polacy minimalnie lepiej oceniają pracę posłów i senatorów. Odbiór prezydentury Andrzeja Dudy niemal taki sam^Zespół wPolityce.pl^2021-02-16 18:55:38.831927+01:00^https://wpolityce.pl/polityka/539474-jak-polacy-oceniaja-prace-poslow-a-jak-prezydenta-sprawdz^W lutym z pracy prezydenta Andrzeja Dudy zadowolonych było 43 proc. badanych, niezadowolonych - 48 proc. - wynika z sondażu CBOS. Działalność posłów dobrze oceniło 26 proc. respondentów, a źle - 60 proc.; senatorów pozytywnie ocenia 32 proc. badanych, a negatywnie - 48 proc. CBOS podkreśla, że opinie o działalności parlamentu minimalnie się poprawiły w stosunku do styczniowego badania. W lutym pozytywnie o pracy Sejmu wypowiada się ponad jedna czwarta badanych (26 proc., wzrost o 2 punkty procentowe), a niezadowolenie z niej wyraża sześciu na dziesięciu Polaków (60 proc., spadek o 1 punkt procentowy). 14 proc. badanych nie potrafiło ocenić pracy izby niższej parlamentu. Zadowolenie z pracy senatorów wyraża niemal jedna trzecia ankietowanych (32 proc., wzrost o 3 punkty procentowe). Z kolei niezadowolonych z działalności izby wyższej jest prawie połowa Polaków (48 proc., tyle samo co w styczniu). 20 proc. badanych nie potrafiło jej ocenić. Według CBOS w lutym 2021 r. pozytywnie pracę prezydenta ocenia 43 proc. respondentów (bez zmian w porównaniu z ubiegłym miesiącem), a negatywnie - 48 proc. (wzrost o 1 punkt procentowy). 9 proc. Polaków nie ma zdania w tej kwestii. CBOS zauważa, że „zarejestrowane w lutym opinie o działalności parlamentu i prezydenta nie odbiegają w znacznym stopniu od styczniowych”.  Minimalnie lepiej niż przed miesiącem Polacy oceniają pracę posłów i senatorów. Społeczny odbiór prezydentury Andrzeja Dudy jest obecnie niemal taki sam jak w styczniu, a więc nadal nieco częściej spotyka się ona z krytyką niż z aprobatą — czytamy w opracowaniu sondażu. Badanie przeprowadzono w ramach procedury mixed-mode na reprezentatywnej imiennej próbie pełnoletnich mieszkańców Polski, wylosowanej z rejestru PESEL. Każdy respondent wybierał samodzielnie jedną z metod: CAPI (wywiad bezpośredni), CATI (wywiad telefoniczny) lub samodzielne wypełnienie ankiety internetowej, do której dostęp był możliwy na podstawie loginu i hasła przekazanego respondentowi w liście zapowiednim od CBOS. We wszystkich trzech przypadkach ankieta miała taki sam zestaw pytań oraz strukturę. Badanie zrealizowano w dniach od 1 do 11 lutego tego roku na próbie liczącej 1179 osób (w tym: 44,3 proc. metodą CAPI, 40,1 proc. – CATI i 15,6 proc. – CAWI). gah/PAP
Szef MON z wizytą na Węgrzech. Podpisano plan współpracy bilateralnej na 2021 rok. Składa się z 63 punktów!^Zespół wPolityce.pl^2021-02-16 18:34:41.429390+01:00^https://wpolityce.pl/polityka/539472-szef-mon-na-wegrzech-wspolpracujemy-bardzo-scisle^Polska dzieli się z Węgrami doświadczeniami związanymi z tworzeniem i wykorzystaniem Wojsk Obrony Terytorialnej i Wojsk Obrony Cyberprzestrzeni - mówił we wtorek podczas wizyty w tym kraju minister obrony narodowej Mariusz Błaszczak.
Hołownia przeciwny likwidacji TVP Info: "Media publiczne są potrzebne". Rafał Trzaskowski pozostał osamotniony^Zespół wPolityce.pl^2021-02-16 17:33:33.506554+01:00^https://wpolityce.pl/polityka/539458-holownia-przeciwny-likwidacji-tvp-info^„Nie popieramy projektu likwidacji TVP Info” – powiedział jednak we wtorek Szymon Hołownia. Apel Trzaskowskiego o likwidację publicznego nadawcy odrzucili także, oprócz PiS i Polski 2050, PSL, Lewica, Konfederacja oraz Kukiz’15. CZYTAJ RÓWNIEŻ: -To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy -Czy to już obsesja? Trzaskowski dał popis w Radiu Zet: „TVP Info. Znowu TVP Info. To wszystkie pytania od TVP Info”. WIDEO Nie popieramy projektu likwidacji TVP INFO, dlatego że trzeba pamiętać, że media publiczne są potrzebne. One docierają do wielu miejsc, do których inne media nie docierają  — powiedział w rozmowie z Onetem lider Polski 2050 Szymon Hołownia.  Polityk stoi na stanowisku, że należy w rozmowach z ekspertami wypracować nowy model działania Telewizji Polskiej i Polskiego Radia, ale likwidacja tych mediów to nieporozumienie. Również lider Kukiz‘15 nie wyraził poparcia dla inicjatywy Rafała Trzaskowskiego. Podobnie PSL, w ocenie którego „likwidacja TVP skutkowałaby brakiem dostępu do jakiegokolwiek kanału informacyjnego w wielu polskich domach”. Zdaniem przedstawicieli ludowców pozbawienie Polaków programów informacyjno–publicystycznych z mediów publicznych to błąd. Pogląd ten podzielili posłowie Konfederacji. Pomysł likwidacji TVP Info nie spotkał się z przychylnym zdaniem posłów Lewicy. Wicemarszałek Sejmu Włodzimierz Czarzasty na antenie Polsat News mówił, że jest „zwolennikiem dobrze funkcjonujących mediów publicznych, czegoś takiego, jak BBC”.  Ale jestem przeciwko temu, żeby likwidować TVP  — mówił.  To tak, jak ze szpitalem: jeżeli źle działa, to zamykamy go czy naprawiamy? Z nienawiści nie można niszczyć  — zauważył. aw/TVP Info
Festiwal umizgów do Gowina. W chórze Giertych i... Niesiołowski. "Chciałbym, żeby przyłączył się do opozycji"; "Ufam Gowinowi"^Kronika kłamliwej histerii^2021-02-16 17:20:26.094163+01:00^https://wpolityce.pl/polityka/539437-festiwal-umizgow-do-gowina-w-chorze-giertych-i-niesiolowski^Mec. Roman Giertych otwarcie przyznaje, że liczy na zmianę frontu w wykonaniu Jarosława Gowina. Do tego samego zachęca były polityk Platformy Obywatelskiej Stefan Niesiołowski, który zadeklarował na Facebooku, że… ufa wicepremierowi. CZYTAJ RÓWNIEŻ:  — Spór w Porozumieniu się zaostrza. Bielan wzywa Gowina do wydania siedziby partii. „Nie zamierzamy przychodzić ze ślusarzami” — UJAWNIAMY! List Bielana do członków Porozumienia. Polityk zapowiada wybór nowych władz i podsumowuje działania Gowina Ufam Jarosławowi Gowinowi, bo nie mam innego wyjścia, a sytuacja Polski pod rządami pisowców jest tak zła, że każde rozwiązanie wydaje się lepsze — czytamy w poście Niesiołowskiego. (…) żyjemy znowu w warunkach autorytarnego reżimu, odrażającej w swej obłudzie dyktaturze, ale jest to dyktatura zapyziała, sflaczała, słabnąca, skrajnie nieudolna, ograniczona istnieniem Unii Europejskiej. Nie jesteśmy już bezbronni sami w obliczu sowieckiej potęgi i bezradnych zachodnich demokracji. Strupieszały pisowski reżim to nie tylko nie Stalin, Chruszczow, czy Breżniew, ale nawet nie schorowany Andropow — grzmiał polityk. Niesiołowski jednoznacznie wskazuje na kluczową rolę Gowina. Najważniejsze to odsunięcie od władzy ludzi, którzy kradną, kłamią, niszczą i kompromitują nasz kraj. Jednym z istotnych czynników by to się stało jest utrata przez PiS większości w sejmie, czyli z grubsza powtórzenie scenariusza z 2007 roku. Nie jest to możliwe bez Jarosława Gowina — zapewnił. Polityk podkreślił, że inne spory mają znaczenie drugorzędne. Stwierdził, że ostatnie działania wicepremiera sprawiają, że ma do niego zaufanie. Ataki na Gowina uważam za kolejny przejawy tak typowych dla niektórych ludzi o demokratycznych poglądach, egocentryzmu, maksymalizmu, pięknoduchostwa, krótkowzroczności — zaznaczył. (…) jeśli ktoś ma być dziś zbawcą Polski to Gowin, który sprawi, że PiS traci większość, nie może rządzić i albo trwa i gnije, albo rozpisuje wybory i przegrywa. Tego z całego serca życzę Gowinowi i Polsce, reszta jest na razie drugorzędna, na spory przyjdzie czas w wolnym kraju — podkreślał Niesiołowski. I tym razem nie obyło się bez kuriozalnych analogii. Historia zna chyba jeden taki przypadek, że w wyniku głosowania w Parlamencie upadla okrutna dyktatura. To była tyrania Robespierre’a. Co prawda reżim pisowski to nie dyktatura króla gilotyny, a p. Wąsik ma tyle wspólnego z Nieprzekupnym co ropucha zwyczajna z charyzmą męża stanu, ale ludzie, którzy uwolnili Francję od oszalałych doktrynerów, okrutnych zbrodniarzy i bandy złodziei oraz przywrócili ład demokratyczny jak Fouche’, Tallien czy Barras, nie byli delikatnie mówiąc rycerzami bez skazy, ale obalając tyrana dobrze zasłużyli się ojczyźnie — dywagował były polityk PO.      W podobnym tonie wypowiadał się mec. Roman Giertych na antenie Wirtualnej Polski. Chciałbym, żeby Jarosław Gowin przyłączył się do opozycji — powiedział były lider Ligi Polskich Rodzin. Dzisiejsza zapowiedź (…) Adama Bielana, że będzie chciał wyjaśniać nieprawidłowości w finansach Porozumienia, to oznacza, że Pis planuje jakieś postępowanie karne w odniesieniu do zarządu Porozumienia, a to się może nie skończyć karierą naukową [Jarosława Gowina] Adwokat również sięgnął po analogie, z tym że dotyczące jego dawnej partii. Ja przypominam sobie, jak Jarosław Kaczyński prowadził postępowanie karne dotyczące LPR. Bardzo podobny wariant — stwierdził. Nie wiadomo, jak to się skończy. To równie dobrze może się skończyć polityczną śmiercią Jarosława Kaczyńskiego, dlatego że gra jest ryzykowna. Bez głosów posłów Porozumienia PiS nie ma większości w Sejmie. A bez większości w Sejmie nie da się Polską rządzić. To może się skończyć rządem technicznym i przyspieszonymi wyborami. Być może taki wariant Jarosław Gowin już dziś poważnie rozważa — powiedział Giertych.
Dyskusja ws. funduszu odbudowy. "To dokument", który na lata zdefiniuje Unię, i będzie wpływał na poziom suwerenności"^Zespół wPolityce.pl^2021-02-16 16:45:57.777308+01:00^https://wpolityce.pl/polityka/539449-dyskusja-ws-funduszu-odbudowy-pmm-wyjasniamy-watpliwosci^Projektem o ratyfikacji decyzji dot. unijnego funduszu odbudowy nie został we wtorek przyjęty przez rząd; toczy się na jego temat dyskusja - poinformował we wtorek premier Mateusz Morawiecki. Zaznaczył, że każdy ma prawo mieć w tej sprawie swoje zdanie i wątpliwości. CZYTAJ TAKŻE: — NASZ WYWIAD. Waszczykowski: Okazuje się, że dla Jourovej ustalenia szczytu RE są niewiążące. To znaczy, że mamy prawo dżungli w UE — Komisja Europejska przewiduje wzrost gospodarczy w strefie euro w 2021 roku. „Widać wreszcie światło na końcu tunelu” — Prezydent Duda na szczycie V4: Po pandemii gospodarki środkowoeuropejskie będą najszybciej odrabiały straty w skali globalnej We wtorek rząd zajmował się m.in. projektem ustawy o ratyfikacji decyzji dot. unijnego funduszu odbudowy. Chodzi ratyfikacje decyzji Rady z 14 grudnia 2020 r. w sprawie systemu zasobów własnych Unii Europejskiej. Premier, zapytany na późniejszej konferencji prasowej, czy Rada Ministrów przyjęła projekt oraz jakie było w tej sprawie stanowisko ministrów z Solidarnej Polski poinformował, że projekt nie został przyjęty, ale toczyła się na jego temat dyskusja. Ta dyskusja została rozpoczęta. Będziemy ją na forum politycznym, jak i merytorycznym kontynuować, ponieważ, zasadniczo, podstawowe kwestie zostały już przyjęte w grudniu — zaznaczył. Uważam, że każdy ma prawo mieć swoje zdanie i swoje wątpliwości. Te wątpliwości muszą być wyjaśnione. Zawłaszcza, że uważam, że podnoszone wątpliwości są możliwe do zaadresowania, podnoszone wątpliwości w obszarze makro, mikroekonomicznym, w obszarze prawnym, ale w szczególności w obszarze inwestycyjnym, bo rzeczywiście mówimy o gigantycznych kwotach finansowych, które mają wesprzeć szybką odbudowę gospodarki europejskiej, ale też polskiej — mówił Morawiecki. Poinformował, że dyskusja w tej sprawie będzie prowadzona w „najbliższych dniach”. Zwrócił też uwagę, że na 27 państw UE jedynie pięć ratyfikowało regulacje dotyczące tzw. środków własnych.  Nie ma pośpiechu. Chcemy to w sposób merytoryczny, spokojny przedyskutować — dodał.  Kaleta pytany o stanowisko Solidarnej Polski w tej sprawie powiedział PAP:  Konsekwentnie podkreślamy zagrożenia wynikające z ustaleń dotyczących wejścia w życie rozporządzenia o praworządności. Wiceminister sprawiedliwości zaznaczył, że resort w toku prac zgłosił szereg pytań do Ministra Finansów o kalkulację decyzji podjętych podczas unijnego szczytu.  Dzisiaj projekt ratyfikacji rzeczywiście miał być przyjęty, jednak to się nie stało, tak jak pan premier poinformował — zaznaczył. W ocenie wiceszefa MS dyskusja wokół skutków negocjacji jest bardzo potrzebna.  Po pierwsze, mówimy o ratyfikacji w oparciu o konstytucję, o znaczącym obciążeniu finansów publicznych Polski. Po drugie - o nowych mechanizmach działania Unii Europejskiej, jak to krytykowane przez wszystkich liderów obozu rozporządzenie warunkujące, które było przedmiotem negocjacji. Do tego nowe opłaty, podatki i wspólny dług zaciągany przez UE — powiedział Kaleta. W toku prac nad dokumentem nie uzyskaliśmy szczegółowych wyjaśnień od Ministra Finansów. Teraz ta dyskusja ma służyć temu, żeby wszystkie wątpliwości zostały w sposób szczegółowy wyjaśnione. Tym bardziej, że mówimy o dokumencie, który na lata zdefiniuje przyszłość UE, a zatem będzie wpływał na poziom suwerenności — dodał wiceminister. W grudniu ub.r. przywódcy państw UE porozumieli się ws. wieloletniego budżetu Unii na l. 2021-2027 oraz funduszu odbudowy gospodarek państw członkowskich po epidemii koronawirusa. Obecnie ratyfikacji przez parlamenty narodowe wymaga decyzja o zwiększeniu zasobów własnych UE, by możliwe było uruchomienie funduszu odbudowy. Łączna wartość unijnego budżetu na lata 2021-2027 to 1,8 bln euro, z czego wartość funduszu odbudowy to 750 mld. Po sprzeciwie Polski i Węgier wobec rozporządzenia dotyczącego mechanizmu powiązania dostępu do środków unijnych z przestrzeganiem zasad praworządności, w związku z którym premierzy obu państw zapowiadali możliwość zawetowania budżetu UE na lata 2021-2027, w grudniu 2020 roku w Brukseli doszło do porozumienia przywódców państw UE, które zostało zapisane w konkluzjach Rady Europejskiej. W konkluzjach Rady Europejskiej znalazły się zapisy mówiące m.in., że budżet UE, włączając Next Generation EU (instrument odbudowy), musi być chroniony przeciwko wszelkiego rodzaju nadużyciom finansowym, korupcji, konfliktowi interesów, a samo ustalenie, że doszło do naruszenia zasady państwa prawnego nie wystarczy do uruchomienia mechanizmu blokowania środków finansowych dla państw członkowskich. Komisja Europejska - która ma uruchamiać mechanizm blokowania środków unijnych - opracuje i przyjmie wytyczne dotyczące sposobu w jaki będzie stosować rozporządzenie, w tym metodologii przeprowadzania swojej oceny. wkt/PAP
Mariusz Szczygieł z błyskiem geniuszu zdemaskował „ciemniaków” Dudę i Kaczyńskiego oraz rozwiązał zagadkę Wałęsy^Stanisław Janecki^2021-02-16 16:33:12.011911+01:00^https://wpolityce.pl/polityka/539443-szczygiel-zdemaskowal-ciemniakow-dude-i-kaczynskiego^Inteligent świeżej daty musi czuć zażenowanie degrengoladą inteligentów wielopokoleniowych. Widzi, że inteligencja im się popsuła, to melduje. Nie rządzi Polską wojsko, ale istnieje nieodparta potrzeba, żeby się meldować. Co zaskakujące, mają tę potrzebę osoby, których nawet sobie nie wyobrażamy w wojsku, bo pewnie byliby nieżywi (może nie dosłownie) po tygodniu zwykłych ćwiczeń. Meldują się, żeby ktoś sobie nie pomyślał, iż nie są po właściwej stronie historii. A wiedzą, która jest właściwa obserwując kierunek wiatru (historii). Tu nic się nie zmieniło od lat 60., co z wyjątkową wnikliwością oraz z pewną dozą okrucieństwa dla najlepiej czujących wiatr oportunistów i konformistów opisał Leopold Tyrmand w „Życiu towarzyskim i uczuciowym”. Będzie więc o meldowaniu, przede wszystkim pisarza i reportera Mariusza Szczygła. W latach 60. meldowanie się po właściwej stronie było jednak trochę wstydliwe, obecnie jest powodem do dumy. I różne osoby meldują się, mimo że nikt specjalnie tego od nich nie oczekuje. Ktoś mógłby sobie jednak pomyśleć, że zdradzili – tę dobrą stronę historii. Dlatego lepiej prewencyjnie się zameldować. W „Gazecie Wyborczej” zameldował się na przykład scenarzysta, pisarz i dramaturg Maciej Karpiński. Nie musiał, bo ma sporo wybitnych osiągnięć (dla mnie największym jest scenariusz „Kobiety samotnej”), ale się zameldował. Żeby się wytłumaczyć, dlaczego był głównym scenarzystą serialu „Osiecka”. No to się zameldował i wytłumaczył, ile go kosztowała (ile zarobił dyskretnie nie mówi) praca nad serialem dla Telewizji Polskiej. Po prostu się poświęcił dla wyższego dobra, ale co przeszedł, to przeszedł. I o tej masakrze zameldował komu trzeba, choć tak do końca nie wiadomo, kto nim jest. Ale na pewno istnieje i oczekuje meldowania się. Po dobrej stronie historii. O „Osieckiej” w kontekście wymuszania meldowania się pisałem na tym portalu 15 lutego – chodziło o zmuszenie do zameldowania się młodej aktorki Elizy Rycembel. O „Osieckiej” wystarczy, więc tylko odnotowałem zameldowanie się Macieja Karpińskiego. Jeden z ciekawszych meldunków pojawił się 12 lutego 2021 r. na portalu Noizz.pl i ten meldunek warto prześledzić ze względu na meldującego. A jest nim wspomniany wyżej Mariusz Szczygieł. Pominę szczegóły jego zmagania się z losem, jego Weltschmerz oraz dylematy na miarę „Bojaźni i drżenia” czy „Albo-albo” Sørena Aabye Kierkegaarda. Pominę, bo łzy wzruszenia i zgrozy przeszkadzałyby mi w pisaniu. Wzruszenie jest tym większe, iż Szczygieł melodramatycznie wyznaje, ile osiągnął, choć miał pod górkę i wiatr wiał mu w oczy. Osiągnięć reporterskich i czechologicznych absolutnie nie można mu odmówić. Choć trudno przesądzać, czy wynikają one z tego, że „mama jest z zawodu dekoratorką bombek choinkowych, większość życia pracowała w hotelowej pralni, tata całe życie zarabiał jako murarz i malarz pokojowy. I ja, wychodząc z rodziny robotniczej, moi rodzice i ich rodzeństwo mają wykształcenie zawodowe, jako pierwszy skończyłem studia z magisterką. Uczyłem się, by zyskać wiedzę i zostać inteligentem. Zostałem, dostąpiłem tego zaszczytu. Dostosowałem się do lepszego świata”. Brawo! Skoro już wiemy, na czym stoimy (status inteligenta) i pominęliśmy Weltschmerz oraz drżenie w stylu Kierkegaarda, można teraz prześledzić właściwy meldunek Mariusza Szczygła. A meldunek brzmi tak, że mimo przynależności do inteligencji, Mariusz Szczygieł nie jest szczęśliwy, a nawet nie jest dumny ze społecznego awansu. Bo z wyżyn swej ciężko osiągniętej inteligenckości widzi więcej. Tym więcej, że „mieszka dwa kilometry od Pałacu Prezydenckiego, a tam, urzęduje człowiek, który nie jest partnerem dla inteligenta, a co dopiero dla intelektualisty”. Z wyżyn Warszawy, która zastąpiła rodzinną Złotoryję, widać, że inteligenckość to „teraz już nie jest żaden zaszczyt. Intelektualista to – jak ładnie nazwała to szefowa krakowskiego MOCAK-u, Masza Potocka – zanieczyszczenie społeczne”. Samoponiżenie i socjopsychologiczna redukcja inteligenta (a może nawet intelektualisty) Szczygła do „zanieczyszczenia” to oczywiście kokieteria. Tak wypada teraz meldować. Bo kto się teraz dorwał do inteligenckości? Otóż na przykład lokator Pałacu Prezydenckiego Andrzej Duda oraz prezes PiS Jarosław Kaczyński. A oni obaj (i nie tylko oni) „przypominają czasy Gomułki, który był cwanym prostakiem. W latach 60., za jego kadencji, ukuto powiedzenie ‘dyktatura ciemniaków’. I my do tego wracamy. (…) Historia zatacza koło, a nami rządzi dyktatura ciemniaków”. To oczywiste, wszak Andrzej Duda sam ma tylko doktorat, oboje jego rodzice to profesorowie, podobnie jak teść, wszyscy wokół wykształceni, więc jasne, że „ciemniaki”. Podobnie jak „zachowujący się jak typowy aparatczyk komunistyczny” Jarosław Kaczyński. Też zaledwie doktor, z rodzicami po studiach, bratem profesorem (i przy okazji prezydentem RP), dziadkami inteligentami szlacheckiego pochodzenia. Typowe „ciemniaki”.  Jak melduje intelektualista Szczygieł, „ciemniaki” „są niby antykomunistami, ale tylko zamienili sierp i młot na krzyż – mechanizmy stosują te same!”. Wiadomo, Andrzeja Dudę i Jarosława Kaczyńskiego najłatwiej spotkać, gdy biegają po Warszawie z krzyżem. Ale to byłoby pół biedy, choć i tak straszne. Najgorsze jest to, że „następuje upadek inteligencji jako sposobu bycia, sposobu myślenia. Kiedy nasz prezydent otwiera usta, kiedy prezes otwiera usta, czuję się zażenowany poziomem, który mi proponują”. Oczywiście, że inteligent świeżej daty musi czuć zażenowanie degrengoladą inteligentów wielopokoleniowych. Jak widzi, że inteligencja im się popsuła, szczególnie na jego tle, to melduje, że to widzi. Inteligent ma takie obowiązki, szczególnie ten z awansu. A on prześwietla niczym rentgen. I „umie wyczuć osobę, która udaje, że czyta”. Wyczuł na przykład Jarosława Gowina, po którym „widać, że czyta”. Mariusz Szczygieł musiał zameldować, że podczas gdy Kaczyński i Duda to „ciemniaki”, on ma „bliskiego przyjaciela z wykształcenia ślusarza. I ten „ma umysł bystrzejszy niż mój”. I nie jest wyjątkiem, wszak w Złotoryi „tata w życiu nie przeczytał żadnej książki, ale ma w sobie pewną czułość wobec świata – bo można mieć inteligencję emocjonalną”. Czyli jednak pan Mariusz nie jest inteligentem z awansu, choć pozornie tak to wygląda.  Jako intelektualista, a nie „ciemniak” Mariusz Szczygieł był właściwie skazany na rozwiązanie zagadki Lecha Wałęsy. I jest to rozwiązanie genialne. Otóż „Lech Wałęsa miałby w życiu więcej spokoju, gdyby nie był tak honorowy i nie uważał, że pewne tematy naruszają jego godność”. Źle pojęta godność nie pozwala Lechowi Wałęsie prawidłowo podejść do kwestii „może coś podpisałem, może nie”. A sprawa jest prosta jak prostota „ciemniaków”: „Kiedy zaczynamy pracę w korporacji, podpisujemy różne dokumenty – umowa o pracę, zobowiązanie zachowania tajemnicy zawodowej, do tego parę innych procedur. Może za ileś lat – kiedy np. pojawi się zupełnie inny ustrój – zostaną one użyte przeciwko nam? Pokażą przecież, że służyliśmy ‘wrednemu’ kapitalizmowi”. Wałęsa podpisał różne dokumenty w robocie, czasy się zmieniły i teraz te banalne kwity są wykorzystywane do oskarżeń o służenie „wrednej” bezpiece. Ależ to jest genialne wyjaśnienie. Absolutnie na miarę inteligenta z awansu, a nie jakiegoś degenerata z wielopokoleniowym bagażem. Brawo!
NASZ WYWIAD. Prof. Chwedoruk: Transfer Hennig-Kloski to jeden z etapów wojny domowej w liberalnym nurcie opozycji^Zespół wPolityce.pl^2021-02-16 16:22:44.683173+01:00^https://wpolityce.pl/polityka/539417-prof-chwedoruk-wojna-domowa-w-liberalnym-nurcie-opozycji^„Oczywiście ten transfer sam w sobie nie jest czymś wielkim i istotnym, raczej jednym z etapów nieuchronnego starcia, które w jakimś sensie ma charakter wojny domowej w głównym liberalnym nurcie opozycji. Wszak w zapleczu Szymona Hołowni można znaleźć osoby, który były długo związane ze środowiskiem PO i Donalda Tuska” - mówi w rozmowie z portalem wPolityce.pl prof. Rafał Chwedoruk, politolog z Uniwersytetu Warszawskiego, odnosząc się do transferu Pauliny Hennig-Kloski z KO do Polski 2050. CZYTAJ TAKŻE: — A jednak! Hennig-Kloska przechodzi do Polska 2050. Ruch Hołowni zapowiada utworzenie koła w Sejmie jeszcze w tym tygodniu — TYLKO U NAS. Meysztowicz po transferze Hennig-Kloski: Jest mi przykro. Nowoczesna przeżyła w swoim żywocie już wiele odejść wPolityce.pl: Paulina Hennig-Kloska przeszła do Polski 2050. To kolejny transfer z KO do formacji Szymona Hołowni. Jak pan patrzy na tę sytuację? Prof. Rafał Chwedoruk: Trudno sobie wyobrazić w systemie partyjnym istnienie dwóch formacji politycznych o podobnym profilu ideowym, odwołujących się do w olbrzymim stopniu do tego samego elektoratu. Przykładem tego była sytuacja z poprzedniej kadencji, współistnienie Platformy Obywatelskiej i Nowoczesnej, które trwało krótko i musiało zakończyć się sukcesem jednej ze stron. Analogicznie jest w obecnej sytuacji. Szymon Hołownia jest w pewnym sensie pod presją czasu, wciąż żyjemy politycznie trochę w cieniu wyborów prezydenckich. Im dalej od nich, tym trudniej będzie mu podtrzymywać zainteresowanie opinii publicznej. Teraz może się cieszyć z sondaży, które są wciąż pochodną owej kampanii. Hołownia ma tak naprawdę kilka miesięcy na to, aby strategicznie osłabić KO i stać się na tyle silnym, by albo zostać głównym politykiem wśród opozycji, albo przynajmniej mieć podmiotową pozycję w negocjacjach ewentualnej współpracy z PO, która wciąż dysponuje większymi zasobami. Można domniemywać, że to wewnętrzne uwarunkowania PO nie pozwalają jej odpowiedzieć na polityczną ofensywę Szymona Hołowni. Oczywiście cała sytuacja, to znaczy zmiana przynależności klubowej przez polityka, nie sprzyja legitymizacji polityki. Za tego typu historie per saldo płacą wszyscy politycy, poprzez brak społecznego zaufania. Tym bardziej jest to wszystko delegitymizujące, że nie towarzyszy temu nic istotnego. Zdarzały się w różnych państwach, także w Polsce międzywojennej, zmiany przynależności partyjnej pod wpływem wielkich wydarzeń. Zdarzało się coś takiego, co kompletnie zmieniało sposób myślenia, poglądy obywateli w skali masowej. W tym wypadku tak naprawdę nie dzieje się nic, jesteśmy podzieleni jako społeczeństwo w sposób w miarę trwały. Trudno wskazać, jakie są strategiczne różnice programowe między KO a Polską 2050 Szymona Hołowni. Oba te podmioty są bardzo eklektyczne programowo. Zapewne wielu obserwatorom będzie to nasuwało na myśl, że to motywacje jednostkowe, indywidualne, a nie kwestie natury programowej, podążały za tym transferem. Oczywiście ten transfer sam w sobie nie jest czymś wielkim i istotnym, raczej jednym z etapów nieuchronnego starcia, które w jakimś sensie ma charakter wojny domowej w głównym liberalnym nurcie opozycji. Wszak w zapleczu Szymona Hołowni można znaleźć osoby, który były długo związane ze środowiskiem PO i Donalda Tuska. I kto pana zdaniem tę wojnę wygra? Skończy się tak, jak w przypadku starcia PO z Nowoczesną, czy jednak pana zdaniem Polska 2050 Szymona Hołowni ma szansę zmarginalizować PO? W poprzedniej kadencji ówczesne kierownictwo PO przyjęło dość klarowną strategię – bycie hegemonem wśród opozycji i przeciwdziałanie w zarodku wszelkim próbom tworzenia innych ośrodków decyzyjnych, zwłaszcza o liberalnym charakterze. Obecnie PO póki co nie podejmuje tak stanowczych działań, co samo w sobie pokazuje, że sytuacja wewnętrzna w tym ugrupowaniu jest bardzo złożona. Być może sytuacja stabilizacji sondaży, nawet z lekkim osłabieniem PO, spowoduje, że czas będzie pracował na rzecz tej formacji. Zwłaszcza w sytuacji, w której obecny kształt systemu partyjnego i podziału wśród opozycji dotrwałyby do wyborów samorządowych. W przypadku chociażby Ruchu Palikota czy ruchu Kukiz’15 deficyt struktur terytorialnych pozbawił znaczenia te formacje po wyborach samorządowych. Być może tak PO będzie próbowała dotrwać do kolejnego przełomu – do momentu, w którym Szymon Hołownia będzie musiał opowiadać się po którejś ze stron spotu w opozycji. W tym momencie brak wyrazistości i eklektyzm nie wystarczą.  Polska 2050 dzięki ostatniemu transferowi politycznemu tworzy koło poselskie. Czy jego powstanie znacząco wzmocni formacje Szymona Hołowni w kontekście rywalizacji z KO? Oczywiście dysponowanie kołem poselskim w Sejmie daje trochę większe możliwości kontaktu z opinią publiczną. Natomiast w perspektywy funkcjonowania całej opozycji, to można zażartować, że to przysłowiowe „piąte koło u wozu”. Pojawienie się jeszcze jednego podmiotu na opozycji może budzić skojarzenia z sytuacją, która niegdyś była stereotypowo przypisywana prawicy w latach 90-tych – prowadzenia nieustannych sporów personalnych, mnożenia się partii itd. Natomiast nie w kole tutaj jest istota – pytanie raczej brzmi tak, czy opozycja przed kolejnymi wyborami będzie opozycją złożoną z dużych, podmiotowych partii, czy też dojdzie do swoistej „macronizacji” opozycji, to znaczy pojawienie się takiego ośrodka decyzyjnego, który osłabi w strukturalny sposób partie opozycje, przestaną one być podmiotami decyzyjnymi, a w ich miejsce pojawią się popularne osoby i nieformalne kręgi decyzyjne. Wyraźnie widać, że ci politycy i te środowiska liberalne, które z różnych przyczyn znalazły się na poboczu polityki chętnie by wróciły, a ten powrót paradoksalnie jest możliwy tylko na gruzach głównych partii opozycyjnych, począwszy od PO. To jest tak naprawdę stawką grze wśród opozycji, a koło poselskie Polski 2050 jest tylko instrumentem tej walki. Trudno powiedzieć, czy w perspektywie interesów obecnego obozu rządzącego lepsze byłoby ścieranie się z opozycją w dotychczasowym jej kształcie – chociaż opozycja przegrywa, to poparcie jest dla niej nieco stabilne, czy też korzystniejsze z perspektywy obozu rządzącego byłoby czekanie na totalny chaos wśród opozycji i wyklarowanie się nowych elit, czy też nowych-starych elit, bardzo możliwe, że z Donaldem Tuskiem w tle. Obecnie który scenariusz jest pana zdaniem bardziej prawdopodobny? Póki co, bliżej niż do „macronizacji” opozycji jest do jej „madziaryzacji” - na Węgrzech opozycja przez więcej niż dekadę podlega nieustannym podziałom wewnętrznym, stymulowanym przez cześć środowisk liberalnych, które chciały przejąć od lewicy hegemonię. Efekt był taki, że Fidesz Viktora Orbana mógł bezproblemowo wygrywać wybory, nawet w okresie spadków poparcia. Rozmawiał Adam Stankiewicz
Czy Adam Bodnar wciąż jest RPO? On przekonuje, że tak, ale Trybunał Konstytucyjny rozstrzygnie o tym 10 marca^Zespół wPolityce.pl^2021-02-16 15:53:48.054604+01:00^https://wpolityce.pl/polityka/539440-bodnar-twierdzi-ze-jest-rpo-tk-rozstrzygnie-o-tym-10-marca^Biuro Rzecznika Praw Obywatelskich, w korespondencji z portalem wPolityce.pl  przekonuje, że pomimo upływu kadencji, Adam Bodnar, nadal pozostaje legalnie działającym polskim Ombudsmanem. O tym, czy tak jest w rzeczywistości, przekonamy się najwcześniej 10 marca. To wtedy Trybunał Konstytucyjny zajmie się rozpatrywaniem wniosku ws. przepisu o pełnieniu obowiązków przez Rzecznika Praw Obywatelskich po upływie jego kadencji do czasu objęcia stanowiska przez jego następcę. CZYTAJ TAKŻE:NASZ NEWS. Bodnar żalił się Bix Aliu ws. podatku medialnego: „Jeden z tematów rozmowy dotyczył projektu ustawy o podatku od reklam” Kilka dni temu korespondowaliśmy z Rzecznikiem Praw Obywatelskich na temat jego spotkania z Adama Bodnara z Bix Ali, Chargé d’Affaires ambasady Stanów zjednoczonych w Warszawie. Użyliśmy wtedy określenia „p.o. RPO” w stosunku do Adama Bodnara. To spotkało się z zaprzeczeniem ze strony biura RPO. Zgodnie z art. 3 ust. 6 ustawy o Rzeczniku Praw Obywatelskich, prof. Adam Bodnar pełni funkcje i wykonuje zadania Rzecznika Praw Obywatelskich do czasu powołania następcy – przekazało nam biuro RPO. Wątpliwości w tej sprawie ma grupa posłów, która przekazała do Trybunału Konstytucyjnego stosowny wniosek, który ma  być rozpatrywany 10 marca, o godz. 13.00. Wcześniej rozprawa była wyznaczona na 24 lutego br. Do sprawy wyznaczony jest skład pięciorga sędziów TK. Przewodniczącą składu jest prezes Trybunału Julia Przyłębska, sprawozdawcą sędzia Stanisław Piotrowicz, zaś oprócz nich w składzie są sędziowie: Justyn Piskorski, Rafał Wojciechowski i Wojciech Sych. TK ma zająć się wnioskiem grupy posłów PiS o zbadanie konstytucyjności ustawowego przedłużenia pięcioletniej kadencji Rzecznika Praw Obywatelskich w sytuacji, gdy upłynie jego kadencja, a następca nie zostanie wybrany. Poselski wniosek w tej sprawie trafił do TK w połowie września ub.r. Kadencja obecnego RPO - Adama Bodnara - upłynęła 9 września ub.r. Sprawa dotyczy zbadania konstytucyjności de facto ustawowego przedłużenia kadencji RPO, która zgodnie z art. 209 ust. 1 Konstytucji RP wynosi 5 lat. Zgodnie z ustawą o Rzeczniku Praw Obywatelskich, „dotychczasowy rzecznik pełni swoje obowiązki do czasu objęcia stanowiska przez nowego Rzecznika”. Kadencja RPO wynikająca z konstytucji traktowana powinna być jako pierwszy wskaźnik jego legitymacji do działania. Z tą kadencją powinna iść synchronizacja kadencyjności w ustawie o RPO. Obecnie tego nie ma i dlatego zachodzi konieczność uruchomienia kontroli konstytucyjnej zaskarżonego przepisu – wskazywali w swym wniosku posłowie PiS. Bodnar w stanowisku skierowanym w związku z tym do Trybunału podkreślał zaś, że „wykluczenie tego, aby dotychczasowy Rzecznik pełnił swoje obowiązki do czasu objęcia stanowiska przez nowego, prowadziłoby do osłabienia ochrony praw i wolności”. Wniósł o uznanie przepisu za konstytucyjny. RPO powołuje Sejm za zgodą Senatu na wniosek marszałka Sejmu albo grupy 35 posłów. Jeżeli Senat odmówi wyrażenia zgody na powołanie rzecznika (na podjęcie uchwały wyrażającej zgodę lub sprzeciw ma miesiąc), Sejm powołuje na to stanowisko inną osobę. W styczniu br. Sejm powołał na stanowisko RPO Piotra Wawrzyka, ale wybór ten musi jeszcze rozpatrzyć Senat. Ma się tym zająć podczas posiedzenia wyznaczonego w bieżącym tygodniu.(PAP) WB/PAP
Trzaskowski znów narzeka na władzę centralną: MK zmusza nas do podwyżek za śmieci, a MS nasyła na nas prokuraturę^Zespół wPolityce.pl^2021-02-16 15:50:54.946939+01:00^https://wpolityce.pl/polityka/539439-trzaskowski-znow-narzeka-na-wladze-centralna^Ministerstwo Klimatu zmusza nas do podwyżek za śmieci, a Ministerstwo Sprawiedliwości nasyła na nas Prokuraturę - tak prezydent stolicy Rafał Trzaskowski skomentował działań Prokuratury Okręgowej w Warszawie, która domaga się wstrzymania wykonania zaskarżonej uchwały śmieciowej Rady Warszawy. CZYTAJ TAKŻE: — Co tam się stało! Trzaskowski wyśmiany przez Olejnik w TVN24. Reagował nerwowo. „Nie, to nie pan pyta, tylko ja” — Fala komentarzy po występie Trzaskowskiego u Olejnik. „Masakra jaki to słaby polityk”; „W TVN chyba przestawili wajchę” Prokuratura Okręgowa w Warszawie poinformowała w poniedziałek, że zwróciła się do Wojewódzkiego Sądu Administracyjnego o wstrzymanie wykonania zaskarżonej uchwały śmieciowej Rady Warszawy. Jak podkreślono, w przypadku stwierdzenia nieważności przepisów konieczny mógłby być zwrot nienależnie pobranych opłat. Chodzi o przyjętą w październiku ubiegłego roku uchwałę, która uzależni wysokość opłaty za gospodarowanie odpadami komunalnymi od zużycia wody. Początkowo nowe przepisy miały wejść w życie w grudniu ubiegłego roku, jednak ten termin przesunięto na kwiecień tego roku. Jedno ministerstwo (Klimatu) zmusza nas do podwyżek za śmieci, drugie ministerstwo (Sprawiedliwości) nasyła na nas Prokuraturę  — powiedział PAP prezydent Warszawy Rafał Trzaskowski, odnosząc się do sprawy. Prokuratura kwestionuje rozwiązania oparte na znowelizowanej przez administrację rządową PIS ustawie z lipca 2019 r.  — zauważył prezydent stolicy.  Gdyby przyjąć tok rozumowania Prokuratury, to uchwały wszystkich gmin w tym zakresie należałoby uznać za wadliwe. Dziwnym trafem jest tak, że tylko warszawskie uchwały są zaskarżane przez prokuraturę, mimo że zawierają dokładnie takie same przepisy jak uchwały innych miast w Polsce. Przypadek?  — stwierdził Trzaskowski. Przypomniał także, że sam resort klimatu odnosząc się w listopadzie 2019 r. do sposobu naliczania opłat, przekonywał: „Nie jest zrozumiałe, dlaczego władze Warszawy wybrały metodę od powierzchni lokalu, która (…) nie spełni swojego celu”.  Jeżeli Władze Warszawy chcą zmienić metodę obliczania opłaty, za odbiór i za gospodarowanie odpadów komunalnych, to właściwa, wiarygodna, miarodajna jest metoda od zużycia wody  — przekonywał resort. Władze stolicy podkreślają, że warszawskie uchwały zostały przygotowane literalnie w oparciu o nowelizację ustawy.  To właśnie ta, wnioskowana przez ministra środowiska, nowelizacja była uważana za nowelizację, dzięki której gminy mogą, a nawet powinny stosować opłatę za śmieci liczoną od zużycia wody. To według właśnie tej nowelizacji również swoje opłaty wprowadziły inne miasta w Polsce, takie jak Szczecin czy Sopot -– powiedziała PAP rzeczniczka stołecznego ratusza Karolina Gałecka. Przypomniała także, że Rada Warszawy już dwukrotnie odmówiła prokuraturze okręgowej wstrzymania wykonania uchwały z tego względu, że nie podziela zdania prokuratury o niezgodności tej uchwały z przepisami.  Gdyby tak było, zdanie negatywne w tej sprawie wyraziłaby z pewnością Regionalna Izba Obrachunkowa  — zaznaczyła Gałecka. W listopadzie ub.r. Prokuratura Okręgowa w Warszawie poinformowała o skierowaniu do sądu administracyjnego skargi na tę uchwałę, w której domaga się stwierdzenia jej nieważności w całości. Zarzuty prokuratury dotyczą m.in. nowej metody ustalenia opłat. W poniedziałek prokuratura poinformowała, że domaga się wstrzymania w całości wykonania zaskarżonej uchwały. Jak wskazano, podstawą tego działania jest przepis prawa o postępowaniu przed sądami administracyjnymi, zgodnie z którym po przekazaniu sądowi skargi sąd może na wniosek skarżącego wydać postanowienie o wstrzymaniu wykonania w całości lub w części aktu lub czynności, jeżeli zachodzi niebezpieczeństwo wyrządzenia znacznej szkody lub spowodowania trudnych do odwrócenia skutków. W ocenie prokuratury, w przypadku braku wstrzymania wykonania zaskarżonej Uchwały, dojdzie do sytuacji, w której od mieszkańców m.st Warszawy, których dotyczy kwestionowana uchwała, przez ten czas będą pobierane nieprawidłowo podwyższone opłaty za gospodarowanie odpadami komunalnymi. Biorąc pod uwagę liczbę mieszkańców m.st. Warszawy, a co za tym idzie również adresatów zaskarżonej uchwały, w przypadku jej wejścia w życie, podwyższone opłaty będą pobierane od kilkuset tysięcy osób  — napisano. Zgodnie z nowymi przepisami opłata za gospodarowanie odpadami komunalnymi ma być naliczana według średniego zużycia wody z sześciu kolejnych miesięcy z ostatniego roku. Jeśli w nieruchomości nie ma wodomierza, nie jest podłączona do sieci wodociągowej lub nie ma danych za zużycie wody za okres sześciu kolejnych miesięcy, stawka naliczana będzie według określonego wzoru: liczba mieszkańców x 4 m sześc. wody x 12,73 zł. Zmiany te mają być korzystne dla osób mieszkających w pojedynkę, ale już np. czteroosobowa rodzina może zapłacić ponad 200 zł. Od 1 marca ubiegłego roku stała miesięczna kwota za odbiór nieczystości segregowanych z domu jednorodzinnego wynosi 94 zł, a z mieszkania w bloku czy kamienicy - 65 zł. W razie niesegregowania śmieci opłata jest dwukrotnie większa.  tkwl/PAP
Wicerzecznik Porozumienia odpowiada na wezwanie Bielana: Nie ma prawa oczekiwać przekazania siedziby partii i dokumentów^Zespół wPolityce.pl^2021-02-16 15:32:17.157271+01:00^https://wpolityce.pl/polityka/539434-wicerzecznik-porozumienia-odpowiada-na-wezwanie-bielana^Nic mi nie wiadomo, aby dotarło wezwanie Adama Bielana do przekazania siedziby partii i kompletu dokumentów - powiedział PAP wicerzecznik Porozumienia Jan Strzeżek. Jak zaznaczył, Adam Bielan jako były członek partii nie ma prawa oczekiwać wydania dokumentów lub kluczy do biura. CZYTAJ TAKŻE: — Ociepa o konflikcie w Porozumieniu: Trwają zawody na absurdalne wypowiedzi. Pierwszy jest Bielan. Prezydent powinien być wdzięczny — Kosiniak-Kamysz strofuje Gowina: Powinien skupić się na pomocy przedsiębiorcom. Miał szansę na przejście na „dobrą stronę mocy” — Kogo poparliby wyborcy Zjednoczonej Prawicy, gdyby doszło do rozpadu tej koalicji? Ile wzięłoby PiS, a ile Ziobro i Gowin? SPRAWDŹ! — TYLKO U NAS. Porozumienie cofa rekomendacje dla ministrów. Cieślak: Decyzje podjęły grona, które nie są ciałami statutowymi partii Europoseł Adam Bielan powiedział we wtorek w Radiu Plus, że wystosował do prezesa Porozumienia Jarosława Gowina wezwanie o przekazanie siedziby partii i kompletu dokumentów.  To jest klasyczne wezwanie do przekazania kompletu dokumentów. Oczywiście nie zamierzamy przychodzić ze ślusarzami, usuwać kogokolwiek z lokalu, choć słyszałem, że Jarosław Gowin pierwsze co zrobił, to wymienił zamki — powiedział Bielan.  Chcemy zbadać politykę finansową partii, chcemy wiedzieć, na co idą składki członkowskie — dodał. Podkreślił, że jeśli Gowin zignoruje to wezwanie, „będzie wtedy musiał zgłosić się do sądu rejestrowego z wnioskiem o interwencję”. Wicerzecznik Porozumienia Jan Strzeżek pytany przez PAP, czy Jarosław Gowin otrzymał od Adama Bielana wezwanie do przekazania siedziby partii i kompletu dokumentów, przekazał, że „nic mu nie wiadomo, aby to oficjalnie dotarło”.  Bardzo się cieszę, że Adam Bielan ma marzenia. To jest piękne, ale warto mieć marzenia, które są realne do zrealizowania — stwierdził Strzeżek. Nie widzę podstaw, aby byłym członkom wydawać dokumenty albo klucze do biura partii. Adam Bielan jest byłym członkiem Porozumienia, więc nie ma prawa mieć takich oczekiwań — oświadczył zastępca rzecznika Porozumienia. Odnosząc się do zapowiedzi Bielana o ewentualnym zgłoszeniu sprawy do sądu rejestrowego, Strzeżek podkreślił, że „znając ostatnie wyskoki Adama Bielana, to pewnie zwoła kilku kolegów, którzy przedstawią się jako sąd rejestrowy i będzie w stanie uchwalić wszystko, ale to nie ma nic wspólnego z zarządem Porozumienia czy tym, że prezesem partii jest Jarosław Gowin” - zaznaczył. W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek lidera partii Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii jesienią 2017 r. wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. Z kolei Jarosław Gowin i jego zwolennicy przekonują, że 5 lutego decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. W sobotę ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech posłów; wśród wyrzuconych z ugrupowania są m.in. wiceminister funduszy i polityki regionalnej Jacek Żalek, wiceminister aktywów państwowych Zbigniew Gryglas, minister-członek RM Michał Cieślak i Włodzimierz Tomaszewski. Powodem tej decyzji było także wielokrotne łamanie statutu partii. Rzeczniczka Porozumienia Magdalena Sroka powiedziała w poniedziałek w TVN24, że „w tej chwili nie widzi innej możliwości” niż odwołanie z rządu przez premiera Mateusza Morawieckiego trzech członków RM, którym partia cofnęła rekomendacje. wkt/PAP
TYLKO U NAS. Opozycja przyjmuje deklarację ws. wolności mediów. Lichocka: To popis hipokryzji. Chodzi o zakłamywanie rzeczywistości^Zespół wPolityce.pl^2021-02-16 14:58:35.508406+01:00^https://wpolityce.pl/polityka/539428-lichocka-po-deklaracji-opozycji-ws-mediow-popis-hipokryzji^Szef klubu KO Cezary Tomczyk zapowiedział, że powstanie wspólna deklaracja klubów opozycyjnych ws. wolności mediów. KO, Lewice i PSL-Koalicji Polskiej wspólnie sprzeciwiają się projektowi ws. podatku od reklam. „Totalna opozycja, która chce niszczyć media krytyczne wobec niej, daje popis wielkiej hipokryzji” - komentuje całą sytuację w rozmowie z portalem wPolityce.pl Joanna Lichocka, poseł PiS i członek Rady Mediów Narodowych.  CZYTAJ TAKŻE: — Opozycja wzywa rząd do wycofania się z podatku od reklam. Politycy przyjęli wspólną deklarację. Terlecki: Kto się nabierze na ich kłamstwa? — Czy prezydent zgłosi poprawki do projektu ws. podatku od reklam? Czeka na „projekt w jakiejś wersji mniej lub bardziej ostatecznej” PO mówi o tym, że jest obrońcą wolności słowa. Wszyscy wiemy, jak bronili wolności słowa i do czego doprowadzili, jak rządzili. Obowiązywała cenzura w głównych mediach, na przykład informacje o związku Bronisława Komorowskiego z WSI i jego zeznania przed sądem były ocenzurowane przez wszystkie media, na które PO miała wpływ. To jest partia, która nie ma nic wspólnego z wolnością słowa. To, co teraz robi, jest po prostu wielkim kłamstwem — stwierdza w rozmowie z portalem wPolityce.pl Joanna Lichocka. Zapytana, o co w takim razie opozycji podpisującej wspólna deklarację chodzi, skoro jej zdaniem nie o wolność mediów, odpowiada: O to, co zawsze – o atakowanie PiS-u, zakłamywanie rzeczywistości, o walkę polityczną. To nic nowego. Totalna opozycja jak zawsze wprowadza opinię publiczną totalnie w błąd. not. as
Polski fenomen - jak wyprowadzić w pole wyborców i wprowadzić do parlamentu ugrupowanie, które nie wygrało żadnych wyborów^Piotr Cywiński^2021-02-16 14:28:40.659751+01:00^https://wpolityce.pl/polityka/539425-polski-fenomen-jak-wyprowadzic-w-pole-wyborcow^Hura, hura, hurrra…! - „Polska 2050”, a imiennie człowiek znikąd Szymon Hołownia ogłasza triumfalnie pozyskanie nowych członków! Trawestując tekst Agnieszki Osieckiej, chwalmy pana na harfie, chwalmy pana na cytrze, cuda te fantastyczne…: oto coś, co powinno budzić niesmak, sprzeciw i społeczny ostracyzm, staje się normą w naszym życiu politycznym, a nawet powodem do dumy…! W kwestii formalnej. Od wczoraj ruch „Polska 2050” zasiliła Paulina Hennig-Kloska, do tej pory posłanka skompromitowanej, kanapowej partii Nowoczesnej, wchłoniętej przez Platformę Obywatelską w ramach Koalicji zwanej Obywatelskiej (KO). Prócz niej, do ruchu Hołowni włączyli się m.in. posłanka Hanna Gill-Piątek, wcześniej Zielona, Wiosenna i w Zjednoczonej Lewicy, a także rozczarowana Joanna Mucha, która też chciałaby wygrywać i być może liczy na jakąś ministerialną tekę, co uznała za niemożliwe z podupadłą partią Borysa Budki, oraz senator Jacek Bury, ongiś współzałożyciel Kościoła Nowego Przymierza, potem radny w lubelskiem z listy KO, były członek Nowoczesnej w Koalicji Obywatelskiej, zdobywca mandatu do izby wyższej parlamentu z poparciem PSL i SLD, i inni, długo by wymieniać wszystkie partyjne przechrzty płci obojga.  Rekordziści, jak senator Jan Libicki, mogą pochwalić się w swych curriculum vitae znacznie większym „dorobkiem”; zaczynał jako członek Klubu Zachowawczo-Monarchistyczego, potem należał do Zjednoczenia Chrześcijańsko-Narodowego, potem Przymierza Prawicy, potem do Prawa i Sprawiedliwości, potem w kole parlamentarnym nowej partii Polska Plus, potem w kole Polska jest Najważniejsza, potem w klubie Platformy Obywatelskiej, potem w Polskim Stronnictwie Ludowym, czyli - biorąc pod uwagę sondażowe dołowanie ludowców - droga do „Polski 2050” też stoi przed nim otworem i Hołownia pewnie ogłosiłby kolejny triumf swego ugrupowania w izbie wyższej… Mniejsza z tym.  Jeśli taką postawę polityków zmieniających partie jak bieliznę nazwałbym polityczną prostytucją, byłbym zapewne odsądzony od czci i wiary przez zainteresowanych. Pani posłanka Hennig-Kloska, do której nic nie mam, uzasadniła w naszej rozmowie dostępnej TUTAJ, że „poznała bliżej Szymona”, że „uwierzyła w niego”, bo ma „marzenia o Polsce”. Bardzo to ciekawe i jakże mocne uzasadnienie. Tak samo ciekawe i mocne, jak duma Hołowni z pozyskania np. posłanki Muchy - jak powiedział – bardzo ważnej postaci w polskiej polityce. Przypomnę, jak bardzo ważnej i z jakim dorobkiem, bo czas leci, ludzie zapominają, a i przybywa nowych, młodszych wyborców: była posłanka PO zasłynęła jako śpiewaczka i recytatorka na bożonarodzeniowych „jasełkach” w Sejmie okupowanym przez „totalsów”, a wcześniej jako wykpiona minister sportu bez pojęcia o sporcie, które ze swego fryzjera zrobiła szefa Centralnego Ośrodka Sportowego i zorganizowała tam koncert Madonny… Czyż nie „bardzo ważna postać”, znaczy, teraz reprezentantka „Polski 2050” w naszym parlamencie…? Szymon Hołownia wymyślił sobie ten ruch, na którym ślizga się niczym na desce na niosącej fali, tymczasem bez konkretnego programu, ale za to z tak konkretną, odległą datą, że można wciskać wyborcom wszystko. I wciska, ale też mniejsza z tym, skoro wyborcy chcą wierzyć w gruszki na wierzbie za trzydzieści lat. Pan Hołownia, który z niecnoty czyni cnotę, który obwieszcza radośnie tworzenie koła, a raczej kwadratury swojego koła z „doświadczonych polityków”, pardon, „polityczek” z odzysku, to z PO, a to z Nowoczesnej, to znów z Lewicy, może jeszcze dojdą kolejne gejzery intelektu, które „wierzą”… - można rzec, w tym szaleństwie jest metoda. Ja mam wszakże istotne pytanie: Jak to się dzieje, że stowarzyszenie, które nie wygrało żadnych wyborów, będzie miało reprezentację w najwyższym organie ustawodawczym w państwie? Pytanie, które stawiam politykom i nie tylko: czy nie jest to zwykłe oszustwo wobec wyborców, którzy głosowali na określone partie, które urąga wszelkim zasadom etyczno-moralnym i wymaga regulacji uniemożliwiającej takie praktyki w parlamencie?
Rząd przyjął Strategię na rzecz Osób z Niepełnosprawnościami. Premier: Naszym zadaniem jest sprawić, żeby ich codzienność była lepsza^Zespół wPolityce.pl^2021-02-16 14:07:33.103882+01:00^https://wpolityce.pl/polityka/539421-rzad-przyjal-strategie-na-rzecz-osob-z-niepelnosprawnosciami^Rząd przyjął Strategię na rzecz Osób z Niepełnosprawnościami na lata 2021–2030 - poinformował we wtorek premier Mateusz Morawiecki. Realizacja działań zawartych w strategii ma umożliwić osobom z niepełnosprawnościami niezależne życie i pełny udział we wszystkich jego sferach. Premier na wspólnej konferencji z minister rodziny i polityki społecznej Marleną Maląg oraz wiceministrem Pawłem Wdówikiem poinformował, że rząd przyjął w we wtorek Strategię na rzecz Osób z Niepełnosprawnościami na lata 2021–2030.
Opozycja wzywa rząd do wycofania się z podatku od reklam. Politycy przyjęli wspólną deklarację. Terlecki: Kto się nabierze na ich kłamstwa?^Zespół wPolityce.pl^2021-02-16 13:54:34.816146+01:00^https://wpolityce.pl/polityka/539414-opozycja-wzywa-rzad-do-wycofania-sie-z-podatku-od-reklam^Szef klubu KO Cezary Tomczyk zapowiedział na spotkaniu ws. podatku od reklam wspólną deklarację klubów opozycyjnych ws. wolności mediów. Lider PSL Władysław Kosiniak-Kamysz liczy, że wspólnie z Porozumieniem uda się odrzucić rządowy projekt ustawy w pierwszym czytaniu. CZYTAJ TEŻ: — Czy prezydent zgłosi poprawki do projektu ws. podatku od reklam? Czeka na „projekt w jakiejś wersji mniej lub bardziej ostatecznej” — Müller: MF przygotowuje nowy projekt ws. podatku od reklam. Będzie uwzględniał część uwag zgłoszonych do aktualnego projektu — Gowin rozpoczyna konsultacje ws. podatku od reklam: „Żaden podatek nie powinien być wprowadzany bez konsultacji z przedsiębiorcami” We wtorek zorganizowano spotkanie przedstawicieli opozycji i ekspertów w związku z projektowanym przez rząd wprowadzeniem składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek ma trafić m.in. do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Szef klubu KO Cezary Tomczyk nazwał spotkanie historycznym, bo zgromadziło przedstawicieli większości ugrupowań opozycyjnych. Poinformował też, że wspólnie z szefami klubów Lewicy Krzysztofem Gawkowskim i Koalicji Polskiej Władysławem Kosiniakiem-Kamyszem wypracowali deklarację ws mediów, której podpisanie zostanie zaproponowane pod koniec spotkania. Tomczyk powiedział, że deklaracja mówi o tym, że „wolność słowa jest czymś bardzo, bardzo istotnym w systemie demokratycznym, że bez wolności słowa nie ma demokracji”. Gawkowski dodał, że „media bez wyboru, to Kaczyński bez nadzoru”, a wolne media są również odpowiedzialnością opozycji. Szef klubu Lewicy zaznaczył, że wspólne stanowisko trzech klubów: KO, Lewicy i KP, które zostało wypracowane w ubiegłym tygodniu, „jest najlepszym przykładem, że mądra opozycja w chwilach próby ze sobą współpracuje i pomimo różnic umie znajdować kompromisy”. Kosiniak-Kamysz przekonywał, że opozycja reprezentuje „Polskę racjonalną”, która musi wygrać z „Polską radykalną”. Podkreślał, że mimo braku na sali lidera Porozumienia Jarosława Gowina, liczy, że dzięki również głosom Porozumienia przyszły projekt ws. podatku od reklam zostanie odrzucony w Sejmie w pierwszym czytaniu.  Do wycofania się z projektu składki od wpływów reklamowych i do odpartyjnienia mediów - wezwali we wspólnej deklaracji politycy opozycji. Nie ma demokracji bez wolności słowa, nie ma wolnego społeczeństwa bez dostępu do swobodnego przepływu idei, poglądów i informacji - głosi deklaracja. Na zakończenie wtorkowego spotkania pod deklaracją podpisali się m.in. marszałek Senatu Tomasz Grodzki (KO), szef PO Borys Budka, wicemarszałek Sejmu Małgorzata Kidawa-Błońska, szef klubu KO Cezary Tomczyk, wicemarszałek Sejmu Włodzimierz Czarzasty (Lewica), szef klubu Lewicy Krzysztof Gawkowski, prezes PSL Władysław Kosiniak-Kamysz, wicemarszałek Sejmu Piotr Zgorzelski (PSL-Koalicja Polska). Nie ma demokracji bez wolności słowa. Nie ma wolnego społeczeństwa bez dostępu do swobodnego przepływu idei, poglądów i informacji. Pluralizm mediów jest niezbędnym warunkiem zdrowej demokratycznej debaty. Zapowiedziany przez Radę Ministrów podatek od wpływów reklamowych zagraża pluralizmowi mediów, a w szczególności ich obecności w życiu lokalnych społeczności — głosi deklaracja. Napisano w niej, że „dziś w Polsce rząd PiS próbuje opodatkować media, co może postawić pod znakiem zapytania ich dalsze istnienie”.  W sytuacji, gdy po raz kolejny 2 miliardy złotych przekazywane są na TVP, próby przedstawienia tej opłaty jako ratunku dla polskiej ochrony zdrowia i kultury należy uznać za fałszywe — głosi deklaracja. Państwowe radio i telewizja – zamiast umożliwiać rzetelną debatę publiczną i przekazywać bezstronnie informacje – pełnią obecnie niechlubną rolę tuby propagandowej obozu rządzącego. Tym bardziej potrzebujemy dziś silnych i niezależnych mediów, zapewniających dziennikarzom godne warunki pracy i wolność wypowiedzi — napisano. Deklaracja kończy się wezwaniem Rady Ministrów „do wycofania się z projektu ustawy o składce od wpływów reklamowych i odpartyjnienia mediów publicznych”. Protestujemy nie tylko przeciwko podatkowi od reklam, i do tego samego zachęcamy media i polityków, w tym z Lewicy, którzy podnoszą podatki „ręka w rękę z PiS-em” oraz z PO i PSL, którzy też „dobijali” Polaków podatkami - mówili we wtorek przedstawiciele Konfederacji. Posłowie Michał Urbaniak (Ruch Narodowy), Dobromir Sośnierz (KORWiN) i dyrektor Biura Prasowego Konfederacji Tomasz Grabarczyk podziękowali za zaproszenie ich partii do udziału we wtorkowym spotkaniu konsultacyjnym opozycji ws. zapowiadanego przez rząd nowego podatku od reklam, ale oświadczyli, że nie wezmą w nim udziału. D. Sośnierz podkreślił, że „kogo, jak kogo”, ale posłów Konfederacji „nie trzeba przekonywać do głosowania przeciwko podatkom”. Problem polega na tym, że przy tym stole będą siedzieli również przedstawiciele Lewicy, którzy ręka w rękę z PiS-em podnoszą podatki przez całą kadencję, że przy tym stole będą siedzieli politycy Platformy Obywatelskiej i PSL-u, których wspólne rządy podnosiły podatki 21 razy — oświadczył polityk partii KORWiN podczas konferencji prasowej w Sejmie. Sośnierz mówił też, że „ci ludzie, którzy nie widzieli niczego złego w tym, żeby zniszczyć branżę futrzarską”, oraz ci, „którzy zniszczyli chociażby branżę hazardową z niezrozumiałych powodów za rządów PO-PSL”, teraz płaczą nad podatkiem od reklam. Poseł przyznał, że ten „płacz” jest „poniekąd słuszny”, jednak ocenił, że podatek od reklam jest „szkodliwy przeciętnie, jak wszystkie inne podatki” i to nie „głębokie zrozumienie ekonomii wpłynęło na kolegów z opozycji, tylko koniunkturalizm”. Po prostu politycy Lewicy czy PO doszli do wniosku, że warto mieć plusa u dziennikarzy, i dlatego będą się temu podatkowi sprzeciwiać — ocenił. Odnosząc się do środowej akcji protestu przeciwko planowanej opłacie od reklam „Media bez wyboru”, Urbaniak uznał, że „to bardzo dobrze, że taki protest miał miejsce”, jednak zauwazył, że te same media wczesniej „niekoniecznie protestowały przeciwko innym podatkom wprowadzonym przez rząd PiS, a także poprzednie rządy”. Przypomniał, że nadal obowiązuje 23-procentowy podatek VAT, który „został wprowadzony na krótki okres, a niestety trwa do dzisiaj, jeszcze od rządów PO-PSL”. Według Grabarczyka, „szkodliwy” podatek od reklam byłby 46. podatkiem „w wykonaniu PiS”.  Jeszcze cztery następne, i będziemy mieli magiczną liczbę 50-u podwyżek lub wprowadzonych nowych podatków od 2015 roku przez rząd Prawa i Sprawiedliwości — zauważył. Cieszymy się, że jest tak duży sprzeciw wobec podatku od reklam, natomiast jest także szereg innych obciążeń finansowych, którymi rząd Prawa i Sprawiedliwości dobija Polaków, którymi dobijał Polaków rząd Platformy i PSL, którymi wraz z Prawem i Sprawiedliwością dobija Polaków Lewica — ocenił. Szef Biura Prasowego KORWiN podsumował też głosowania sejmowe przy uchwalaniu nowych obciążeń finansowych, gdzie koło Konfederacji było przeciw. Przypomnę tylko w tej kadencji Sejmu podatek cukrowy - Lewica, Razem i Prawo i Sprawiedliwość głosowały +za+, Konfederacja +przeciwko+, podwyższenie podatku akcyzowego - Lewica, Razem i PiS +za+, Konfederacja +przeciwko+, podwójne opodatkowanie spółek komandytowych - Lewica, Razem, PiS +za+, Konfederacja +przeciwko+, ograniczenie ulgi abolicyjnej - Lewica, Razem, PiS +za+, Konfederacja +przeciwko+, niebezpieczna +ustawa covidowa+, która umożliwia zabieranie pomocy z tarczy przedsiębiorcom, którzy nie stosują się do bezprawnych rozporządzeń rządu - Lewica, Razem i PiS +za+, Konfederacja przeciwko — wyliczał. W imieniu Konfederacji Grabarczyk zaproponował m.in. „politykom PO i Lewicy”, aby się „zdobyli na wiedzę na temat ekonomii i gospodarki”.  Dlatego już jutro zapraszamy na warsztaty, które organizuje przewodniczący Koła Poselskiego Konfederacja pan poseł Jakub Kulesza — oświadczył Grabarczyk. Do działań polityków opozycji na Twitterze odniósł się wicemarszałek Sejmu Ryszard Terlecki.  Opozycja powołuje w Sejmie międzyklubowy zespół, który pod hasłem wolności mediów będzie chciał wprowadzić cenzurę. Kto się nabierze na ich kłamstwa? A może raczej powinni powołać zespół pod nazwą: jak sprawnie po raz siódmy przegrać wybory? — napisał polityk PiS.
Pyza i Wikło: Wojna o tort. Czy w tej awanturze naprawdę chodzi o wolność słowa, czy jednak o kasę potężnych koncernów i ich władzę?^"Sieci" - Największy konserwatywny tygodnik w Polsce^2021-02-16 13:26:42.437006+01:00^https://wpolityce.pl/polityka/539041-pyza-i-wiklo-wojna-o-tort-medialna-awantura-o-kase^Spektakularny protest mediów przeciwko projektowi ustawy o podatku od reklam okazał się bronią obosieczną. Zza żałobnych komunikatów i winiet alarmujących o zagrożeniu wolności słowa wypełzała zwykła pazerność. To wyjątkowo podła manipulacja, gdy z gębą pełną frazesów o odbieranej wolności przedstawiciele medialnych krezusów walczą o kasę i zapierają się rękami i nogami, aby nie dać uszczknąć z niej ani grosza m.in. na walkę ze skutkami pandemii, ochronę zabytków, cyfryzację czy wsparcie wartościowych projektów dziennikarskich. Podatek ma mieć formułę funduszu solidarnościowego, na który w większej części złożą się wpłaty bogatych, biedniejsi zapłacą mniej lub wcale. Akcja protestacyjna „Media bez wyboru”, owszem, była precedensem, ale jej unikatowość została zatłuczona przez polityków… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Nie ma wniosków o dymisje ministrów z Porozumienia. Terlecki: Wkrótce zbierze się kierownictwo PiS, potem może Rada Koalicyjna^Zespół wPolityce.pl^2021-02-16 12:56:35.648610+01:00^https://wpolityce.pl/polityka/539406-nie-ma-wnioskow-o-dymisje-ministrow-z-porozumienia^Kierownictwo PiS zbierze się pewnie w najbliższych dniach, a potem może zbierze się Rada Koalicyjna i wtedy zapadną decyzje - tak szef klubu PiS Ryszard Terlecki skomentował decyzję Porozumienia o cofnięciu rekomendacji dla trzech członków rządu. CZYTAJ TAKŻE: — Ociepa o konflikcie w Porozumieniu: Trwają zawody na absurdalne wypowiedzi. Pierwszy jest Bielan. Prezydent powinien być wdzięczny — Kosiniak-Kamysz strofuje Gowina: Powinien skupić się na pomocy przedsiębiorcom. Miał szansę na przejście na „dobrą stronę mocy” — Kogo poparliby wyborcy Zjednoczonej Prawicy, gdyby doszło do rozpadu tej koalicji? Ile wzięłoby PiS, a ile Ziobro i Gowin? SPRAWDŹ! — TYLKO U NAS. Porozumienie cofa rekomendacje dla ministrów. Cieślak: Decyzje podjęły grona, które nie są ciałami statutowymi partii Szef klubu PiS był pytany we wtorek przez dziennikarzy w Sejmie o sytuację w Porozumieniu. Podkreślił, że jest to wewnętrzna sprawa i wewnętrzny konflikt w partii koalicjanta, z którym jego ugrupowanie tworzy obóz Zjednoczonej Prawicy. O tyle nas (to) dotyczy, że zwrócono się z cofnięciem rekomendacji dla ministrów — powiedział Terlecki. Dopytywany, jakie decyzje zapadną w tej sprawie, odpowiedział, że „kierownictwo partii się zbierze pewnie w najbliższych dniach, a potem może Rada Koalicyjna i wtedy zapadną decyzje”. Porozumienie, współtworzące z PiS i Solidarną Polską Zjednoczoną Prawicę, wycofało swoje rekomendacje dla trzech członków rządu, wydalonych z partii: ministra-członka RM Michała Cieślaka, wiceministra aktywów państwowych Zbigniewa Gryglasa i wiceministra funduszy i polityki regionalnej Jacka Żalka. Terlecki pytany o to, do kogo by zadzwonił, chcąc skontaktować się z szefem Porozumienia - do Jarosława Gowina, czy Adama Bielana, odparł:  Jakoś nie chce na razie. Dotychczas do rządu nie wpłynęły wnioski o zdymisjonowanie ministra i wiceministrów z Porozumienia – powiedział we wtorek rzecznik rządu Piotr Müller. Dodał, że Jarosław Gowin weźmie udział we wtorkowym posiedzeniu rządu jako wicepremier. Żadne wnioski formalne, jeżeli chodzi o dymisje w rządzie, nie wpłynęły; ani jeżeli chodzi o kwestie związane z rekomendacjami Porozumienia – na razie mówimy tutaj o pewnym fakcie medialnym – ani formalnie — powiedział Müller pytany o decyzje w sprawie oczekiwanych przez Porozumienie dymisji członków rządu, którym partia wycofała rekomendacje. Rzecznik rządu przypomniał, że wiceministrów można dymisjonować na wniosek właściwego ministra konstytucyjnego.  Jeżeliby to dotyczyło resortów, o których mówimy, takie wnioski mogłyby wpłynąć do Prezesa Rady Ministrów. Przed chwilą to sprawdzałem, takie wnioski na ten moment nie wpłynęły — powiedział. Przypomniał że we wtorek od 11 odbywa się posiedzenie Rady Ministrów.  W tym posiedzeniu rządu, tak jak to miało miejsce do tej pory, uczestniczą wszyscy ministrowie powołani przez prezydenta na wniosek premiera. W składzie Rady Ministrów żadna zmiana dotychczas nie zaszła, a wiceprezesem Rady Ministrów pozostaje Jarosław Gowin, który dzisiaj również w posiedzeniu rządu bierze udział — podkreślił. W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. 5 lutego decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. Następnie sąd koleżeński zdecydował o wykluczeniu z Porozumienia kolejnych ośmiu członków, w tym trzech posłów; wśród wyrzuconych z ugrupowania są m.in. Jacek Żalek, Zbigniew Gryglas, Michał Cieślak i Włodzimierz Tomaszewski. Powodem tej decyzji było także wielokrotne łamanie statutu partii.  wkt/PAP
NASZ TEMAT. Straszą sędziów konsekwencjami, bo Kasprzak trafił na dwa dni do aresztu? Kasta znów po stronie zadymiarzy z Obywateli RP^GRZECHY "sędziowskiej kasty"^2021-02-16 12:51:13.942599+01:00^https://wpolityce.pl/polityka/539401-nasz-temat-kasta-znow-splaca-dlug-obywatelom-rp^Najpierw skrajnie upolitycznione stowarzyszenie „Iustitia”, a teraz Forum Współpracy Sędziów staje w obronie szefa Obywateli RP oraz innych zadymiarzy. Forum straszy sędziów, którzy skazują ulicznych bojówkarzy w postępowaniach nakazowych. Mało tego! Sędziowie przekonują, że „zakazy zgromadzeń związanych z protestami społecznymi, przewidziane w rozporządzeniach władzy wykonawczej, są niekonstytucyjne”. Tak sędziowie bronią niezawisłości i niezależności sędziowskiej? CZYTAJ RÓWNIEŻ:Niezawisłe i niezależne sądy? „Iustitia” tłumaczy się Kasprzakowi ws. wyroku nakazowego: ”Powinien być szczególnie rozważnie stosowany” Wczoraj informowaliśmy, że stowarzyszenie „Iustitia” wystosowało odpowiedź na list Obywateli RP, którzy histeryzowali, że ich przywódca Paweł Kasprzak trafił na dwa dni do aresztu. Stało się tak, gdyż nie chciał on wykonać decyzji sądu i zrobił to świadomie, by kreować się na męczennika. Wyraźnie skruszeni przedstawiciele „Iustitii” pisali: Tryb nakazowy powinien być szczególnie rozważnie stosowany w sprawach, w których może on ingerować w inne konstytucyjnie chronione dobra, jak wolność zgromadzeń, czy wolność wyrażania opinii. Staramy się natomiast uwrażliwić sędziów na problemy związane z wydawaniem wyroków nakazowych, które są wyjątkiem od gwarantowanego konstytucją jawnego rozpoznania sprawy. Z tego powodu należy oczekiwać szczególnie rozważnego stosowania tego środka przez sądy, z uwzględnieniem wszystkich ustawowych przesłanek – czytamy w odpowiedzi na list Obywateli RP. Teraz przed Kasprzakiem i jego ekipą korzą się przedstawiciele Stałego Prezydium Forum Współpracy Sędziów. Wskazuje, że podstawą wydania wyroku nakazowego jest ustalenie, na podstawie zebranych dowodów, iż okoliczności czynu i wina oskarżonego (obwinionego) nie budzą żadnych wątpliwości. Uznaje za niedopuszczalne i niezgodne z zasadami etyki sędziowskiej wydanie wyroku nakazowego bez należytej analizy sprawy pod kątem stanu faktycznego czy stanu prawnego, a zwłaszcza w sytuacji istniejących wątpliwości faktycznych albo też bez oparcia w aktualnym stanie prawnym – czytamy w uchwale. Dlaczego podobnych uchwał nie wydawano przed tym, jak za kratki trafił Paweł Kasprzak? Przecież podobnych rozstrzygnięć było tysiące. Co ciekawe, sędziowie, już rozstrzygają kwestię rozporządzeń covidowych, przekonując, że są one niekonstytucyjne.  Forum podnosi, że zakazy zgromadzeń związanych z protestami społecznymi, przewidziane w rozporządzeniach władzy wykonawczej, są niekonstytucyjne. Zgodnie z art. 233 Konstytucji RP ograniczenie konstytucyjnych wolności i praw określonych w art. 54 ust. 1 (wolność wyrażania poglądów) i w art. 57 (wolność organizowania i uczestniczenia w zgromadzeniach) jest możliwe wyłącznie w czasie trwania stanu wyjątkowego lub wojennego, nie jest zaś możliwe w czasie trwania stanu klęski żywiołowej, a tym bardziej w czasie aktualnie obowiązującego stanu epidemii – czytamy w uchwale. Wiernopoddańcze uchwały i pisma „kasty” sędziowskiej związane z działalnością polityczną opozycji ulicznej, to jawne złamanie zasad niezawisłości i niezależności sędziowskiej. To także szokujący przykład upolitycznienia elit sędziowskich.  WB
Uwaga! Sygnalista nadaje! Nieoficjalny przegląd tygodnia w polskiej polityce od lewicy do prawicy^Sygnalista nadaje^2021-02-16 12:10:26.092279+01:00^https://wpolityce.pl/polityka/539130-uwaga-sygnalista-nadaje-nieoficjalny-przeglad-tygodnia^Przymroziło w całym kraju, a w Kołobrzegu tak mocno, że władze miasta postawiły na ulicach koksowniki. Wielu przypomniał się zatem stan wojenny, a niektórym tak bardzo, że postanowili wyłączyć także telewizję i pozbawić Polaków „ulubionych programów” tak samo, jak to zrobił Wojciech Jaruzelski. Nasuwają się dwie uwagi. Po pierwsze, skąd pewność, że ulubionych? Po drugie, choćby urządzili tysiąc takich akcji rekonstrukcyjnych, nie zakrzyczą prawdy, że to oni są w Polsce bogactwem, wielką władzą, dążeniem do monopolu i bardzo często chodzącą pychą. Co zobaczyliśmy niedawno w całej krasie przy okazji afery z pozakolejkowymi szczepieniami celebrytów skupionych wokół środowiska TVN. Ale uwaga – wbrew pozorom te dwie sprawy się splatają. Otóż jak twierdzą nasze źródła bliskie kręgom organizującym „protest… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Szczyt premierów państw V4. Szefowie rządów przyjmą kluczową deklarację! Wiceszef MSZ: Wytycza cele Grupy Wyszehradzkiej  na przyszłość^Zespół wPolityce.pl^2021-02-16 12:06:20.080783+01:00^https://wpolityce.pl/polityka/539399-premierzy-panstw-v4-przyjma-w-krakowie-kluczowa-deklaracje^Podczas środowego szczytu szefów rządów państw Grupy Wyszehradzkiej w Krakowie zostanie przyjęta deklaracja wytyczająca cele na przyszłość V4 oraz deklaracja cyfrowa - zapowiedział we wtorek wiceszef MSZ Szymon Szynkowski vel Sęk. CZYTAJ TAKŻE: — Minister sprawiedliwości Węgier: Grupa Wyszehradzka zdołała stworzyć silną alternatywę wobec utopii Stanów Zjednoczonych Europy — 30-lecie powstania Grupy Wyszehradzkiej. Kraje V4 są 6. siłą gospodarczą i 3. rynkiem konsumenckim Europy — Prezydenci państw V4 podsumowują szczyt w Juracie: Współpraca Grupy Wyszehradzkiej będzie kontynuowana W środę w Krakowie odbędzie się szczyt szefów rządów państw Grupy Wyszehradzkiej z udziałem przewodniczącego Rady Europejskiej Charlesa Michela z okazji 30-lecia Współpracy Wyszehradzkiej. 1 lipca ub. roku rozpoczęła się roczna prezydencja Polski w V4. Jutro moment kulminacyjny naszej prezydencji, obchody 30-lecia Grupy Wyszehradzkiej. Na zaproszenie premiera Mateusza Morawieckiego do Krakowa na tę część tradycyjną obchodów, upamiętniającą historię Grupy Wyszehradzkiej, na Wawel, przyjadą premierzy państw V4 oraz przewodniczący Rady Europejskiej - gość specjalny, podkreślający usytuowanie Grupy Wyszehradzkiej w strukturach europejskich - Charles Michel — mówił Szynkowski vel Sęk na konferencji prasowej. Poinformował, że w pierwszej części szczytu zaplanowano dyskusję o historii Grupy Wyszehradzkiej oraz podsumowanie skuteczności V4.  Będzie też przyjęcie szczegółowej deklaracji (…) wytyczającej cele na przyszłość Grupy Wyszehradzkiej — zapowiedział. Wiceminister spraw zagranicznych nie chciał powiedzieć, co konkretnie znajdzie się w deklaracji, ale zapewnił, że „będzie to najbardziej szczegółowy dokument, jeśli chodzi o obszary współpracy w dotychczasowym 30-leciu Grupy Wyszehradzkiej”.  Nie będzie to dokument celebracyjny, okolicznościowy, koncentrujący się na warstwie dekoracyjnej. Będzie to dokument konkretny, wskazujący wprost obszary współpracy — zapowiedział Szynkowski vel Sęk. W drugiej części szczytu, w Centrum Kongresowym w Krakowie odbędzie się dyskusja o agendzie cyfrowej, nowych technologiach i sektorze gamingu.  Będzie też przyjęta deklaracja cyfrowa — poinformował wiceszef MSZ. Łączy nas nie tylko geografia, łączy nas nie tylko historia, czy wspólne, podobne rozumienie słów +wolność+ i +solidarność+, ale podobne wyzwania społeczno-gospodarcze — oświadczył wiceminister. Według niego, „Grupa Wyszehradzka jest jednym z najtrwalszych i najbardziej efektywnych formatów współpracy regionalnej”.  Przebyliśmy wspólnie długą drogę - od dominacji sowieckiej do Unii Europejskiej i NATO. Od gospodarki centralnie planowanej do jednego z największych sukcesów gospodarczych w skali globu. Od bycia przedmiotem polityki innych do bycia podmiotem, do bycia siłą regionalną, ale też siłą z oddziaływaniem globalnym — mówił Szynkowski vel Sęk. Zapowiedział, że przez kolejne 30 lat V4 chce zbliżyć społeczeństwa, wzmocnić swoją markę, uatrakcyjnić region dla inwestorów, rozwijać turystykę i gospodarkę.  Grupa Wyszehradzka ma przyszłość i o tym będzie z pewnością mówił premier Mateusz Morawiecki — dodał wiceszef MSZ. Pytany, jakie będą plany Polski na drugą połowę sprawowania prezydencji w Grupie Wyszehradzkiej zastrzegł, że dużo będzie zależało od warunków epidemicznych, ale Polska chciałaby, aby odbyło się jeszcze co najmniej jedno spotkania premierów państw V4, „w miarę możliwości w formacie V4 plus, czyli z istotnym partnerem zewnętrznym”. Szynkowski vel Sęk dodał, że planowane są jeszcze dwa spotkania ministrów spraw zagranicznych państw V4 m.in. w sprawie Bałkanów Zachodnich, Polska jest też zainteresowana planem rozwoju Międzynarodowego Funduszu Wyszehradzkiego, który pozwala na finansowanie różnych projektów.  Polska chce postawić na rozwój komponentu związanego z wymianą młodzieży, po to, żeby tworzyć swoiste pokolenie V4 — dodał wiceszef MSZ. Grupa Wyszehradzka jest jednym z owoców upadku komunizmu i transformacji ustrojowej w państwach Europy Środkowo-Wschodniej. Za umowną datę jej powstania przyjmuje się 15 lutego 1991 roku, kiedy ówcześni prezydenci Polski Lech Wałęsa i Czechosłowacji Vaclav Havel oraz premier Węgier Jozsef Antall podpisali deklarację określającą cele i warunki wzajemnej współpracy. Miało to miejsce w węgierskim Wyszehradzie, gdzie w XIV wieku spotykali się królowie Polski, Czech i Węgier na negocjacje gospodarcze i polityczne. Cele Grupy zmieniały się w kolejnych latach i określały współpracę początkowo trzech, a po rozpadzie Czechosłowacji w 1993 roku czterech krajów. Wraz z ich osiągnięciem współpraca ta słabła i po jakimś czasie była wznawiana, tak jak po przyjęciu w 1999 roku Polski, Czech i Węgier do NATO oraz po wstąpieniu Polski, Czech, Węgier i Słowacji do UE w 2004 roku.  wkt/PAP
Polska 2050 składa wniosek o rejestrację koła poselskiego. Mucha, Gill-Piątek i Hennig-Kloska liczą na szybkie działania marszałek Sejmu^Zespół wPolityce.pl^2021-02-16 11:36:41.929021+01:00^https://wpolityce.pl/polityka/539396-polska-2050-sklada-wniosek-o-rejestracje-kola-poselskiego^O złożeniu do marszałek Sejmu wniosku w sprawie rejestracji koła poselskiego - poinformowały we wtorek związane z Polską 2050 posłanki: Hanna Gill-Piątek, Joanna Mucha i Paulina Hennig-Kloska. Wyraziły nadzieję na szybką rejestrację, bo koło daje większe możliwości reprezentowania osób popierających ruch. CZYTAJ TAKŻE: — Komedia! Hennig-Kloska próbuje się tłumaczyć: „Przejście w czwartek było plotką”; „Na szali leżała kropka i Polska z lepszą polityką” — Posłowie Nowoczesnej rozczarowani odejściem Hennig-Kloski. „Nie umiem tego racjonalnie zrozumieć”; „Mnie jest po ludzku przykro” — Zapomniał o problemach we własnym ruchu? Hołownia: W ZP wszystko zaczyna się sypać. Kaczyński nie może być pewny niczego Na konferencji prasowej w Sejmie posłanka Mucha podkreśliła, że „dla Polski 2050 będzie istotny udział w sejmowych debatach i dyskusjach”. Postaramy się w tym małym składzie zrobić wszystko, żeby uczestniczyć w tych debatach, które są najważniejsze dla Polaków i wyborców — dodała. Zaznaczyła, że koło poselskie pozwoli posłom ruchu na „lepsze reprezentowanie interesów osób, które deklarują poparcie dla Polski 2050”. Mucha wyraziła nadzieję, że „koło poselskie zostanie szybko zarejestrowane przez marszałek Sejmu”. Z kolei posłanka Gill-Piątek wyraziła nadzieję, że w przyszłości zostanie reprezentacja Polski 2050 w parlamencie zostanie poszerzona. Posłanka Hennig-Kloska podkreśliła, że „Polska 2050 myśli o kolejnych pokoleniach”.  Ważne, aby patrzeć na podejmowane decyzje w parlamencie przez pryzmat międzypokoleniowej solidarności, a nie przez pryzmat dzisiejszych interesów polityków zasiadających w Sejmie — powiedziała posłanka. Przejście Hennig-Kloski - wcześniej posłanki Nowoczesnej z klubu Koalicja Obywatelska - do Polski2050 pozwoliło na złożenie wniosku o stworzenie koła poselskiego ruchu - gdyż koło w Sejmie musi liczyć minimum 3 osoby. Hennig-Kloska należy do czworga osób, których dołączenie do ruchu Szymona Hołowni ogłoszono w poniedziałek. Oprócz trzech posłanek, reprezentantem Polski2050 w parlamencie jest również senator Jacek Bury. wkt/PAP
Spór w Porozumieniu się zaostrza. Bielan wzywa Gowina do wydania siedziby partii. "Nie zamierzamy przychodzić ze ślusarzami"^Zespół wPolityce.pl^2021-02-16 11:12:19.356736+01:00^https://wpolityce.pl/polityka/539393-bielan-wzywa-gowina-do-wydania-siedziby-porozumienia^Regularnie rozmawiam z prezesem PiS Jarosławem Kaczyńskim - przyznał we wtorek europoseł Adam Bielan. Potwierdził, że wystosował do Jarosława Gowina wezwanie o wydanie siedziby i dokumentów partyjnych Porozumienia. CZYTAJ TAKŻE: — UJAWNIAMY! List Bielana do członków Porozumienia. Polityk zapowiada wybór nowych władz i podsumowuje działania Gowina — Konflikt w Porozumieniu trwa. Jest reakcja drugiej strony sporu na wykluczenie 8 członków partii. Do sieci trafiło oświadczenie W programie „Sedno sprawy” w Radiu Plus Adam Bielan był pytany, kiedy ostatnio rozmawiał z prezesem PiS Jarosławem Kaczyńskim o sytuacji w Porozumieniu. Rozmawiam z Jarosławem Kaczyńskim często, jest liderem Zjednoczonej Prawicy, a mnie zależy na stabilizacji ZP — przyznał Bielan. Pytany, co prezes PiS sądzi o tym, co się dzieje w Porozumieniu, Bielan zaznaczył, że trzeba o to pytać rzecznika PiS.  Myślę, że tego rodzaju sytuacja w PiS, przegapienia kadencji prezesa o trzy lata, nie mogłaby się wydarzyć. To jest bardziej dyplomatyczna odpowiedź, co sądzi Jarosław Kaczyński na temat tej sytuacji  — powiedział. Zapewniał zarazem, że nie jest rolą PiS ani jakiejkolwiek innej partii „ingerowanie e wewnętrzne sprawy Porozumienia”. Proszę zobaczyć, jaka jest niekonsekwencja argumentacji asystentów pana Jarosława Gowina w mediach. Mówią: Adam Bielan wraz z grupą swoich współpracowników rozbija partię na zlecenie PiS, a później biegną na Nowogrodzką i mówią: Jarosławie Kaczyński, interweniuj w Porozumieniu, zrób porządek, ponieważ my sobie nie dajemy rady  — ocenił Bielan. Europoseł powtórzył, że 4 lutego Krajowy Sąd Koleżeński Porozumienia „wygasił kadencję Jarosława Gowina” jako szefa Porozumienia, ponieważ kadencja ta skończyła się w 2018 roku. Natomiast po tym fakcie - jak ocenił Bielan - Gowin wraz ze swoimi zwolennikami zaczął nielegalnie usuwać ludzi z Porozumienia. My nikogo nie wyrzucamy z naszej wspólnej partii, wręcz przeciwnie, zachęcamy do współpracy, apelujemy o to, żeby emocje wygasić, bo to nie służy naszej partii i Zjednoczonej Prawicy  — przekonywał Bielan. Dodał, że jest spokojny, iż sąd powszechny przyzna jemu racje. Zaznaczył, że wicepremier Gowin powinien zająć się swoimi sprawami rządowymi, a sprawy partii „zostawić ludziom, którzy chcą uporządkować te kwestie po gigantycznym bałaganie, które on i jego współpracownicy w Porozumieniu narobili”. Potwierdził że wystosował do Gowina wezwanie o przekazanie siedziby partii i kompletu dokumentów.  To jest klasyczne wezwanie do przekazania kompletu dokumentów. Oczywiście nie zamierzamy przychodzić ze ślusarzami, usuwać kogokolwiek z lokalu, choć słyszałem, że Jarosław Gowin pierwsze, co zrobił, to wymienił zamki  — powiedział Bielan.  Chcemy zbadać politykę finansową partii, chcemy wiedzieć, na co idą składki członkowskie  — dodał. Pytany, co będzie jak Gowin zignoruje to wezwanie, Bielan powiedział, że będzie wtedy musiał zgłosić się do sądu rejestrowego z wnioskiem o interwencję. W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek lidera partii Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii jesienią 2017 r. wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. Z kolei Jarosław Gowin i jego zwolennicy przekonują, że 5 lutego decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. Z kolei w sobotę ten sam sąd koleżeński zdecydował o wykluczeniu z Porozumienia kolejnych ośmiu członków, w tym trzech posłów; wśród wyrzuconych z ugrupowania są m.in. wiceminister funduszy i polityki regionalnej Jacek Żalek, wiceminister aktywów państwowych Zbigniew Gryglas, minister-członek RM Michał Cieślak i Włodzimierz Tomaszewski. Powodem tej decyzji było także wielokrotne łamanie statutu partii. Rzeczniczka Porozumienia Magdalena Sroka powiedziała w poniedziałek w TVN24, że „w tej chwili nie widzi innej możliwości” niż odwołanie z rządu przez premiera Mateusza Morawieckiego trzech członków RM, którym partia cofnęła rekomendacje. tkwl/PAP
Ociepa o konflikcie w Porozumieniu: Trwają zawody na absurdalne wypowiedzi. Pierwszy jest Bielan. Prezydent powinien być wdzięczny^Zespół wPolityce.pl^2021-02-16 11:09:01.368474+01:00^https://wpolityce.pl/polityka/539391-wiceszef-porozumienia-o-konflikcie-nie-ma-frakcji^Tutaj do tanga trzeba dwojga, a nawet trojga - stwierdził wiceszef Porozumienia Marcin Ociepa pytany, czy ta partia wytrwa w koalicji Zjednoczonej Prawicy do końca kadencji. Dodał, że wierzy, iż tak się stanie. Więcej nas łączy niż dzieli, choć mamy swoje priorytety - zaznaczył. CZYTAJ TAKŻE: — Kosiniak-Kamysz strofuje Gowina: Powinien skupić się na pomocy przedsiębiorcom. Miał szansę na przejście na „dobrą stronę mocy” — Kogo poparliby wyborcy Zjednoczonej Prawicy, gdyby doszło do rozpadu tej koalicji? Ile wzięłoby PiS, a ile Ziobro i Gowin? SPRAWDŹ! — TYLKO U NAS. Porozumienie cofa rekomendacje dla ministrów. Cieślak: Decyzje podjęły grona, które nie są ciałami statutowymi partii Tutaj do tanga trzeba dwojga, a nawet trojga, wierzę, że tak — powiedział Ociepa we wtorek w radiu RMF FM spytany, czy partia ta wytrwa do końca kadencji w koalicji rządzącej. Zapytany, jak Porozumienie „wytrzymuje” w koalicji z PiS, odpowiedział: „świetnie nam idzie”, zaznaczając przy tym, że Porozumienie różni się w pewnych kwestiach z partią Jarosława Kaczyńskiego.  Mamy swoje priorytety, jesteśmy najbardziej prosamorządową, proeuropejską i progospodarczą częścią Zjednoczonej Prawicy — stwierdził Ociepa. Ocenił zarazem, że „na samym końcu więcej nas łączy niż dzieli”.  I to jest bardzo cenne — dodał. Polityk Porozumienia pytany był również o krążące doniesienia na temat rozmów, które partia Jarosława Gowina miałaby toczyć z ugrupowaniami opozycyjnymi, przede wszystkim z Platformą Obywatelską.  Jeżeli trzeba po raz dziesiąty temu zaprzeczyć, te informację zdementować, to ja to niniejszym czynię — powiedział Ociepa. Dodał, że „nie dziwi się politykom opozycji, że mówią takie rzeczy, wprost chcą wbić klin między Porozumienie a Prawo i Sprawiedliwość”. Na pytanie, czy Jarosław Gowin spotkał się w styczniu z b. premierem Donaldem Tuskiem, Ociepa odpowiedział, że „według jego wiedzy - nie” i podkreślił, że Gowin deklaruje, że ostatni raz spotkał się z Tuskiem w 2013 roku. Bez wątpienia trwają zawody, kto powie coś bardziej absurdalnego. Pierwszy jest Adam Bielan, który ogłosił się prezesem partii, której nie założył i której prezesem nie został wybrany. Później się dowiadujemy o spotkaniach Jarosława Gowina z Tuskiem — mówił Ociepa. Polityk poinformował też, że Gowin wystosował pismo do portalu wpolityce.pl, w którym wezwał do sprostowania informacji o jego rzekomym niedawnym spotkaniu z Tuskiem i jeżeli portal nie zamieści sprostowania, Gowin wystosuje pozew w związku ze zniesławieniem. Nie rozmawiamy o tym, dlatego że zostaliśmy wybrani z list PiS, jesteśmy w środku pandemii, powinniśmy się skupić na ratowaniu życia i zdrowia obywateli, a nie na gierkach partyjnych. Nie, nie rozmawiamy z opozycją — podkreślił Ociepa. W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. Jestem w stanie wyobrazić sobie sytuację, w której Adam Bielan idzie do Jarosława Kaczyńskiego i snuje przed nim wizję, że wszyscy parlamentarzyści stoją za nim, że Gowin jest w zasadzie sam, i że zaraz przeprowadzi wszystkich do PiS — mówił Ociepa. Zaznaczył jednak, że „czymś innym jest odpowiedź Jarosława Kaczyńskiego”.  A tę słyszymy ustami Michała Dworczyka, marszałka Terleckiego czy Krzysztofa Sobolewskiego, którzy mówią jednoznacznie - liderem Porozumienia jest Jarosław Gowin — powiedział Ociepa. Jarosław Kaczyński słynie z tego, że jest skutecznym politykiem, a ta akcja jest wyjątkowo nieskuteczna, by nie powiedzieć spartaczona — powiedział Ociepa zapytany, czy to Jarosław Kaczyński „rozbija” partię Gowina. 5 lutego - jak informował wicerzecznik partii Jan Strzeżek - Prezydium Zarządu Porozumienia wykluczyło z partii Bielana i posła Kamila Bortniczuka. Później z partii wykluczonych zostało kolejnych 8 członków, w tym m.in. Jacka Żalka (wiceministra funduszy i polityki regionalnej), Michała Cieślaka (ministra w KPRM ds. samorządu terytorialnego), Zbigniewa Gryglasa (wiceszefa Ministerstwa Aktywów Państwowych) i posła Włodzimierza Tomaszewskiego. Pierwszym trzem wycofano rekomendacje do sprawowania funkcji w rządzie. To są ministrowie, którzy nie byliby ministrami, gdyby nie poparcie Jarosława Gowina, nadużyli tego zaufania, utracili stanowisko w partii, i na pewno nie powinni być ministrami z puli Porozumienia — powiedział Ociepa, pytany o ocenę wiceministrów którym wycofano rekomendację. Powiedział również, że spodziewa się, że premier Mateusz Morawiecki odwoła tych wiceministrów, gdy Porozumienie przedstawi taką deklarację na forum koalicji rządzącej.  To premier powinien decydować o dobrym momencie do ich zdymisjonowania — dodał. Ociepa podkreślał, że rozmowy z opozycją w 2020 roku były jawne i dotyczyły tylko terminu wyborów prezydenckich. Jak tłumaczył wiceszef Porozumienia, jest to zasługa Jarosława Gowina. Za jego postawę kwietniowo-majową powinniśmy być mu wdzięczni — mówił. W jego ocenie, wdzięczny powinien być też „na pewno prezydent” Andrzej Duda. wkt/PAP/RMF FM
Müller: MF przygotowuje nowy projekt ws. podatku od reklam. Będzie uwzględniał część uwag zgłoszonych do aktualnego projektu^Zespół wPolityce.pl^2021-02-16 10:31:23.997172+01:00^https://wpolityce.pl/polityka/539388-muller-mf-przygotowuje-nowy-projekt-ws-podatku-od-reklam^Ministerstwo Finansów przygotowuje nowy projekt ustawy o podatku od reklam, który będzie uwzględniał część uwag zgłoszonych do aktualnego projektu - powiedział we wtorek rzecznik rządu Piotr Müller. Jestem przekonany, że Porozumienie poprze projekt po konstruktywnej dyskusji i poprawkach - dodał. CZYTAJ TAKŻE: — Czy prezydent zgłosi poprawki do projektu ws. podatku od reklam? Czeka na „projekt w jakiejś wersji mniej lub bardziej ostatecznej” — Zmiany w podatku od reklam? Co z lokalnymi mediami? Premier: Podatek musi być sprawiedliwy i skonstruowany w odpowiedni sposób — Gowin rozpoczyna konsultacje ws. podatku od reklam: „Żaden podatek nie powinien być wprowadzany bez konsultacji z przedsiębiorcami” Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek ma trafić m.in. do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Do wtorku trwają prekonsultacje ws. projektu - do końca dnia można przesyłać do niego opinie i uwagi. Rzecznik rządu pytany w TVP1, z kim przedstawiciele rządu prowadzili konsultacje, przekazał, że „minister finansów (Tadeusz Kościński) przyjął wszystkie podmioty medialne, które zgłosiły się ws. spotkań nad tą ustawą”. Zapowiedział jednocześnie, że resort finansów przygotowuje „nowy projekt, który będzie uwzględniał część uwag, które zostały zgłoszone do aktualnego projektu”. Müller dopytywany, jakie uwagi zostały zgłoszone do projektu ustawy, podkreślił, że „część podmiotów podnosiła, że niektóre progi dotyczące przychodów są zbyt niskie; że w przypadku prasy powinny być wyższe albo że prasa powinna być zwolniona z podatku reklamowego”.  To jest jedna z rzeczy, która bez wątpienia będzie dyskutowana — dodał. Rzecznik rządu poinformował, że wśród uwag zgłaszanych na etapie prekonsultacji znalazła się także kwestia stawek podatku reklamowego. „Padały propozycje, aby ujednolicić, spłaszczyć te stawki, ale - jak zaznaczył Müller - mimo wszystko ten podatek będzie miał charakter progresywny, aby w żaden sposób nie uderzać w lokalne media, tylko w międzynarodowych gigantów”. Zdaniem rzecznika rządu, „nie ma większych uwag do podatku cyfrowego”.  Co do podatku reklamowego, część osób zgłaszała swoje uwagi, ale miały często charakter ustawienia progów, żeby nie było tak, że międzynarodowe firmy, które wyprowadzają środki, unikają podatku CIT — mówił. Müller dopytywany, czy Porozumienie, współtworzące z PiS i Solidarną Polską Zjednoczoną Prawicę, zaakceptuje projekt składki od reklam, zaznaczył, że „w stanowisku Porozumienia jest mowa, że ten kształt ustawy jest dla nich nieakceptowalny, natomiast są otwarci na dyskusje wokół zmian, które miałyby być w tej ustawie”.  Jestem przekonany, że po konstruktywnej dyskusji, poprawkach, które będą zgłoszone, partia Porozumienie Jarosława Gowina poprze ten projekt — ocenił rzecznik rządu. Porozumienie oświadczyło w ub. tygodniu, że projekt nie był z nim konsultowany.  Porozumienie Jarosława Gowina z niepokojem analizuje projekt nowego podatku od mediów. Projekt ten na żadnym etapie nie był z nami konsultowany — napisano w środowym oświadczeniu ugrupowania. Premier Mateusz Morawiecki zapowiedział w poniedziałek, że podatek od reklam musi być „sprawiedliwy, a więc musi być progresywny i skonstruowany w taki sposób, by ci, którzy najwięcej zarabiają na reklamie, zapłacili więcej”. Projekt ustawy dot. składki od reklam jest do wtorku w fazie prekonsultacyjnej, zbieramy wszystkie uwagi; po konsultacjach wypracowany zostanie projekt uwzgledniający część zgłoszonych uwag - zapowiedział rzecznik prasowy rządu Piotr Müller. Podkreślił, że ustawa nie dotknie małych i regionalnych mediów. W tej chwili ustawa jest w fazie prekonsultacji, dzisiaj właśnie kończy tę fazę: zbieramy wszystkie uwagi, które zostały zgłoszone przez poszczególne grupy medialne i innych interesariuszy, i na tej podstawie zostanie zgłoszony projekt, który uwzględnia część z tych uwag — zapowiedział we wtorek podczas konferencji prasowej rzecznik prasowy rządu Piotr Müller, pytany o postępy w pracach nad projektem. Potem odbędą się oczywiście obrady Komitetu Stałego Rady Ministrów oraz posiedzenie rządu, które przyjmie taki projekt (…) Po tych konsultacjach przejdziemy również do etapu wypracowania projektu uwzględniającego te uwagi, i później przedstawimy go na dalszy proces legislacyjny w rządzie, a potem w parlamencie — powiedział Müller. Skupiamy się na tym, aby przeanalizować te wszystkie uwagi, które zostały zgłoszone. Chciałbym podkreślić, że ten projekt w żaden sposób nie dotyka mediów regionalnych, nie dotyka małych mediów, on jest skierowany do tych podmiotów, które w sposób nieuzasadniony stosują optymalizację podatkową, również do gigantów cyfrowych, które często płacą w nieproporcjonalny sposób swoje obciążenia podatkowe — zaznaczył rzecznik rządu. Rządowe plany zaniepokoiły dużą część mediów, które w środę protestowały we wspólnej akcji „Media bez wyboru”. W ubiegłym tygodniu w środę od rana telewizje TVN24 i Polsat News zamiast programu nadawały specjalny komunikat. Na portalach, m.in. TVN24, Onet i Interia czytelnicy nie przeczytali żadnego artykułu. Do akcji przyłączyły się również niektóre dzienniki i stacje radiowe. Protest mediów wsparły również niektóre opozycyjne partie polityczne. tkwl/PAP
Gowin rozpoczyna konsultacje ws. podatku od reklam: "Żaden podatek nie powinien być wprowadzany bez konsultacji z przedsiębiorcami"^Zespół wPolityce.pl^2021-02-16 10:26:59.314374+01:00^https://wpolityce.pl/polityka/539385-gowin-rozpoczyna-konsultacje-ws-podatku-od-reklam^W środę rozpoczynam konsultacje w sprawie podatku od reklam - poinformował we wtorek wicepremier, minister rozwoju, pracy i technologii Jarosław Gowin. Dodał, że żaden ewentualny podatek nie powinien być wprowadzany bez konsultacji z przedsiębiorcami. CZYTAJ TEŻ: — Müller: MF przygotowuje nowy projekt ws. podatku od reklam. Będzie uwzględniał część uwag zgłoszonych do aktualnego projektu — Czy prezydent zgłosi poprawki do projektu ws. podatku od reklam? Czeka na „projekt w jakiejś wersji mniej lub bardziej ostatecznej” — W najnowszym numerze „Sieci”: Wojna o tort. Spektakularny protest mediów okazał się bronią obosieczną. Wypełzła zwykła pazerność — Zmiany w podatku od reklam? Co z lokalnymi mediami? Premier: Podatek musi być sprawiedliwy i skonstruowany w odpowiedni sposób Jutro spotkaniem z Izbą Wydawców Prasy rozpoczynam konsultacje w sprawie podatku od reklam — wskazał we wtorkowym wpisie na Twitterze wicepremier Gowin. Według szefa MRPiT, „żaden ewentualny podatek nie powinien być wprowadzany bez konsultacji z przedsiębiorcami”.
TYLKO U NAS. Następnym razem zaprosi kogoś z Kremla? Niemcy chcą nas uczyć praworządności w Senacie. Spotkanie organizuje Tomasz Grodzki^Anatomia manipulacji^2021-02-16 10:18:18.891650+01:00^https://wpolityce.pl/polityka/539387-news-grodzki-zaprasza-niemcow-do-dyskusji-o-praworzadnosci^Brutalne tłumienie demonstracji, uliczne bitwy w Berlinie i policja z długą bronią pilnująca synagog. Do tego konszachty ze zbrodniczym reżimem Putina - tak wygląda dzisiaj niemiecka praworządność, ale dla Tomasza Grodzkiego powinna być wzorem także dla Polski. Zapewne dlatego organizuje on Forum Dialogu Trójkąta Weimarskiego „Praworządność pod presją”, w trakcie którego pierwsze skrzypce będą grali głównie politycy niemieccy i francuscy. To oni będą nas teraz uczyć praworządności? CZYTAJ TAKŻE:List otwarty Stowarzyszenia „Godność”: Marszałek, który niszczy Senat. Głos w sprawie orędzia Tomasza Grodzkiego Spore kontrowersje wywołuje skład paneli dyskusyjnych. Okazuje się, że Marszałek Senatu zaprosił do dyskusji jedynie polityków z Niemiec, Francji oraz swoich kolegów z opozycji. Nie będzie za to żadnego przedstawiciela obozu władzy. Ot, praworządność i demokratyczne standardy spod znaku Tomasza Grodzkiego! Z okazji 30-lecia istnienia Trójkąta Weimarskiego w czwartek, 18 lutego br., w formie wideokonferencji, odbędzie się Forum Dialogu „Praworządność pod presją?”. Wezmą w nim udział Marszałek Senatu RP prof. Tomasz Grodzki, przewodniczący Bundesratu Republiki Federalnej Niemiec, dr Reiner Haseloff oraz przewodniczący Senatu Republiki Francuskiej, Gérard Larcher – czytamy w zapowiedzi Forum.  Wiadomo, że Forum podzielone zostanie na panele dyskusyjne. W pierwszym udział wezmą: senator Aleksander Pociej, przewodniczący Komisji Praw Człowieka, Praworządności i Petycji Senatu RP,senator Jean-Yves Leconte, członek Komisji Prawnej i Komisji do Spraw Unii Europejskiej Senatu Francji oraz Claire Bazy Malaurie, wiceprzewodnicząca Komisji Weneckiej, członek francuskiego Trybunału Konstytucyjnego. Co ciekawe wystąpienie wprowadzające na temat:„Niezależność wymiaru sprawiedliwości: filar praworządności” wygłosi dr Stephan Holthoff-Pförtner, minister Spraw Federalnych i Europejskich oraz Spraw Międzynarodowych kraju związkowego Nadrenii Północnej-Westfalii. Czy ten niemiecki polityk będzie mówił o politycznych nominacjach sędziowskich w Niemczech? Drugi panel poświęcony będzie mechanizmom ochrony praworządności w Unii Europejskiej”. Wprowadzenia do niego dokona Guido Wolf, minister Sprawiedliwości i Spraw Europejskich kraju związkowego Badenii-Wirtembergii oraz przewodniczący Komisji do Spraw Unii Europejskiej Bundesratu. W tym panelu udział wezmą: senator Bogdan Klich, przewodniczący Komisji Spraw Zagranicznych i Unii Europejskiej Senatu RP, senator M. Jean-François Rapin, przewodniczący Komisji Spraw Unii Europejskiej Senatu Francji,oraz prof. dr hab. Ewa Łętowska, była sędzia Trybunału Konstytucyjnego RP (2002-2011), członek Polskiej Akademii Nauk – czytamy w zapowiedzi Forum. Marszałek Senatu cierpi na manię wyższości. Wydaje mu się, że jest zbawcą narodu, który ma prawo do prowadzenia własnej i odrębnej od rządu polityki zagranicznej. Wszystko mu się pomyliło i brnie w swojej śmieszności coraz dalej. Co ciekawe impreza Grodzkiego nastąpi dzień po spotkaniu przywódców Grupy Wyszehradzkiej (V4) w Krakowie.  WB
Komedia! Hennig-Kloska próbuje się tłumaczyć: "Przejście w czwartek było plotką"; "Na szali leżała kropka i Polska z lepszą polityką"^Zaćwierkane na Twitterze^2021-02-16 10:05:36.074676+01:00^https://wpolityce.pl/polityka/539383-komedia-hennig-kloska-przejscie-w-czwartek-bylo-plotka^Posłanka Paulina Hennig-Kloska jeszcze kilka dni temu przekonywała, że informacje o jej transferze z Nowoczesnej do Polski 2050 są nieprawdziwe. Wczoraj do transferu doszło. Posłanka w iście komiczny sposób tłumaczy się na Twitterze ze swojej decyzji. CZYTAJ TAKŻE: — TYLKO U NAS. Czy Hennig-Kloska miała przejść do Polski 2050? Pytamy samą posłankę i inne osoby z kierownictwa Nowoczesnej — A jednak! Hennig-Kloska przechodzi do Polska 2050. Ruch Hołowni zapowiada utworzenie koła w Sejmie jeszcze w tym tygodniu Rozumiem, że plotki to sól pracy dziennikarzy, ale nie zawsze są prawdziwe. Warto sprawdzać u źródła — pisała jeszcze 11 lutego na Twitterze Paulina Hennig-Kloska w odpowiedzi na informacje dziennikarza portalu Interia Łukasza Szpyrki, że „do Polski 2050 Szymona Hołowni dołączy dziś Paulina Hennig-Kloska z Nowoczesnej”.    autor: screen Twitter   Mała uwaga z mojej strony, dziś znaczy czwartek - warto zwracać uwagę na szczegóły jednak - przejście w czwartek było plotką — w taki sposób Hennig-Kloska tłumaczy się obecnie ze swojego ówczesnego wpisu.
W przyszłym tygodniu decyzje ws. obostrzeń. Rzecznik rządu: Będą zależały od danych epidemicznych. Musimy działać ostrożnie^Zespół wPolityce.pl^2021-02-16 09:57:22.218330+01:00^https://wpolityce.pl/polityka/539382-w-przyszlym-tygodniu-kolejne-decyzje-ws-obostrzen^Decyzje ws. obostrzeń po 28 lutego będą zależały od danych epidemicznych, które spłyną pod koniec tego tygodnia - zapowiedział we wtorek rzecznik rządu Piotr Müller. Zaznaczył jednocześnie, że ogłoszenia decyzji nie należy spodziewać się wcześniej niż w pierwszej połowie przyszłego tygodnia. CZYTAJ TAKŻE: — Premier apeluje o rozsądek i respektowanie przepisów. „Nie ma powodu do niepokoju, ale obrazki są bardzo niepokojące” — 8 przypadków nowego wariantu wirusa. GIS: „Brytyjska mutacja koronawirusa po prostu krąży w społeczeństwie” — Konsekwencje weekendu mogą być poważne! Minister zdrowia ostrzega: Nie chciałbym, żeby Krupówki stały się początkiem trzeciej fali — Wiceszef MSWiA: Zakopane pokazało, że poziom zmęczenia został przekroczony. Policja miała działać zdecydowanie i tak właśnie było Większość dotychczasowych ograniczeń, jak zakaz organizacji wesel, działalność gastronomii tylko na wynos, została ostatnio przedłużona do 28 lutego. Od ubiegłego piątku mogą być otwarte, w reżimie sanitarnym, kina, teatry, muzea, filharmonie i opery, baseny i stoki narciarskie. Hotele i pensjonaty mogą udostępniać gościom połowę swoich miejsc noclegowych. Müller pytany w TVP1, jaką decyzję podejmie rząd w sprawie obostrzeń po 28 lutego, podkreślił, że „sukcesem będzie to, jeżeli będziemy w stanie utrzymać ten poziom obostrzeń, który mamy w tej chwili”.  Być może w jakiś kilku sprawach będziemy je luzować, ale również bierzemy pod uwagę wariant, który musimy brać pod uwagę, patrząc na zachowania niektórych osób, że niektóre obostrzenia będą musiały wrócić — dodał. Rzecznik rządu zaznaczył, że decyzje ws. obostrzeń będą zależały od danych epidemicznych, które spłyną pod koniec tego tygodnia. Decyzji nie spodziewałbym się wcześniej niż w pierwszej połowie przyszłego tygodnia — powiedział Müller. Dzisiaj rano minister zdrowia Adam Niedzielski wskazał, że po raz pierwszy od dłuższego czasu mamy niewielką, ale mimo wszystko tendencję zwyżkową, w związku z tym musimy do tego podchodzić ostrożnie i obserwować sytuację epidemiczną w Polsce, ale również za granicą — powiedział rzecznik rządu. Z kolei szef KPRM Michał Dworczyk, zapytany we wtorek w Polsat News, czy rząd rozważa większe obostrzenia w związku z sytuacją epidemiczną powiedział, że „jest za wcześnie, by robić takie podsumowanie”. Zaznaczył, że każdego dnia weryfikowane są nadchodzące dane o zakażeniach. Przypomniał, że obecne poluzowanie obostrzeń obowiązuje przez dwa tygodnie - do 28 lutego.  Potem podejmiemy decyzję, czy obecna sytuacja epidemiczna jest taka, że możemy to poluzowanie utrzymać, czy też niestety trzeba niektóre branże powtórnie ograniczyć w funkcjonowaniu albo w ogóle zamknąć — powiedział Dworczyk. To zależy również od nas – czy będziemy się zachowywali w sposób odpowiedzialny, a w konsekwencji transmisja wirusa nie będzie wzmożona, czy też będziemy mieli do czynienia z takimi sytuacjami jak w ostatni weekend w Zakopanem, kiedy wszelkie ograniczenia sanitarne zostały zlekceważone — zaznaczył. Pełnomocnik rządu ds szczepień został też zapytany o przypadek, gdy schorowanemu 74-letniemu mieszkańcowi woj. zachodniopomorskiego zaproponowano szczepienie w odległym o 850 km Rzeszowie. Dworczyk podkreślił, że „tego rodzaju sytuacja jest możliwa tylko wtedy, kiedy sam zainteresowany wyraża chęć zapisania się na szczepienie”.  Nie ma takich sytuacji, że system zmusza nas, żebyśmy udali się gdzieś na szczepienie — dodał. Podkreślił, że system podaje dostępne miejsca i terminy, uwzględniając miejsce zamieszkania; jeśli w pobliżu nie ma wolnego terminu, system proponuje pierwszy możliwy termin gdziekolwiek w kraju; decyzja, czy jechać na szczepienie do odległej miejscowości czy zaczekać na wolny termin w pobliżu miejsca zamieszkania, należy do osoby, która chce się zaszczepić.  To pacjent sam decyduje, czy chce czekać, czy chce się zaszczepić w miejscowości, gdzie jeszcze są wolne terminy — powiedział Dworczyk. Zaznaczył, że nowe terminy szczepień mają być dostępne w drugim kwartale roku.  Dzisiaj nie jesteśmy w stanie zagwarantować tego, że do końca pierwszego kwartału będą nowe wolne terminy — przyznał szef KPRM, przypominając mniejsze ilości i opóźnienia w zaopatrzeniu w szczepionki z przyczyn leżących po stronie producentów. Także z tego powodu nie można jeszcze, według Dworczyka, odpowiedzieć na pytanie, kiedy Polska osiągnie odporność populacyjną, co wymaga zaszczepienia 70 proc. mieszkańców.  Jesteśmy uzależnieni od producentów — powiedział. Pytany o szczepionki z Rosji i Chin odpowiedział, że „to jest pytanie, czy chcemy szczepić w Polsce produktami, które są dopuszczone przez Europejską Agencję Leków do obrotu na terenie UE, czy w trybie awaryjnym chcemy dopuszczać leki, które takich certyfikatów nie posiadają”. My jako rząd polski wybraliśmy pierwszą drogę – kupiliśmy blisko 100 mln dawek szczepionki (…), wszystkie dawki mają być dostarczone do końca roku, niestety w pierwszym kwartale opóźniają się terminy dostaw. To realny problem, z którym borykają się wszystkie kraje UE — dodał Dworczyk. Dotychczas w Polsce wykonano ponad 2,1 mln szczepień, obie dawki podano blisko 646 tys. osób. wkt/PAP
A to dobre! Poseł PO zapytany o sukcesy Budki: "Nie namówi mnie Pani do tego, żeby się licytować"; Ogórek: "Bo ich nie ma po prostu"^Notujemy ...^2021-02-16 09:32:48.614587+01:00^https://wpolityce.pl/polityka/539380-posel-po-zapytany-o-sukcesy-budki-nie-namowi-mnie-pani^Poseł PO Krzysztof Piątkowski w programie „Minęła 20” (TVP INFO) został poproszony przez red. Magdalenę Ogórek o wymienienie sukcesów Borysa Budki. Nie pokusił się o wymienienie jakiegokolwiek. CZYTAJ TAKŻE: — Już zapomniał o niedawnej klapie? Budka chce rządu technicznego i przedterminowych wyborów: Jestem w kontakcie z Tuskiem — Opozycja punktuje PO. Żukowska: Uruchamia pomysł jednoczenia, gdy spada jej poparcie; Sawicki: Budka powinien ogłosić się prezydentem
Wiceszef MSWiA: Zakopane pokazało, że poziom zmęczenia został przekroczony. Policja miała działać zdecydowanie i tak właśnie było^Zespół wPolityce.pl^2021-02-16 09:22:56.794816+01:00^https://wpolityce.pl/polityka/539379-wiceszef-mswia-policja-w-zakopanem-dzialala-zdecydowanie^W pewnym momencie ten poziom zmęczenia został przekroczony - ocenił wiceszef MSWiA Maciej Wąsik, pytany o tłumy ludzi, które w weekend przyjechały do Zakopanego. Wiceminister podkreślił, że policja dostała wytyczne, by podejmować w tej sprawie zdecydowane działania i takie właśnie podjęła. CZYTAJ TAKŻE: — Premier apeluje o rozsądek i respektowanie przepisów. „Nie ma powodu do niepokoju, ale obrazki są bardzo niepokojące” — 8 przypadków nowego wariantu wirusa. GIS: „Brytyjska mutacja koronawirusa po prostu krąży w społeczeństwie” — Konsekwencje weekendu mogą być poważne! Minister zdrowia ostrzega: Nie chciałbym, żeby Krupówki stały się początkiem trzeciej fali W miniony weekend, w związku z poluzowaniem obostrzeń epidemicznych, do Zakopanego przyjechało bardzo wielu turystów. Dodatkowo w tym czasie nałożyły się na siebie Walentynki i konkurs skoków narciarskich na Wielkiej Krokwi. Był to także ostatni weekend karnawału. Na Krupówkach było kilka tysięcy turystów, wielu z nich pod wpływem alkoholu, co wymagało interwencji policji. Komentując tę sytuację we wtorek w Polskim Radiu 24, wiceszef MSWiA Maciej Wąsik podkreślał, że przez niemal cały rok od momentu wybuchu pandemii Polacy zachowywali się odpowiedzialnie.  Widziałem odpowiedzialność, widziałem trzymanie dystansu, widziałem mnóstwo wyrzeczeń — mówił. Jak ocenił, „w pewnym momencie ten poziom zmęczenia został przekroczony”. Ja to zwalam na poziom zmęczenia, bo wszyscy jesteśmy na pewno zmęczeni obostrzeniami, wszyscy czekamy na normalność (…) Jesteśmy jak chory pacjent, który musi leżeć w łóżku: niestety ciągnie nas do dwór, ciągnie nas do codziennych obowiązków, ale musimy jeszcze swoje odleżeć — powiedział, apelując do Polaków o „odrobinę cierpliwości”. Pytany o działania policji w Zakopanem, wiceminister podkreślił, że funkcjonariusze dostali wytyczne, by działać zdecydowanie i konsekwentnie.  I widzę, że policja takie działania podjęła — dodał. Zaznaczył, że podejmując tego typu interwencje, policjanci narażają też własne życie.  W naszej ocenie działania policji są adekwatne, choć oczywiście wszędzie występują emocje — powiedział wiceminister. W tym kontekście Wąsik zapytany został również o dane udostępnione PAP przez Komendę Główną Policji, z których wynika, że w ciągu ostatnich lat znacznie spadła liczba skarg związanych z poniżającym czy niewłaściwym traktowaniem przez policjantów. Na niewłaściwe zachowania policjantów, a czasem wręcz brutalność, wskazywał m.in. RPO. Wiceszef MSWiA podkreślił, że „polska policja jest profesjonalna i wykonuje swoją pracę”, a sam jest „pełen uznania” dla tych funkcjonariuszy, którzy zabezpieczali ostatnie demonstracje. Wiceminister zaznaczył, że zakaz zgromadzeń wynika z troski o zdrowie Polaków, a nie chęci ograniczania ich praw. Dlatego policjanci będą poodejmować działania. Często są to działania zdecydowane. Komenda Główna Policji prowadzi wiele postępowań, żeby wyjaśnić określone sprawy i generalnie nie zgadzamy się z wydźwiękiem tych raportów, które publikuje RPO. Wiemy, jakie zalety ma RPO i jakie ma wady, bo je ma - reaguje niezwykle wybiórczo w niektórych sytuacjach — mówił Wąsik. Podkreślił, że Rzecznik Praw Obywatelskich „musi zdawać sobie sprawę”, że policja używa środków przymusu bezpośredniego zgodnie z prawem, tylko w sytuacjach, kiedy jest „bardzo mocno atakowana”.  W żadnych innych przypadkach — podkreślił wiceszef MSWiA. O to, kiedy rozpoczną się szczepienia policjantów, Wąsik pytany był w Polskim Radiu 24.  Dzięki temu, że przyszły szczepionki AstraZeneki, jesteśmy w stanie przystąpić do szczepienia wszystkich służb — powiedział wiceminister. Dodał, że przygotowania do szczepień rozpoczynają się w tym tygodniu. Będziemy dzisiaj rozmawiać z komendantami wszystkich służb. Ministerstwo Zdrowia dało nam już terminy zgłaszania grup policjantów do szczepień. Być może już w przyszłym, a jeśli nie w przyszłym, to jeszcze następnym tygodniu będzie można rozpocząć ten proces szczepienia wszystkich służb - nie tylko policjantów, ale także strażników miejskich, strażaków, strażników granicznych — powiedział wiceminister. Szczepienia przeciw COVID-19 rozpoczęły się w Polsce 27 grudnia ub. roku od szczepienia tzw. grupy zero, w której są medycy. 25 stycznia rozpoczęły się szczepienia populacyjne – na początek seniorów, którzy ukończyli 70 lat, należących do pierwszej grupy. W grupie pierwszej wymieniono ponadto pacjentów zakładów opiekuńczo-leczniczych, zakładów pielęgnacyjno-opiekuńczych, hospicjów stacjonarnych i oddziałów medycyny paliatywnej, osoby przebywające w domach pomocy społecznej oraz osoby urodzone: nie później niż w 1941 r., w latach 1942-1951, w latach 1952-1961. Po nich wymienieni zostali: nauczyciele, wychowawcy i inni pracownicy pedagogiczni oraz inne osoby zatrudnione w przedszkolu, innej formie wychowania przedszkolnego, szkole lub placówce działającej w systemie oświaty, osoby pracujące z dziećmi w placówce opiekuńczo-wychowawczej oraz w ramach form opieki nad dziećmi w wieku do 3 lat. W grupie pierwszej znaleźli się też: nauczyciele akademiccy zatrudnieni na uczelni i inne osoby prowadzące zajęcia ze studentami lub doktorantami zgodnie z programem odpowiednio studiów albo kształcenia. Ostatni w ramach etapu pierwszego mają szczepieni być funkcjonariusze albo żołnierze m.in.: Sił Zbrojnych RP, Policji, Straży Granicznej, Państwowej Straży Pożarnej, Służby Ochrony Państwa, Służby Więziennej, Inspekcji Transportu Drogowego, Straży Ochrony Kolei, prokuratorzy i asesorzy prokuratury oraz członkowie ochotniczych straży pożarnych, ratownicy górscy i wodni wykonujący działania ratownicze. wkt/PAP
Czy prezydent zgłosi poprawki do projektu ws. podatku od reklam? Czeka na "projekt w jakiejś wersji mniej lub bardziej ostatecznej"^Zespół wPolityce.pl^2021-02-16 09:22:28.619255+01:00^https://wpolityce.pl/polityka/539377-czy-duda-zglosi-poprawki-do-projektu-ws-podatku-od-reklam^Prezydent Andrzej Duda wnikliwie przyjrzy się projektowi ws. podatku od reklam, gdy zostanie przedstawiony „w jakiejś mniej lub bardziej finalnej formie”; obecnie wydaje się, że przed rządem są jeszcze wewnętrzne uzgodnienia w tej kwestii - powiedział PAP szef gabinetu prezydenta RP Paweł Szrot. CZYTAJ WIĘCEJ: Prezydent Duda: Niektóre media naprawdę przesadzają, że to naruszenie wolności słowa. Chodzi po prostu o pieniądze. WIDEO Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek ma trafić m.in. do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Rządowe plany zaniepokoiły dużą część mediów, które w środę protestowały we wspólnej akcji „Media bez wyboru”. W ubiegłym tygodniu w środę od rana telewizje TVN24 i Polsat News zamiast programu nadawały specjalny komunikat. Na portalach, m.in. TVN24, Onet i Interia czytelnicy nie przeczytali żadnego artykułu. Do akcji przyłączyły się również niektóre dzienniki i stacje radiowe. Protest mediów wsparły również niektóre opozycyjne partie polityczne. W piątek sprzeciw wobec projektowanych zmian wyraził koalicjant PiS - Porozumienie. W poniedziałek lider wchodzącego w skład Zjednoczonej Prawicy ugrupowania Solidarna Polska, minister sprawiedliwości i prokurator generalny Zbigniew Ziobro stwierdził, że jeśli chodzi o kierunek, Solidarna Polska popiera projekt dotyczący podatku reklamowego, jednak na ostateczną ocenę jest za wcześnie. Ziobro dodał, że szczegóły projektu nie zostały skonsultowane z jego ugrupowaniem. Polecamy Państwu nowy numer tygodnika „Sieci”, w którym Marcin Wikło i Marek Pyza szeroko opisują walkę mediów przeciwko propozycji rządu. CZYTAJ TAKŻE: W najnowszym numerze „Sieci”: Wojna o tort. Spektakularny protest mediów okazał się bronią obosieczną. Wypełzła zwykła pazerność      PAP zapytała szef gabinetu prezydenta RP, jak Andrzej Duda ocenia rządową propozycję; czy prezydent będzie zgłaszał swoje wnioski, proponował zmiany, a także czy zamierza spotkać się w tej sprawie z przedstawicielem rządu. Prezydent był informowany o tym projekcie, ale trudno powiedzieć, że projekt był konsultowany z prezydentem, bo tak nie jest. Prezydent zapowiada, że mu się wnikliwie przyjrzy, kiedy on już wyjdzie z rządu w jakiejś mniej lub bardziej finalnej formie —powiedział PAP Paweł Szrot. Jak dodał, według prezydenta „gdyby rzeczywiście środki pochodzące z zapowiadanego podatku były przeznaczone na NFZ, na Fundusz Medyczny, na udzielanie pomocy Polakom, to sprawa jest na pewno do poważnej dyskusji”. Mam wrażenie, że przed rządem jest jeszcze wewnętrzne uzgodnienie projektu i nadanie mu ostatecznego kształtu. Prezydent chciałby zaczekać aż w rządzie zapanuje, co do tego projektu konsensus i będzie można zobaczyć projekt w jakiejś wersji mniej lub bardziej ostatecznej —powiedział szef gabinetu prezydenta RP. O to czy projekt ustawy o podatku od reklam, którego termin konsultacji upływa 16 lutego, trafi na wtorkowe posiedzenie Rady Ministrów i czy planowane są w nim zmiany był pytany w poniedziałek premier Mateusz Morawiecki na konferencji prasowej w Gdańsku. Bardzo ważne jest, żeby zastosować odpowiednie pułapy opłat cyfrowych, opłat za reklamy w zależności od wielkości medium i tutaj temu się raz jeszcze na pewno przypatrzymy. To znaczy, że jeżeli jakiś pułap nie jest osiągnięty - to nazywa się czasami w nomenklaturze unijnym poziomem de minimis - to podatek nie jest płacony —powiedział Morawiecki. Zaznaczył, że zamierzeniem jest, „żeby ten system był progresywnym; to znaczy, żeby ci, którzy najwięcej zarabiają na reklamie, żeby zapłacili więcej lub trochę więcej niż ci, którzy zarabiają mniej”. Szef rządu wskazał, że projektowany podatek nie obejmie mediów lokalnych. kk/PAP
Kosiniak-Kamysz strofuje Gowina: Powinien skupić się na pomocy przedsiębiorcom. Miał szansę na przejście na "dobrą stronę mocy"^Zespół wPolityce.pl^2021-02-16 08:23:46.902991+01:00^https://wpolityce.pl/polityka/539369-kosiniak-kamysz-strofuje-gowina^„W ostatnich dniach, kiedy są problemy w Porozumieniu, wywołane pewnie przez PiS, nie rozmawiałem z Jarosławem Gowinem. Myślę, że powinien skupić się teraz na pomocy przedsiębiorcom, pracownikom, na ratowanie gospodarki, a nie na polityczne potyczki” - powiedział Władysław Kosiniak-Kamysz w TVN24. CZYTAJ TAKŻE: UJAWNIAMY! List Bielana do członków Porozumienia. Polityk zapowiada wybór nowych władz i podsumowuje działania Gowina Czy lider Polskiego Stronnictwa Ludowego liczy na przejście Gowina na stronę opozycji? Wolałbym, żeby zdecydował się przejść, choć nie sądzę, żeby to się stało w tym momencie. (…) Miał szansę na przejście na „dobrą stronę mocy”, lecz z niej nie skorzystał i pokazał, że jest częścią Zjednoczonej Prawicy.  —przyznał. Dopytywany o wybory prezydenckie i rozmowy z Gowinem na temat ich przesunięcia, odpowiedział: Rozmawialiśmy bardzo długo o tym, żeby przenieść wybory kopertowe. Jednym ze scenariuszy, który też był rozważany, to opuszczenie Zjednoczonej Prawicy przez Porozumienie i zmiana na fotelu marszałka. Tak, były o tym rozmowy prowadzone. W rozmowie pojawił się również wątek dotyczący przyszłych wyborów. Czy opozycja zdecyduje się wystartować z jednej listy? Trudno wyobrazić sobie jedną listę, na której znalazłby się Marek Biernacki i Klaudia Jachira. Koncepcja jednej listy nie zdała egzaminu w wyborach europejskich. Skuteczne będzie stworzenie dwóch bloków na opozycji. Bloku centrowego i liberalno-lewicowego. My będziemy w bloku centrowym. Taki blok chcemy współtworzyć. Zapraszamy wszystkich, którzy podzielają nasze poglądy —powiedział Kosiniak-Kamysz. Trzeba uczynić wszystko, by odsunąć ludzi rządzących obecnie Polską i prowadzących kraj na manowce - uważa szef PSL Władysław Kosiniak-Kamysz. Porozumienie z Jarosławem Gowinem na czele ma szansę przejść „na jasną stronę mocy”, ale nie będzie ona trwać wiecznie - ocenił. We wtorek w programie „Tłit” w wp.tv Kosiniak-Kamysz powiedział, że jeśli Porozumienie z Jarosławem Gowinem na czele będzie chciało przejść na „jasną stronę mocy”, to ma taką szansę. Ale ta szansa nie będzie trwała wiecznie. To nie jest tak, że można być w rządzie Zjednoczonej Prawicy i na dwa miesiące przed wyborami powiedzieć, że „ten rząd nam się nie podoba i teraz będziemy szukać sobie innego miejsca”  — stwierdził Kosiniak-Kamysz.  W takie gry to się nie będziemy bawić — dodał. Zapytany czy opozycję i Porozumienie może połączyć kwestia projektowanego przez rząd podatku z tytułu reklam, Kosiniak-Kamysz powiedział, że gdy taki projekt trafi do Sejmu, jego ugrupowanie złoży wniosek o odrzucenie go w pierwszym czytaniu i wyraził nadzieję, że ten wniosek zostanie przyjęty, bo według niego propozycja podatku od reklam jest szkodliwa m.in. „z powodu kneblowania mediów” i „dofinansowania propagandy rządowej”. Z kolei pytany we wtorek w TVN24 czy PSL ma ofertę dla Jarosława Gowina i jego 12 posłów, którzy ewentualnie chcieliby opuścić szeregi Zjednoczonej Prawicy Kosiniak-Kamysz powiedział, że nie widzi obecnie takiej woli, jednak celem każdej formacji politycznej, jest sprawowanie władzy i uporządkowanie obecnej sytuacji. Prowadziłbym rozmowy, które dążyłyby do przynajmniej utworzenia rządu porządku narodowego i uporządkowania tego rozgardiaszu, który teraz jest, wyjścia z kryzysu i przeprowadzenia nowych wyborów — zadeklarował szef PSL. Jak dodał, „trzeba uczynić wszystko, żeby odsunąć tych ludzi, którzy dzisiaj Polską rządzą i prowadzą Polskę na manowce w sprawach bezpieczeństwa zdrowotnego, polskiej gospodarki, w sprawach międzynarodowych”. Pytany, jaki byłby scenariusz w przypadku uzyskania większości przez obecną opozycję, stwierdził, że prowadziłby do wyborów. Wychodzimy z kryzysu pandemicznego, ogarniamy sprawy gospodarcze i sprawy zdrowotne, zabezpieczamy Polaków w szczepionki, odpolityczniamy telewizję, robimy porządki szybkie w wymiarze sprawiedliwości i przeprowadzamy normalne wybory — powiedział Kosiniak-Kamysz. Według niego taki scenariusz dawałby szanse na normalność, której dzisiaj nie ma.  Radykalna Polska, mam nadzieję w końcu przegra z Polska racjonalną, która my reprezentujemy — dodał. CZYTAJ WIĘCEJ: UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera kk/TVN24
SONDAŻ. Prezydent Duda, premier Morawiecki i Hołownia na podium rankingu zaufania, ale każdy z nich traci sympatię Polaków^Zespół wPolityce.pl^2021-02-16 07:39:22.396694+01:00^https://wpolityce.pl/polityka/539368-sondaz-politycy-traca-zaufanie-polakow^Andrzej Duda, Mateusz Morawiecki i Szymon Hołownia otwierają ranking zaufania w lutym, ale każdy z nich traci sympatie Polaków - wynika z opublikowanego w poniedziałek sondażu IBRiS dla Onetu. CZYTAJ WIĘCEJ: SONDAŻ. Prezydent Duda, premier Morawiecki i Hołownia na podium rankingu zaufania. Jak wypadła reszta polityków? SPRAWDŹ Andrzej Duda cieszy się w tym miesiącu zaufaniem 38,9 proc. Polaków (-3 pkt proc. w porównaniu do pomiaru ze stycznia). Prezydent tuż po zdobyciu reelekcji osiągnął rekordowy, ponad 50 proc. wynik, a ostatni raz spadł poniżej 40 proc. w lipcu 2018 r. (wówczas 38,7 proc.) —czytamy na portalu. Według Onetu „jeszcze więcej stracił premier Mateusz Morawiecki. Szefowi rządu ufa w tej chwili 37,8 proc. badanych (-5,9 pkt proc.)”.  W jego przypadku to najgorszy rezultat od kwietnia 2018 r. (wówczas 36,5 proc.) —ocenia portal. Szymon Hołownia, lider ugrupowania Polska 2050 i były kandydat na prezydenta, ma zaufanie 37,7 proc. osób (-5,6 pkt proc.). Onet zwraca uwagę, że „w ten sposób wraca do poziomu z listopada ub.r. (wówczas 36,1 proc.)”. Czwarte miejsce w lutowym rankingu zaufania zajął – wylicza Onet - Rafał Trzaskowski. Prezydent Warszawy zdobył zaufanie 35,4 proc. respondentów (-0,7 pkt proc.). Pierwszą piątkę zamyka Władysław Kosiniak-Kamysz.  Prezes PSL w tym miesiącu jest jednym z niewielu polityków, którzy zauważalnie zyskują, cieszy się zaufaniem wśród 33,5 proc. badanych (+2,7 pkt proc.) —czytamy. Na kolejnym, szóstym miejscu znalazł się Donald Tusk. Były premier i były przewodniczący Rady Europejskiej zdobył w tym miesiącu zaufanie 28,8 proc. Polaków (+0,1 pkt proc.). W pierwszej dziesiątce znaleźli się również: Adam Niedzielski – 26,7 proc. (-3,5 pkt proc.), Elżbieta Witek – 24,8 proc. (debiut), Jarosław Kaczyński – 24,1 proc. (-7,6 pkt proc.) oraz Tomasz Grodzki – 21,7 proc. (-0,7 pkt proc.). kk/PAP
Posłowie Nowoczesnej rozczarowani odejściem Hennig-Kloski. "Nie umiem tego racjonalnie zrozumieć"; "Mnie jest po ludzku przykro"^Zespół wPolityce.pl^2021-02-16 07:27:15.448318+01:00^https://wpolityce.pl/polityka/539366-poslowie-nowoczesnej-rozczarowani-odejsciem-hennig-kloski^Posłowie Nowoczesnej są zaskoczeni i rozczarowani przejściem posłanki Pauliny Hennig-Kloski do ruchu Szymona Hołowni. To decyzja trudna do zaakceptowania, nie wzmacnia zaufania na opozycji - oceniają w rozmowie z PAP. CZYTAJ TAKŻE: TYLKO U NAS. Meysztowicz po transferze Hennig-Kloski: Jest mi przykro. Nowoczesna przeżyła w swoim żywocie już wiele odejść W poniedziałek rano ruch Szymona Hołowni Polska 2050 poinformował, że dołącza do niego czworo nowych członków, w tym dotychczasowa posłanka Koalicji Obywatelskiej, działaczka Nowoczesnej Paulina Hennig-Kloska. O tym, że Hennig-Kloska zamierza zmienić barwy partyjne mówiło się już w zeszłym tygodniu. W czwartek miała odbyć się konferencja prasowa, na której - jak wynikało z zaproszenia rozesłanego do mediów - Szymon Hołownia, Michał Kobosko oraz posłanka Hanna Gill-Piątek mieli przedstawić „nowe osoby dołączające do Polski 2050”. Konferencja została jednak odwołana. W wydanym w poniedziałek oświadczeniu Hennig-Kloska podkreśliła, że uwierzyła w Szymona Hołownię, bo „jest autentyczny i ma marzenia o lepszej Polsce”, jakie sama miała wchodząc do polityki w 2015 roku.  Wierzę, że przewróci scenę polityczną i jest szansą na przerwanie rządów złej władzy —dodała.  Dziś twardo stoję na nogach i wiem co robię —napisała Hennig-Kloska, zaznaczając, że nie zmienia poglądów, ani wartości. Osoba z otoczenia Hennig-Kloski - komentując jej przejście do ruchu Hołowni - zwracała uwagę w rozmowie z PAP na sytuację w Koalicji Obywatelskiej.  Hennig-Kloska liczyła, że środowisko KO się zintegruje, stworzy coś nowego, ale do tego nie doszło. Koalicjanci są spychani. Dyskusje programowe toczą się jedynie na poziomie Instytutu Obywatelskiego, czyli w PO. Nie ma integracji myślowej. A po stronie mniejszych koalicjantów nie ma na to zasobów. Jest tylko stagnacja i siedzenie w miejscu —mówił rozmówca PAP. Polityk zwracał uwagę, że Hennig-Klosce brakowało w Koalicji Obywatelskiej tego, co teraz ma jej dać ruch Hołowni - rozmowy o tym, jak naprawiać Polskę.  Tutaj ludzie chcą to robić w inny sposób - nie siedząc w salonach i rozdając karty, tylko rozmawiając z ludźmi. Myślę, że Paulina szczerze uwierzyła w Szymona Hołownię i jego ruch —dodał. Inny polityk z Koalicji Obywatelskiej przekazał PAP, że jeszcze w czwartek z Hennig-Kloską rozmawiał szef klubu KO Cezary Tomczyk.  Podczas spotkania dostała propozycję, żeby zajmować się sprawami gospodarczymi w klubie KO —relacjonował rozmówca PAP.  Paulina nie chciała skorzystać z tej propozycji, bo obawiała się, że ludzie odbiorą jej zachowanie jako szantaż. Czwartkowy wyciek informacji sprawił, że zaufanie było zaburzone po obydwu stronach. Jak widać, zdecydowała się na odbudowywanie zaufania z Szymonem Hołownią, a nie z nami —mówił polityk KO. Zaskoczenia transferem Hennig-Kloski nie krył w poniedziałek szef Nowoczesnej Adam Szłapka.  Nie uważam tego za najlepszą decyzję z punktu widzenia tego, co próbujemy budować na opozycji —powiedział Szłapka dziennikarzom w Sejmie. Dodał, że posłanka „niestety” nie poinformowała go osobiście o swojej decyzji, a tylko przesłała swoją rezygnację. Zaznaczył, że od kilku dni codziennie rozmawiał z posłanką i wydawało mu się, że „wszystkie racjonalne argumenty trafiły” i jeszcze do późnego niedzielnego wieczora Hennig-Kloska zapewniała, że zostaje w KO. Mnie jest po ludzku przykro, bo współpracowałyśmy z Pauliną. Dla mnie to jest trudne do zaakceptowania —komentowała z kolei w rozmowie z PAP była szefowa Nowoczesnej Katarzyna Lubnauer. W jej ocenie, za transferem Hennig-Kloski stały m.in. emocje.  W polityce ludzkie emocje często działają silniej niż chłodne wyrachowanie. Jedni czują się lepiej, inni gorzej w określonych układach koalicyjnych. Rozumiem, że Paulina nie znalazła się w dotychczasowym układzie, ale w dalszym ciągu nie jestem w stanie zaakceptować tej decyzji —dodała. Zwracała też uwagę, że tego typu „wrogie ruchy” w opozycji nie ułatwiają budowania szerokiej koalicji na kolejne wybory. Przyznała jednocześnie, że wciąż wyobraża sobie współpracę Koalicji Obywatelskiej z Polską 2050. „Wszystkie sondaże pokazują, że wspólny blok opozycji ma szansę przekroczyć magiczną liczbę 276 mandatów” - wskazywała. Lubnauer wyraziła też nadzieję, że Hennig-Kloska razem z Joanną Muchą „przesuną Szymona Hołownię w stronę praw kobiet i liberalizmu światopoglądowego, bo inaczej nie odnajdą się w tamtym obozie”.  A kwestia solidarności kobiecej powinna być ważna dla kobiet posłanek —dodała. Rozczarowania odejściem Hennig-Kloski nie krył również poseł Witold Zembaczyński.  Paulina Hennig-Kloska podkreślała, że chce pracować w Nowoczesnej. Takie zachowania nie wzmacniają zaufania na opozycji. Jestem rozczarowany —mówił.  Zastanawiam się skąd ta zmiana. Nie umiem na to odpowiedzieć, bo zapewniała nas wszystkich, że wcześniejsze zapowiedzi jej odejścia to fake news. Wszyscy dawali Paulinie Hennig-Klosce przestrzeń do działania wokół spraw, które prowadziła. Nie umiem tego racjonalnie zrozumieć —podkreślił Zembaczyński. Polityk wskazywał jednocześnie, że choć przepływy polityków opozycji są irytujące, to odbywają się one w ramach tego samego obozu, którego celem jest przywrócenie ładu konstytucyjnego w Polsce.  Jestem przekonany, że wszyscy i tak spotkamy się w ramach przyszłej koalicji rządzącej —dodał. Komentując poniedziałkowy transfer Hennig-Kloski, posłanka Barbara Dolniak oceniła, że to nie jest dobra informacja dla Koalicji Obywatelskiej, ponieważ - jak podkreśliła - o sile każdej formacji politycznej świadczy spójne działanie jej członków. Zwracała przy tym uwagę, że opozycja nie ma dziś innego wyjścia, niż szukanie porozumienia, bo tylko ono daje szansę zwycięstwa ze Zjednoczoną Prawicą.  Im większa jest jedność w opozycji, tym większa szansa na wygranie kolejnych wyborów. Im bardziej się dzielimy, im więcej jest pęknięć, tym trudniej idzie się do przodu —oceniła. Zaskoczony odejście Hennig-Kloski jest także poseł Mirosław Suchoń.  Byłoby lepiej, gdyby takiego ruchu nie wykonała, ale oczywiście życzę jej samych sukcesów. Wierzę w to, że będzie wykorzystywać swój potencjał w taki sposób, że to kiedyś przyniesie wszystkim nam korzyści —mówił.  Każdy z nas widział znaki ostrzegawcze w zeszłym tygodniu. Wydawało się, że w jakiś sposób znaleźliśmy wspólną formułę, ale okazało się, że jednak nie. No trudno —stwierdził. Hennig-Kloska była posłanką Nowoczesnej od 2015 roku. W obecnej kadencji należała wraz z całą Nowoczesną do klubu Koalicji Obywatelskiej. kk/PAP
Kto by się spodziewał! Belka: Uważam, że jest naprawdę nie najgorzej. Gdybym był na miejscu premiera, też bym się chwalił^Ciekawa opinia^2021-02-16 00:10:55.212508+01:00^https://wpolityce.pl/polityka/539360-belka-gdybym-byl-na-miejscu-premiera-tez-bym-sie-chwalil^Jedynymi krajami Unii Europejskiej, które nie wpadły w recesję, są Irlandia i Litwa, ale my i tak jesteśmy wysoko. Uważam, że jest naprawdę nie najgorzej. Gdybym był na miejscu premiera, też bym się chwalił - powiedział w poniedziałek były premier Marek Belka w programie „Express Biedrzyckiej”. Belka w rozmowie z dziennikarką „Super Expressu” ocenił, że 2020 r. nie był najtrudniejszy w historii III RP.  Najtrudniejsze były 2-3 pierwsze lata transformacji. Po drugie jest teraz taka sytuacja, że spadek PKB o 2,8 proc. nas cieszy. Jedynymi krajami Unii Europejskiej, które nie wpadły w recesję, są Irlandia i Litwa, ale my i tak jesteśmy wysoko, uważam, że jest naprawdę nie najgorzej. Gdybym był na miejscu premiera, też bym się chwalił — zaznaczył polityk. Jak podkreślił, „nasz rząd nie próbował wymyślić koła, tylko naśladował inne kraje Unii – czyli prowadził właściwą politykę”.  Politykę bardzo ekspansywną pieniężnie i fiskalnie. W normalnych czasach włos by się na głowie jeżył, ale to nie są normalne czasy — dodał były szef rządu. Belka pytany, co to znaczy dla statystycznego Polaka, odparł, że „jeśli jest pracobiorcą, to trzeba powiedzieć, że stopa bezrobocia wzrosła w umiarkowany sposób”.  To jest sukces. Tak zresztą jest w całej Europie. To co może zaskakiwać to to, że płace zachowują się tak jakby nie było pandemii i recesji. Natomiast gdybym był przedsiębiorcą, a szczególnie drobnym przedsiębiorcą, to zachowywałbym się tak, jak wielu z nich, czyli w rozpaczliwy i desperacki sposób. Niektóre gałęzie gospodarki bardzo ucierpiały i podejrzewam, że w dalszym ciągu będą na minusie — zaznaczył były premier. gah/PAP
W najnowszym numerze "Sieci": Wojna o tort. Spektakularny protest mediów okazał się bronią obosieczną. Wypełzła zwykła pazerność^"Sieci" - Największy konserwatywny tygodnik w Polsce^2021-02-15 22:34:01.436317+01:00^https://wpolityce.pl/polityka/539295-w-najnowszym-numerze-sieci-wojna-o-tort^Spektakularny protest mediów przeciwko projektowi ustawy o podatku od reklam okazał się bronią obosieczną. Zza żałobnych komunikatów i winiet alarmujących o zagrożeniu wolności słowa wypełzała zwykła pazerność. Marek Pyza i Marcin Wikło piszą wprost:  To wyjątkowo podła manipulacja, gdy z gębą pełną frazesów o odbieranej wolności przedstawiciele medialnych krezusów walczą o kasę i zapierają się rękami i nogami, aby nie dać uszczknąć z niej ani grosza m.in. na walkę ze skutkami pandemii, ochronę zabytków, cyfryzację czy wsparcie wartościowych projektów dziennikarskich.  Dziennikarze tygodnika „Sieci” wyjaśniają: Podatek ma mieć formułę funduszu solidarnościowego, na który w większej części złożą się wpłaty bogatych, biedniejsi zapłacą mniej lub wcale. Akcja protestacyjna „Media bez wyboru”, owszem, była precedensem, ale jej unikatowość została zatłuczona przez polityków opozycji i sprzyjających jej komentatorów zgiełkiem oskarżeń o ściąganie haraczu, kneblowanie „wolnych mediów” i porównania do stanu wojennego, a nawet III Rzeszy.  Pyza i Wikło zauważają, że… trudno ocenić, jaki efekt wśród odbiorców miały wywołać wyświetlane przez cały dzień czarne plansze z komunikatem „Tutaj miał być twój ulubiony program” na ekranach telewizorów […]. Chyba miało powiać grozą, ale zrobiło się groteskowo, gdy pojawiły się kuriozalne porównania do PRL. Dziennikarze piszą również:  Decyzja o spektakularnej formie protestu zapadła – jak podał portal wPolityce.pl – w ostatnim momencie, wieczorem, we wtorek 9 lutego. Wtedy doszło do serii spotkań, podczas których grupa inicjatywna naciskała na pozostałe medialne koncerny, by przyłączyły się do akcji. Pyza i Wikło wskazują, kto prawdopodobnie zapoczątkował akcję. Według informatorów wPolityce.pl pierwsze skrzypce grali Bogusław Chrabota – redaktor naczelny „Rzeczpospolitej”, i Katarzyna Kieli – menedżerka nadzorująca telewizję TVN z ramienia amerykańskiego właściciela Discovery […]. Już na tym etapie zaczęły się nieporozumienia, do uczestników narady bowiem dotarło, na jak bardzo polityczny gest się decydują, wchodząc w grę wielkich koncernów. Jeszcze mniej do powiedzenia mieli pracownicy tych mediów, szeregowi dziennikarze, których zarządy wystawiły niejako na front walki o kasę.  Autorzy artykułu wskazują również na polityczny charakter protestu. Platforma Obywatelska w dniu protestu wydała oświadczenie w sprawie „zamachu na wolne media w Polsce”, w którym czytamy, że „nakładanie na niezależne od rządu środki przekazu dodatkowego, drakońskiego podatku jest zjawiskiem niedopuszczalnym i szkodliwym dla wolności słowa i życia publicznego w Polsce”. Czyżby partia, która wystosowała to pismo, zamierzała wpisać zakaz nakładania podatków przez rząd do swojej nowej, powstającej w bólach deklaracji ideowej? Ta sama partia, która – wbrew swoim zapowiedziom – tyle podatków podniosła?  Dziennikarze tygodnika „Sieci” omawiają także działania liberalnych mediów:  Wywołanie reakcji zagranicy wymierzonej w konserwatywny polski rząd to standard w tym środowisku. Nic więc dziwnego, że nad rzekomym zagrożeniem wolności mediów chcą biadolić również w Parlamencie Europejskim […]. Zazwyczaj europosłowie nie zajmowali się projektami ustaw, a na takim etapie jest podatek od reklam. Tym razem postanowili nie czekać na ostateczny kształt przepisów […] i zorganizować 10 marca debatę plenarną w PE na ten temat.  Autorzy podkreślają: Trudno dokładnie policzyć koszt całodziennego protestu części mediów. Według branżowego portalu wirtualnemedia.pl, nadawcy telewizyjni, radiowi i wydawcy internetowi, którzy zawiesili nadawanie, mogli stracić nawet 5 mln zł wpływów reklamowych. Co istotne, reklamodawcy nie zostali o proteście uprzedzeni. Więcej w najnowszym numerze „Sieci”, w sprzedaży od 15 lutego br., także w formie e-wydania na http://www.wsieciprawdy.pl/e-wydanie.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl  i oglądania ciekawych audycji telewizji wPolsce.pl.
Konflikt interesów. Wielu ekspertów było albo jest – bezpośrednio lub pośrednio – sponsorowanych przez koncerny farmaceutyczne^Maciej Pawlicki^2021-02-15 22:06:52.095448+01:00^https://wpolityce.pl/polityka/538758-konflikt-interesow-sponsorowani-eksperci^Przestańmy wreszcie traktować lekarzy i naukowców sponsorowanych przez producentów szczepionek jako „niezależnych ekspertów”. Eksperci mówią nam codziennie nieznoszącym sprzeciwu tonem, co mamy o pandemii myśleć i co robić. Wielu z nich było albo jest – bezpośrednio lub pośrednio – sponsorowanych przez koncerny farmaceutyczne, które na szczepionkach zarabiają. Są więc owi eksperci w stanie konfliktu interesów, który – z definicji – wyklucza niezależność. Media i urzędnicy powinni o tym wiedzieć. Identyfikacja konfliktu interesów to podstawa uczciwości w życiu publicznym i gospodarczym. Ten, kto w imieniu podmiotu X uczestniczy w negocjacjach z podmiotem Y, nie może być opłacany przez podmiot Y. A jeśli jest lub był, podmiot X musi o tym wiedzieć. Mianem konfliktu interesów określa się każdą relację, która może zaburzyć obiektywną ocenę produktu/działania firmy. Zakaz konfliktu interesów jest zabezpieczeniem, że wiemy, kto jest kim.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Zapomniał o problemach we własnym ruchu? Hołownia: W ZP wszystko zaczyna się sypać. Kaczyński nie może być pewny niczego^Zespół wPolityce.pl^2021-02-15 20:49:40.209077+01:00^https://wpolityce.pl/polityka/539343-holownia-kaczynski-nie-moze-byc-pewny-absolutnie-niczego^„Kaczyński nie zawaha się użyć całego aparatu państwa, by ukarać do siódmego pokolenia” – powiedział Szymon Hołownia, komentując sprawę ewentualnego przejścia posłów Zjednoczonej Prawicy do jego ugrupowania. CZYTAJ RÓWNIEŻ: Pyza i Wikło: Cel uświęca środki. Wsłuchując się w „kazania” Hołowni sprzed lat, można dojść do wniosku, że był taki, jak „powinien” Lider Polska 2050 mówił o najnowszych transferach do jego ugrupowania, czyli m.in. Paulinie Hennig-Klosce.  Rozmowy o zmianie barw klubowych toczyli już od jakiegoś czasu. (…) Ostatecznie doszliśmy do wniosku, że to ten moment, że dogadaliśmy się. (…) Chciałbym móc przedstawić wstrząsająca opowieść o stanowiskach, ambasadach, spółkach. Ale to nie sposób uprawiania przez nas polityki. My po prostu szczerze rozmawialiśmy. (…) To jest wspaniała osoba, bardzo pracowita posłanka – stwierdził. Prowadząca program Monika Olejnik dopytywała Hołownię o to, czym zauroczył posłanki, które wstąpiły do jego ugrupowania.  Zadaje mi pani pytania, po których wypadałoby oblać się dziewiczym rumieńcem. (…) Niezwykle cieszę się, że to koło, które powstanie, składa się z samych kobiet. (…) To silne, mądre polityczki. (…) To nie ja ich przyciągnąłem, tylko ruch Polska 2050 – mówił. Pytany o ewentualne transfery ze Zjednoczonej Prawicy, odparł: To są dużo trudniejsze rozmowy, bo mają świadomość tego, co ich czeka, gdy przejdą na drugą stronę Kaczyński nie zawaha się użyć całego aparatu państwa, by ukarać do siódmego pokolenia – stwierdził. Przekonywał jednak, że z czasem dojdzie i do sytuacji, że jego ruch zasilą obecni posłowie Zjednoczonej Prawicy.  Tam zaczyna się wszystko rozłazić w szwach i sypać. Dni Gowina są tam policzone i ma tego świadomość. Wie, że Kaczyński mu nie wybaczy zachowania przy sądach, przy wyborach i przy tej kpinoustawie od reklam. (…) Za tą próbą ukradzenia partii Gowinowi stał Bielan. Jesteśmy świadkami największego kryzysu w Zjednoczonej Prawicy. (…) Nie wydaje mi się, by Gowin stanął na czele opozycji. (…) Nawet jeżeli doszłoby do odwrócenia większości, to celem są nowe wybory. (…) Jeżeli toczone są takie rozmowy, to nie bierzemy w nich udziału – mówił. CZYTAJ RÓWNIEŻ: Rozłam w ruchu Szymona Hołowni! Działacze Polski 2050 ze Śląska mają dość! Aktywiści oskarżają kierownictwo o brak wsparcia Następnie skupił się na atakowaniu Jarosława Kaczyńskiego.  Kaczyński chyba zaczyna grac w grę, w którą już grał. Gdy widzi się ścianę, to naciska się hamulec, Kaczyński naciska gaz, bo myśli, że mu ta ściana ucieknie. (…) Kaczyński nie może być pewny absolutnie niczego. (…) Gowin i Ziobro widzą, że mogą tą łódką bujać – powiedział.  Uważamy, że ten Sejm jest przejściowy – dodał.  Pytany o sprawę aborcji zapewnił, że nie jest zwolennikiem liberalizacji prawa, a jedynie chce referendum.  Nie opowiadam się za liberalizacją. Mamy różne poglądy w tej sprawie. Przychodzą do nas osoby z poglądami zupełnie różnymi od moich – stwierdził. Jego zdaniem, należy jeszcze raz przegłosować ustawę z 1993 roku dot. aborcji.  Kaczyński zdetonował 93. rok i sprawy trzeba na nowo ułożyć – przekonywał. Następnie odniósł się do pomysłu matury z religii na maturze. Hołownia jest przeciwny temu pomysłowi i uważa, że należy zmienić zasady dot. religii w szkołach.  Trudno znaleźć słowa na to, co wyprawia minister Czarnek. (…) Lekcje religii powinny odbywać się na innych zasadach. Decydować o liczbie lekcji religii powinna decydować społeczność szkolna. Dzisiaj biskup ma prawo weta. Ocena z religii nie powinna być na świadectwie – powiedział lider ruchu Polska 2050.  Państwo próbuje zrobić z kościoła swoją ideologiczną przybudówkę – dodał. Jak widać, Hołownia próbuje udawać eksperta od zarządzania partią, w czasie gdy jego własne ugrupowanie ma wiele wewnętrznych problemów. mly/TVN24
Sympatyczna rozmowa Ziemkiewicza z Jaruzelską jest niczym więcej, jak ocieplaniem wizerunku jej ojca^Jakub Maciejewski^2021-02-15 20:46:37.010052+01:00^https://wpolityce.pl/polityka/539335-nie-plakalem-podczas-lektury-wywiadu-z-jaruzelska^W tygodniku „Do Rzeczy” ukazał się wywiad, który dodatkowo redakcja wzięła na okładkę, opatrując zdaniem przyprawionym nutą rozżalenia: „Jestem niczyja”. Z wywiadami tak jest, że można robić z każdym i o wszystkim, pytanie tylko: po co? Skrupułów przy krytyce tego tekstu można mieć mnóstwo. Raz że zaprzyjaźnione, dobre, konserwatywne pismo, z którego redakcji zna się prawych i ciekawych autorów - pewnie mieli w tym jakiś sens. Dwa że Rafał Ziemkiewicz, publicysta, którego teksty jeszcze w liceum przerabiałem ze swoim historykiem, autor wybitny, którego „Żywina” czy „Zgred” wstrząsały mną, inspirowały, pomagały przetrwać Tuskowszczyznę i - właśnie - Michnikowszczyznę - wiele można i trzeba wybaczyć. Trzy że Monika Jaruzelska, kobieta wysokiej kultury, inteligencji, z którą raz miałem możliwość porozmawiać, gdy właśnie o jej starcie w wyborach do senatu pisałem tekst, też przecież nie ponosi winy za straszliwie antypolskie posunięcia ojca. Właśnie. W wywiadzie o tym ani słowa, a w tym co redakcja szumnie nazwała „przepytywaniem” jest słodkie gwarzenie dwojga znajomych ze szkolnej klasy, którzy utyskują na polityczną poprawność i skostniałość Lewicy, a także na smutny los jej samej. Doprawdy? Taki tekst? Ja rozumiem sprzedaż, okładki są ważne, odpoczynek od politycznej bieżączki może być też zrozumiały, towarzyski imperatyw Rafała Ziemkiewicza nie jest bez znaczenia, może promocja videobloga Moniki Jaruzelskiej też się komuś tu przyda przy okazji, a jednak… A nie da się życiorysu córki dyktatora omawiać bez wątków rodzinnych. Bo choćby nie wiem jak inteligentna by była pani Jaruzelska, to jej kariera dziennikarki modowej, jeszcze w tych parszywych latach 90-tych, nie byłaby udana gdyby nazywała się Kowalska, Macierewicz, czy gdyby nosiła Twoje, Czytelniku, nazwisko. Od dekad prawica walczy z tym ocieplaniem wizerunku PRL, ze śmiesznostkowymi wspomnieniami jak za komuny było fajnie, z politykami współpracującymi ongiś z bezpieką, z sędziami z PZPRowskich i UBeckich rodzin, resortowymi dziećmi w biznesie i mediach, obrońcami WSI czy esbeskich dodatków do emerytur, więc kiedy prawica zaprasza do rozmowy córkę sowieckiego namiestnika, by porozmawiać z nią o tym jak to wojna polsko-polska jest straszna i nie zapytać jej o najważniejsze, historyczne sprawy, to jedno mam tylko pytanie: Pani Jaruzelska prowadzi wywiady w serwisie Youtube, nieźle oglądane, zaprasza do nich a to Leszka Millera, a to Grzegorza Brauna, a to Marcina Rolę, wszędzie tak miło i słodko i nikt nie zapyta, nie skorzysta z okazji, czy aby córka nie chciała się odciąć - nie, nie od ojca, rodziców należy kochać i czcić (jak mówi IV przykazanie) - ale od jego błędów. Wolno chyba powiedzieć: kocham mojego ojca, brata, wuja, ale źle zrobił z tym, źle zrozumiał, czasy były inne, nie sprostał. Kocham, ale się nie zgadzam. Zrobił tak, jako jeden z niewielu, Antoni Zambrowski, syn jednego z najbardziej wpływowych aparatczyków Bolesława Bieruta, ojca kochał, w jednych sprawach bronił, ale od komunizmu się odciął. Nie mówił, że mu było tak ciężko, że żył tak skromnie, że on właściwie jest ofiarą. A Monika Jaruzelska tak pisała wielokrotnie, mówiła też tak tygodnikowi „Sieci”: „Mam tutaj swoje przekonania i wiem jak ta sytuacja wyglądała od środka” – mówi tygodnikowi „Sieci” Monika Jaruzelska. „Miałam okazję, we wcześniejszych latach, obserwować z bliska, jaki np. stosunek mieli radzieccy generałowie do pomysłu wyemancypowania Polski z Układu Warszawskiego. Akurat mój ojciec nie kwestię interwencji radzieckiej stawiał jako powód wprowadzenia stanu wojennego, bo główną sprawa były problemy gospodarcze” – tłumaczy, choć wiedząc, że stan wojenny gospodarce nie pomógł, trudno zapomnieć o innych motywach wyprowadzenia wojska na ulicę. „Wiadomo że ja, córka generała, mogę się wydawać niewiarygodna w roli jego adwokata, bo obowiązkiem dzieci jest bronić rodziców” – mówi z empatią.  -pisaliśmy we wrześniu 2019 roku. A teraz co? Prawica ma zapomnieć? Więcej - współczuć? Bo pani Jaruzelska żali się, że po śmierci Generała teraz z niej robi się ikonę stanu wojennego, prawica jej nie chce, Lewica jej nie chce, no słowem: polityczna sierota, nad którą można się zachwycić, zapłakać i oddać na nią głos albo włączyć program przez nią prowadzony? Co więcej, Monika Jaruzelska nazywa się w rozmowie „niezależnym dziennikarzem”. Wolno jej. Jednak nie ma niezależności bez rozliczeń z własnymi powiązaniami - i o to tylko chodzi. Nie o ostracyzm, ale o twarde spojrzenie w oczy faktom, może historykom, może świadkom komunistycznych represji, może znawcom archiwów w otwartej debacie, gdzie ktoś kto zna historię powiedziałby coś więcej niż historyjki z dzieciństwa, że stan wojenny był wprowadzony nie pod presją Sowietów, ale z inicjatywy Jaruzelskiego , za którego rządów mordowano księży katolickich, internowano tysiące ludzi, gospodarka narodowa cofnęła się o przynajmniej dekadę, a potem te układy Jaruzelskiego trwały sobie w najlepsze przynajmniej półtorej dekady po upadku komunizmu dając lepszy start miernotom, złodziejom i cwaniakom. Monika Jaruzelska w wielu rozmowach, także i w tej z Rafałem Ziemkiewiczem, mówi jak niesprawiedliwie łączy się ją z decyzjami ojca. Być może. Ale pani Jaruzelska od nich nigdy się nie odcięła, broniła ich i nadal broni. Publikowanie z nią rozmowy i utyskiwanie nad jej niedolą (sic!) - jest dozwolone i można to robić. Tylko… Ojciec zmarł, pochowany z honorami. Mamy zapomnieć. Polubić następstwa. Nie rozliczać, nie pytać, może i ocieplić wizerunek dyktatora. Wkrótce zobojętniejemy, „to było dawno”, „co ona winna”, argumenty z Gazety Wyborczej po trzech dekadach przeciekają i do prawicy. Niedouczona młodzież i tak nie będzie rozumieć, więc starzy mogą pójść na kompromisy. Tak wyglądał „koniec świata szwoleżerów”. Czy tak plasterek po plasterku prawica ma zapomnieć, nie pytać, machnąć ręką? Na końcu tego krojenia polskiej pamięci, plasterek po plasterku, jest uroczystość przemianowania jakiejś warszawskiej ulicy na ulicę Jaruzelskiego. A ulicy Lecha Kaczyńskiego nadal jeszcze wtedy nie będzie.
Radosław Sikorski w roli przenikliwego analityka, tancerza baletu i smakosza języka^Jerzy Jachowicz^2021-02-15 19:57:16.704412+01:00^https://wpolityce.pl/polityka/539334-sikorski-w-roli-analitykatancerza-baletu-i-smakosza-jezyka^Obiecuję sobie, że już nigdy nie dopuszczę do tak dużej straty, jaką dziś poniosłem. Wróciły dawne demony, które w przeszłości nie ułatwiały mi życia. Odżyły słabości z dawnych lat. Wrodzone lenistwo i umiłowanie snu ponad potrzebę. To one sprawiły, że nie mogłem wysłuchać na żywo fascynujących opinii, emitowanych na żywo na cały świat na falach radiowych, obecnego euro posła Platformy Obywatelskiej Radosława Sikorskiego.  Człowieka niezwyklej miary, tytana dogłębnej analizy każdej dziedziny ludzkiej rzeczywistości, mistrza słowa, wirtuoza intelektu i wyobraźni na miarę Alberta Einsteina, prymusa osobistego taktu i dobrego smaku, niedoścignionego wzoru podczas toczenia sporów politycznych, w których porusza się z wdziękiem równym solistom baletu petersburskiej szkoły tańca, podczas wykonywania finałowej partii z „Jeziora Łabędziego”. Widzieć Radosława Sikorskiego w takiej roli, to świetne ćwiczenie na poszerzenie wyobraźni.  Teraz każdy rozumie, jak mocno przeżyłem fakt, że nie mogłem jego opinii, wypowiadanych w szczerej rozmowie z aktywną dziennikarką słuchać na żywo. Jakże wspaniale dynamizowała jego spostrzeżenia bezcennymi pytaniami.  Czy obecna władza może użyć przeciwko środowisku Jarosława Gowina służb specjalnych?  — wtrąciła strategicznie.  Stąd moje dzisiejsze postanowienie. Nigdy więcej nie przegapiać takich okazji. Szczęśliwie został namacalny ślad tej rozmowy, którą chciałbym przybliżyć, aby moje wcześniejsze słowa nie brzmiały gołosłownie.  Może na początek sprawa talentów analitycznych na naszego bohatera. Mówiąc o obecnej sytuacji Jarosława Gowina i tarć wewnętrznych w jego ugrupowaniu oraz sojuszu ze  Zjednoczoną Prawicą, dostrzegł w niej podobieństwo do położenia Andrzeja Leppera z 2007 roku, kiedy był również w koalicji z rządem PiS. To jak PiS potraktował Andrzeja Leppera cztery lata później doprowadziło lidera Samoobrony do samobójstwa. Niestety, dziennikarka nie próbowała zapytać Radosława Sikorskiego, na czym opiera swoje twierdzenie o zależności tragicznego zdarzenia w biografii Andrzeja Leppera z zawirowaniami politycznymi, jakie miały miejsce cztery lata wcześniej.  Ważne jednak, iż w tej interpretacji, przy tych zależnościach i podobieństwach – Andrzej Lepper był wówczas wicepremierem, tak jak dziś Jarosław Gowin – Radosław Sikorski dochodzi do bardziej optymistycznych konkluzji. Twierdzi, że Jarosławowi Gowinowi, co najwyżej grozi odebranie mu jego partii. W rozmowie z ust Radosława Sikorskiego nie pada nazwisko Jarosława Kaczyńskiego. Jest oczywiste, że snując swoją analizę, lidera PiS uznaje za inicjatora, który stoi za dzisiejszą próbą osłabienia pozycji Jarosława Gowina, podobnie jak widzi w nim pomysłodawcę wydarzeń w 2007 roku - ich elementem, wedle Sikorskiego miała być prowokacja – dotyczącymi Andrzeja Leppera. Krótko mówiąc, Jarosławowi Gowinowi, nic poważnego nie grozi. I to jest najważniejsza rzecz, którą zawdzięczamy analizie Radosława Sikorskiego. To jednak zdaniem, wyczulonego na mówienie prawdy politykowi Platformy nie wystarcza, aby można było czegoś pozytywnego doszukać się w obozie władzy. Jak mówi się popularnie, uważa wprost przeciwnie.  I tu wkraczamy w rejony wyrafinowanego języka tego wybitnego analityka.  To jest władza kanalii, półgłówków i oportunistów — podzielił się ze słuchaczami swoją wiedzą.  Szczególnie bogate są dwa pierwsze słowa. Szkoda byłoby, gdyby nie wszystkie ich możliwe znaczenia dotarły do opinii publicznej. Zawarte w nich są nie tylko charakterystyki takich ludzi. Ale także mówią o stosunku tych, którzy takich słów używają.  Kim jest kanalia? To ktoś podły, nikczemny, człowiek bez zasad, łajdak, nędzna kreatura. Określając kogoś takim epitetem, wyrażamy wobec niego pogardę. Czujemy wstręt.  Nie mniej bogate w tożsame słowa jest określenie półgłowek, którym Radosław Sikorski obdarza swych konkurentów politycznych – dureń, kretyn, idiota, przygłup, debil – to tylko niektóre z nich.  Często zastanawiam się, kim jest człowiek, który z niezwykłą lekkością używa tego typu słów wobec innych.
PO i aborcja. Staje się jasne, o jaką stawkę tutaj chodzi. Rewolucja powoli staje się agendą „centrum politycznego” w Polsce^Goran Andrijanić^2021-02-15 19:48:42.064015+01:00^https://wpolityce.pl/polityka/539331-po-i-aborcja-staje-sie-jasne-o-jaka-stawke-tutaj-chodzi^Obecnie jest burzowo w Platformie Obywatelskiej. Partia jest w trakcie gorących debat na temat aborcji. Wygląda na to, że tzw. partyjny zespół do spraw trudnych pod kierownictwem Małgorzaty Kidawy-Błońskiej zaproponował, aby partia, która określa się jako „chadecka”, popierała aborcję na żądanie. CZYTAJ TAKŻE Konserwatyści w PO zabierają głos ws. aborcji. „Zawsze takimi wojnami ideologicznymi karmią się skrajności” Jest to proces, o którym już pisałem na łamach tego portalu.  Europejska chadecja jest w tym momencie w procesie tonięcia w polityce lewicowo-liberalnej oraz zatracania swojej tożsamości politycznej. PO również wpisuje się w ten proces i było tylko kwestią czasu, zanim poparcie dla aborcji na żądanie stanie się jej oficjalną polityką. Jest to proces nieunikniony, który zacząłby się dziać w polskim „centrum” politycznym, niezależnie od październikowej decyzji Trybunału Konstytucyjnego o zakazie aborcji eugenicznej. CZYTAJ TAKZE Jak Platforma Obywatelska zrobiła w Brukseli „coming out” w sprawie aborcji „Grupa konserwatystów” z PO sprzeciwiła się zaleceniu zespołu swojej partii. Grupa dąży do powrotu do „kompromisu aborcyjnego” oraz przeprowadzenia referendum w tej sprawie, choć jasne jest, że o prawie do życia nie można decydować siłą politycznej lub społecznej większości. Co ciekawe, wśród tych „konserwatywnych” polityków Platformy są również posłowie europarlamentu, którzy w listopadzie podnieśli rękę w sprawie rezolucji Parlamentu Europejskiego, traktującej etyczny problem aborcji z radykalnie lewicowej, „postępowej” perspektywy.  To mówi nam wyraźnie, że nie chodzi o walkę o życie nienarodzonych, ale o wewnętrzne zamieszanie w partii, którego przyczyny są zupełnie inne. Najwyraźniej głos „konserwatystów” nie będzie miał większego znaczenia w ostatecznej decyzji w sprawie stanowiska PO. Tak czy inaczej, dobrze, że ta debata się toczy, ponieważ staje się jasne, o jaką stawkę tutaj chodzi.  A stawką jest całkowita liberalizacja prawa aborcyjnego, która doprowadziłaby do mocnej rewolucji kulturalnej w Polsce, gdzie większość obywateli wciąż uważa, że życie zaczyna się w momencie poczęcia.  CZYTAJ TAKŻE Kiedy zaczyna się życie człowieka? Co o tym sądzą Polacy? Słodko-gorzkie wyniki ciekawego sondażu. SPRAWDŹ wyniki! Ta rewolucja nie jest już tylko agendą radykalnych lewicowców, ale powoli staje się agendą „centrum politycznego” w Polsce.
Rabiej morsuje i nawiązuje do intymnego zdjęcia. Biedroń i Śmiszek "przyłapani na miłosnych harcach". I to są poważni politycy?^Co w TABLOIDACH?^2021-02-15 19:35:35.297990+01:00^https://wpolityce.pl/polityka/539310-rabiej-morsuje-biedron-i-milosne-harce-gdzie-tu-powaga^Co łączy Pawła Rabieja, Krzysztofa Śmiszka i Roberta Biedronia? To politycy, którzy tak bardzo starają się ocieplać swoje wizerunki, że przekraczają przy tym granice obciachu i śmieszności. 14 lutego tylko to zintensyfikował. CZYTAJ TAKŻE: Przejęzyczenie „SE”? „Rabiej się żeni!”. Były wiceprezydent Warszawy bierze „ślub” z partnerem. Nie chcą czekać na Trzaskowskiego Co porabia członek zarządu Nowoczesnej i były wiceprezydent Warszawy? Otóż pochwalił się jak morsuje po dniu zakochanych. Paweł Rabiej opublikował bowiem w mediach społecznościowych zdjęcie, na którym widzimy, jak polityk tarza się w śniegu ubrany jedynie z czapkę i bokserki.  Takie poranki też lubimy — podpisał Rabiej, oznaczając we wpisie swojego życiowego partnera.    autor: instagram/Paweł Rabiej   Polityk nawiązał w ten sposób do głośnej sprawy intymnego zdjęcia ze swoim partnerem w łóżku. SPRAWDŹ: Intymne zdjęcie Rabieja z mężczyzną krąży po sieci. Internauci komentują: „Powinien polecieć dyscyplinarnie ze stanowiska” Brak dystansu do siebie? Raczej brak wyczucia. Jeszcze większą komedię zaprezentowali europoseł Robert Biedroń i poseł Krzysztof Śmiszek. Na łamach „Super Expressu” politycy-partnerzy dali się „przyłapać” na ławeczce dla zakochanych.  Dla tej pary walentynki to nie tylko nieoficjalne święto miłości, ale zarazem rocznica ich pierwszej wspólnej randki. Roberta Biedronia (45 l.) i Krzysztofa Śmiszka (42 l.) przyłapaliśmy wczoraj na miłosnych harcach uprawianych niedaleko ich wspólnego mieszkania na warszawskiej Ochocie. - To dobry początek Walentynek - mówią spacerowicze. - Wieczorem będą owoce morza. Ja będę gotował - zdradza nam Krzysiek, poseł Lewicy i partner Roberta Biedronia — zrelacjonował tabloid. Im dalej w las, tym doświadczamy głębszego poczucia zażenowania.  Tęsknota tylko wzmacnia nasz związek, wznieca pożądanie i pragnienie przebywania razem – wyznaje nam szczerze Krzysztof Śmiszek, którego przyłapano z partnerem na okazywaniu wielkich czułości na wspólnym spacerze… — czytamy.    autor: Super Express   CZYTAJ WIĘCEJ: Śmiszek próbuje narobić szumu wokół oświadczenia majątkowego. Biedroń wtóruje: „Równość małżeńska natychmiast!” Ocieplanie wizerunku? Okazywanie miłości? A proszę bardzo! Tylko niech potem panowie politycy nie skarżą się, gdy są traktowani z lekceważeniem. Bo trudno o większą śmieszność. olnk/Instagram/”SE”
Też chce aborcji na życzenie? Pomaska atakuje rząd i Trybunał Konstytucyjny: Sprowadzili kobiety i rodziny do przedmiotowej roli^Kronika kłamliwej histerii^2021-02-15 19:29:19.617522+01:00^https://wpolityce.pl/polityka/539332-pomaska-rzad-i-tk-sprowadzili-kobiety-do-przedmiotowej-roli^„Ci, którzy podpierają się hasłem o prawie do życia, nie robią sobie z nic życia ludzi, którzy żyją w Polsce” – powiedziała Pomaska w rozmowie z wp.pl. CZYTAJ RÓWNIEŻ: Lubnauer ubolewa nad brakiem aborcji na życzenie. Internauci odpowiadają: Ta wasza głupkowata partia się rozpadnie Posłanka Koalicji Obywatelskiej komentowała materiał portalu dot. aborcji. Zdaniem Pomaskiej, historia w nim opowiedziana to dowód na złe działanie państwa i rządu.  Z jednej strony smutek, z drugiej strony ogromna złość, że moje państwo, obecny rząd może kogokolwiek tak potraktować. Bez żadnego wsparcia wobec prawdziwego ludzkiego dramatu, który pewnie odbije się na życiu tych ludzi na wiele lat. To dla mnie coś oburzającego – stwierdziła.  Ci, którzy podpierają się hasłem o prawie do życia, nie robią sobie z nic życia ludzi, którzy żyją w Polsce i muszą szukać pomocy zagranicą – dodała. Zaatakowała też Trybunał Konstytucyjny. Jej zdaniem, orzeczenie TK uprzedmiotawia kobiety.  Dzisiaj rząd i tzw. Trybunał Konstytucyjny sprowadzili kobiety i rodziny do przedmiotowej roli, nie udzielając żadnej pomocy — powiedziała. Jak widać, posłowie KO użyją wszelkich środków, by atakować rząd i Trybunał Konstytucyjny. mly/wp.pl
Lubnauer ubolewa nad brakiem aborcji na życzenie. Internauci odpowiadają: Ta wasza głupkowata partia się rozpadnie^Zespół wPolityce.pl^2021-02-15 18:56:14.675397+01:00^https://wpolityce.pl/polityka/539329-lubnauer-ubolewa-nad-brakiem-aborcji-na-zyczenie-komentarze^Katarzyna Lubnauer ubolewa nad faktem, że w Polsce nie można dokonać aborcji na życzenie. Przekonuje, że takie rozwiązanie to europejska norma. Odpowiedzieli jej internauci. CZYTAJ RÓWNIEŻ: Będzie rozłam w KO? Nowoczesna, Inicjatywa Polska i Zieloni za aborcją „na życzenie”. Platforma jest w tej sprawie podzielona W 25 krajach UE spośród 27 prawo kobiety do decydowania o terminacji ciąży na żądanie nie jest kwestionowane. To co jest normą? Prawo Europejek mieszkających w tych 25 krajach, czy stan prawa w Polsce i 500-tysięcznej Malcie?  – pytała Lubnauer.
Czy gowinowcy faktycznie mogą przejść na stronę opozycji? Padły ważne słowa: "woltę robi się raz, on już ma to za sobą"^Michał Karnowski^2021-02-15 18:50:38.984826+01:00^https://wpolityce.pl/polityka/539328-czy-gowinowcy-faktycznie-moga-przejsc-na-strone-opozycji^Większość scenariuszy snutych przez komentatorów i analityków skupia się wokół tego pytania. Dlatego przecież to, co dzieje się w Porozumieniu, jest tak ważne. Polityka oczywiście różne rzeczy widziała, ale też nie jesteśmy tu skazani wyłącznie na gdybanie. Trochę wiemy. A zatem:  Pamiętamy, że w kwietniu, gdy doszło do pierwszego przesilenia z udziałem wicepremiera, ostatecznie pozostało przy nim zaledwie czterech innych parlamentarzystów. Pozostali lojalność wobec projektu Zjednoczonej Prawicy przedkładają nad osobistą lojalność wobec Jarosława Gowina. Czytamy ze zrozumieniem słowa Marka Sawickiego, de facto osoby numer jeden w Polskim Stronnictwie Ludowym, który kilka dni właśnie napisał:  Festiwal jednoczenia opozycji nakręca się, domniemanie, że zachowanie Gowina zależy od opozycji jest naiwne. Gowin to racjonalny, kontestujący polityk, wie doskonale, że opozycja nie zagwarantuje mu nigdy pozycji jaką ma obecnie. Woltę robi się raz, on już ma to za sobą.
Skandaliczna karykatura na niemieckim festiwalu. Polski konsulat reaguje: Nie powinna ranić uczuć i wartości religijnych^Zespół wPolityce.pl^2021-02-15 18:23:44.394204+01:00^https://wpolityce.pl/polityka/539325-skandaliczna-karykatura-na-niemieckim-festiwalu^Konsulat Generalny RP w Kolonii skierował protest do organizatorów i autorów projektu platformy karnawałowej, która została zaprezentowana w poniedziałek w Duesseldorfie w ramach obchodów tzw. Rosenmontag - poinformowała PAP polska Ambasada w Berlinie. Karnawałowcy z Duesseldorfu odwołali wszystkie wydarzenia z powodu pandemii koronowej - ale nie mogli obejść się bez swoich słynnych platform z mottem politycznym - pisze portal RP.ONLINE. - W hali budowy wagonów w dzielnicy Bilk w poniedziałek zaprezentowano osiem motywów. Na platformach umieszczono duże karykatury postaci, przeważnie polityków. Znalazło się miejsce na pożegnanie z Angelą Merkel i ewentualne wejście do urzędu kanclerskiego Armina Lascheta. Był też prezydent Rosji Putin jako pozorny zwycięzca w walce ze swoim krytykiem Aleksiejem Nawalnym; był nagi, pieczony na ruszcie Donald Trump. Nie zabrakło kontekstu polskiego. Jak przekazuje RP.ONLINE, jedna z platform zajmuje się „zaostrzonym prawem aborcyjnym w Polsce”. Umieszczono na niej postać leżącej kobiety z napisem „Prawo aborcyjne”, której krzyżem wbija kołek karykaturalna postać. Portal zamieszcza zdjęcie, pod którym widnieje podpis:  Ta platforma zajmuje się zaostrzonym prawem aborcyjnym w Polsce: lider rządzącej partii PiS, Jarosław Kaczyński. W związku z tym Konsulat Generalny RP w Kolonii skierował protest do organizatorów i autorów projektu.  Rozumiemy i szanujemy charakter nadreńskiego karnawału, ale nie powinien on ranić uczuć i wartości religijnych, które mają wyjątkowe znaczenie nie tylko dla Polaków, ale i dla wielu ludzi na świecie — oświadczył. W tym roku odwołane zostały tradycyjne, zazwyczaj przyciągające tłumy uczestników parady karnawałowe, odbywające się w tzw. różany poniedziałek (niem. Rosenmontag). Będące kulminacyjnym punktem karnawału święto jest szczególnie popularne w Nadrenii i Hesji. Różany poniedziałek przypada zawsze w ostatnim tygodniu karnawału, przed Środą Popielcową. mly/PAP
TYLKO U NAS. Porozumienie cofa rekomendacje dla ministrów. Cieślak: Decyzje podjęły grona, które nie są ciałami statutowymi partii^Zespół wPolityce.pl^2021-02-15 18:02:45.371443+01:00^https://wpolityce.pl/polityka/539298-michal-cieslak-komentuje-decyzje-ws-cofniecia-rekomendacji^Rzeczniczka Porozumienia Magdalena Sroka powiedziała, że od tego, czy z rządu zostaną odwołani politycy, którym Porozumienie cofnęło rekomendację - chodzi o Michała Cieślaka, Zbigniewa Gryglasa i Jacka Żalka - zależy stabilność Zjednoczonej Prawicy. „Nie otrzymałem od pana premiera żadnej informacji nt. rekonstrukcji rządu. Oczywiście, jako minister w rządzie Zjednoczonej Prawicy jestem do dyspozycji pana premiera” - mówi w rozmowie z portalem wPolityce.pl minister Michał Cieślak. CZYTAJ TAKŻE: — Porozumienie stawia ultimatum? Sroka: Od tego, czy odwołani zostaną Cieślak, Gryglas i Żalek zależy spójność Zjednoczonej Prawicy — Porozumienie oczekuje dymisji polityków bez rekomendacji. Strzeżek: Formalności zostaną dopełnione najpóźniej w ciągu kilku dni — Michał Cieślak: Słyszałem o spotkaniach Gowina z Trzaskowskim, Dulkiewicz czy Jaśkowiakiem. Sam o tym wspominał Z tego co wiem, to po pierwsze takie decyzje są podejmowane przez grona, które nie są ciałami statutowymi Porozumienia w świetle dzisiejszych formalno-prawnych problemów, które ma Porozumienie. Orzekł to Krajowy Sąd Koleżeński, są także stosowne opinie prawne. Prawdopodobnie będzie musiał oficjalne rozstrzygnąć to Sąd Rejestrowy — mówi Michał Cieślak, zapytany o sprawę cofnięcia między innymi jemu rekomendacji do sprawowania funkcji w rządzie przez Porozumienie. Na uwagę, że druga strona sporu w Porozumieniu także podkreśla, że ma ekspertyzę prawną, która potwierdza jej stanowisko ws. działania zgodnie ze statutem partii, odpowiada: Dlatego tak jak powiedziałem, prawdopodobnie będzie musiał tę sprawę rozstrzygnąć Sąd Rejestrowy, a szkoda, ponieważ my jako grupa posłów wielokrotnie prosiliśmy premiera Gowina o to, aby uporządkować pewne procesy formalno-prawne w partii. To zostało potraktowane przez premiera Gowina wrogo, czego efekty widzimy dzisiaj. Po czym dodaje: Pytanie, dlaczego tak się dzieje. Dlaczego dzisiaj wicepremier i minister rozwoju Jarosław Gowin rozbija swoją partię, podejmując nieudolną próbę wykluczenia z tej partii ponad połowy aktywu politycznego. Nie znajduję na to odpowiedzi, nie rozumiem, czemu były minister sprawiedliwości dzisiaj łamie prawo, narusza przepisy statutowe naszej partii. Ostatnie posiedzenie Prezydium Zarządu Krajowego naszej partii w składzie statutowym miało miejsce wtedy, kiedy to Prezydium wybierało naszego kandydata na funkcję wicepremiera i ministra rozwoju, a także ministra konstytucyjnego w KPRM.  Michał Cieślak podkreśla, że może się poddać weryfikacji przez koleżanki i kolegów z Porozumienia, ale zaznacza, że głosowanie w tej sprawie musiałoby być tajne i odbywać się w składzie statutowym. Jeżeli mają zapadać jakieś wiążące decyzje, to jedynie w statutowym składzie. Jeżeli jest taka wola, to ja mogę poddać się weryfikacji przez koleżanki i kolegów, ale przede wszystkim w głosowaniu tajnym. Rozumiem, że pan premier Gowin wtedy razem ze mną podda się weryfikacji — zaznacza. Zapytany, czy wedle jego wiedzy Jarosław Gowin prowadzi rozmowy z politykami opozycji, czy też nie, bo na ten temat pojawiają się różne, nieraz sprzeczne informacje, odpowiada: Docierają różne informacje, również ze strony opozycji. W tym sporze bardzo dużo zostało powiedziane. Myślę, że opinia publiczna poznała wiele informacji z życia politycznego Jarosława Gowina. Myślę, że to stawia w bardzo złym świetle pana wicepremiera, jeżeli chodzi o lojalność i jego działanie w obozie ZP. Michał Cieślak podkreśla, że długo nie czuł się stroną konfliktu w Porozumieniu. Do samego końca nie czułem się stroną tego konfliktu. Na ostatnim Prezydium Zarządu Krajowego, które było zwołane i padły wnioski o odwołanie Adama Bielana i Kamila Bortniczuka, prosiłem, żeby przerwać to posiedzenie i znaleźć rozwiązanie wewnątrz. Próbowałem nawet postawić wniosek formalny o przerwanie posiedzenia Prezydium oraz o przegłosowanie wniosku o przerwę, która związana byłaby z tym, że powołany zostanie okrągły stół i strony sporu zasiądą przy nim, żeby wypracować porozumienie. Jarosław Gowin nie dopuścił tego wniosku do głosowania. To jest bardzo dziwne, bo to działa na rozbicie partii — stwierdza. not. as
Kabaret! „Newsweek” próbuje ratować „jedność” opozycji. J. Mucha: ”PO przez pięć lat się nie uczyła”. I. Leszczyna: ”Może ty się nie uczyłaś, ja tak”^Zespół wPolityce.pl^2021-02-15 17:11:38.633501+01:00^https://wpolityce.pl/polityka/539267-znowu-wojna-klotnia-muchy-i-leszczyny-w-newsweeku^To miała być rozmowa, która łączy, a nie dzieli. Więcej! W „Newsweeku”, którego publicyści nie zostawiali ostatnio na Szymonie Hołowni suchej nitki, postanowiono, że dwie ”twardzielki” pogodzą zwaśnione strony. Nic z tego nie wyszło. W rozmowie jeszcze mocniej wybrzmiały różnice pomiędzy ruchem Hołowni, a Platformą Obywatelską. A może pomysłodawcom chodziło o coś zgoła innego? O to, by Izabela Leszczyna „zjadła” Joannę Muchę? W tym przypadku efekt wydaje się odwrotny do przewidywań. CZYTAJ TAKŻE:A to dobre! Kloska przekonuje, że „uwierzyła” w Hołownię. Dziennikarka ripostuje: „Przecież w Sejmie mówiła pani do nas…” CZYTAJ RÓWNIEŻ:Płaczliwa atmosfera w KO? Kierwiński skarży się: Pan Hołownia robi wszystko, aby współpraca opozycji była coraz trudniejsza Obie panie początkowo zgadzały się jedynie w kwestii „zaklęć”, które rzuca cała opozycja. Dowiedzieliśmy się więc, że ostatnie wybory „nie spełniały demokratycznych standardów”, a akcja związana ze strajkiem mediów przypominała paniom mroczne czasy stanu wojennego. Na tym, prawie wszystkie, wspólne punkty skończyły się. Ważnym tematem rozmowy była ocena działań Szymona Hołowni. Pojawiły się sakramentalne stwierdzenia, że „Hołownia dzieli”, a wspólna lista, czyli Koalicja 276 jest lekiem na całe zło.  Ale odkąd Polska 2050 jest w sondażach, suma notowań partii opozycyjnych zaczęła przewyższać notowania PiS i Konfederacji razem wziętych – a chyba o to chodzi, prawda? Przedstawiamy inną ofertę niż dotychczasowe, to chyba najważniejsze – przekonywała Joanna Mucha. Powiedziałaś, że trzeba robić badania. Platforma je zrobiła i odpowiedzią na oczekiwania wyborców opozycji jest inicjatywa 276. Ludzie chcą nadziei, że wygramy te wybory, nie potrzebują stroszenia partyjnych piórek. Jeśli mówimy: powrót do praworządności, to przecież wszyscy chcemy tego samego – broniła pomysłu Izabela Leszczyna.  My nie chcemy powrotu do tego, co było przed 2015 r. Praworządność trzeba naprawić, ale nie będę mówiła o powrocie, bo ludzie mieli sporo zastrzeżeń do polskiej praworządności sprzed 2015 r. – ripostowała Joanna Mucha.  Posłanka Szymona Hołowni szybko wypomniała Izabeli Leszczynie największe błędy Platformy Obywatelskiej i jej koalicjantów.  Iza, wiesz, na czym polega problem? Platforma pięć lat jest w opozycji i nie ma planu, jak to zrobić. Propozycja 276 powstała wyłącznie po to, żeby PO pokazała siebie jako najsilniejszą partię po stronie opozycji – wciąż ma w sondażach drugi wynik. Ale co zrobicie, kiedy Polska 2050 będzie miała lepszy wynik niż PO? A to zdarza się już coraz częściej. Czy wtedy przyznacie, że to nasze ugrupowanie ma mandat do tego, żeby składać propozycje, a wy te propozycje przyjmiecie? Budka i Trzaskowski, proponując koalicję nowym partnerom, zapomnieli o dotychczasowych – Nowoczesnej, Inicjatywie czy Zielonych. To zaproszenie do Koalicji 276 wygląda trochę jak zaproszenie na kolację w postaci gotowego dania – powiedziała Joanna Mucha.  My nie zapraszamy was na kolację. My zapraszamy do twardej walki, żeby zwrócić demokratyczne państwo obywatelom. To nie żadne wesele. To nasz psi obowiązek. Dziwię się twojemu zdziwieniu, że to my, mając 133 posłów, proponujemy współpracę formacji mającej dwóch posłów i to z odzysku, bo przecież na ciebie ludzie nie głosowali jako na Ruch Hołowni – odpowiadała coraz bardziej ostro Izabela Leszczyna.  Widzimy świat inaczej. Przychodzą do nas ludzie, którzy chcieli pracować nad pomysłem na Polskę po PiS, ale odbili się od Platformy – nie dawała za wygraną Joanna Mucha Szukasz różnic, a ja tego, co łączy. Pięknie można się różnić w normalnym kraju, a Polska dzisiaj to nie jest normalny kraj – broniła się Izabela Leszczyna.  Joanna Mucha zwróciła też uwagę na fakt, że Platforma Obywatelska straciła słuch społeczny. Zdaniem byłej minister w rządzie Tuska, stało się to już 7 lat temu.  Platforma przyzwyczaiła nas do tego, że jest opozycją, a my nie chcemy być opozycją. Chcemy się bić o coś zupełnie innego – stwierdziła Joanna Mucha.  Dziwnie mi się tego słucha z twoich ust. Jesteś osobą, która przez osiem lat była w zwycięskiej Platformie. Osiem lat rządziliśmy, a ty byłaś ministrem, i teraz mówisz, że nie do zaakceptowania jest pięć lat bycia w opozycji? – pytała urażona Lesczyna. Mówisz o ośmiu latach rządzenia. Mam poczucie, że z Platformą utraciliśmy puls społeczny w 2014 r. Ja też go utraciłam, ale odzyskałam w okolicach 2016 r. Przez te dwa lata wykonałam kawał roboty, żeby zrozumieć, co się stało, i mam przekonanie, że Platforma tej roboty nie wykonała. Nadal nie wie, dlaczego przegrała – mówiła Joanna Mucha.  No nie. Sorry. Ja każdego dnia wydrapuję PiS władzę. Każdego dnia walczę, pokazując, co PiS robi źle i jak być powinno – ripostowała Izabela Leszczyna.  Końcówka dyskusji obu pań była jeszcze bardziej dramatyczna i coraz bardziej przypominała szkolną pyskówkę dwóch nastoletnich uczennic gimnazjum.  Platforma przez ostatnie pięć lat się nie uczyła – powiedziała Joanna Mucha.  Może ty się nie uczyłaś, ja tak. A Platforma to ja. Do niedawna także ty. Nie masz prawa mówić, że inni posłowie leżą do góry brzuchem i nie wykonują swojej pracy. Na miły Bóg, nie mów, że się nie uczymy, nie pracujemy i nie jesteśmy gotowi na przejęcie władzy, bo jutro mogę wejść do Ministerstwa Finansów z gotowym planem naprawy finansów publicznych i grupą ekspertów mogących go zrealizować – nerwowo reagowała Izabela Leszczyna.  Ciekawa wymiana zdań obu pań poseł może próbować stwarzać wrażenia, że ugrupowania Hołowni i Budki znaczącą się od siebie równią. Nic bardziej mylnego. To ta sama rodzina, która w przyjacielskiej atmosferze usiądzie kiedyś do negocjacyjnego stołu, gdy tylko uzyska większość w Sejmie. Co się wtedy zdarzy? Na to pytanie odpowiadają obie panie, które zapytano o „rozliczenie” PiS. W jaki sposób należy rozliczyć PiS, gdy przegra wybory? – zapytała autorka wywiadu. Do szpiku kości. Muszą odpowiedzieć za konstytucyjny zamach stanu, za każde przestępstwo, za każde ukradzione pieniądze** – odpowiedziała Joanna Mucha. No i proszę, kolejny punkt wspólny!  – zgodziła się z nią Izabela Leszczyna. Sztuczny tłok po stronie liberalnej opozycji, to tylko zasłona dymna. Oczywiście, są sprawy, które różnią obozy Budki i Hołowni. To się zmieni, gdy oba ugrupowania przejmą władzę lub będą miały na to szanse. Spory znikną, a w dłoniach, w których widzimy dziś kwiaty, pojawią się brzytwy. To pewne. „NEWSWEEK”, WB
Lis i Szubartowicz wściekli na Hołownię! "Wyłuskiwanie posłów sąsiadom..."; "Założy koło byłych polityków PO, Wiosny i Nowoczesnej"^Zaćwierkane na Twitterze^2021-02-15 16:59:53.380492+01:00^https://wpolityce.pl/polityka/539313-lis-i-szubartowicz-wsciekli-na-holownie-za-transfery-z-ko^Lewicowo-liberalni dziennikarze sympatyzujący z PO - redaktor naczelny Newsweeka Tomasz Lis oraz redaktor naczelny portalu wiadomo.co Przemysław Szubartowicz, są wściekli na Szymona Hołownię za to, że skusił do transferu kolejnego polityka z Koalicji Obywatelskiej. CZYTAJ TAKŻE: — TYLKO U NAS. Meysztowicz po transferze Hennig-Kloski: Jest mi przykro. Nowoczesna przeżyła w swoim żywocie już wiele odejść — A to dobre! Kloska przekonuje, że „uwierzyła” w Hołownię. Dziennikarka ripostuje: „Przecież w Sejmie mówiła pani do nas…” — A jednak! Hennig-Kloska przechodzi do Polska 2050. Ruch Hołowni zapowiada utworzenie koła w Sejmie jeszcze w tym tygodniu Wyłuskiwanie posłów sąsiadom z tej samej ulicy to jedynie pomysł na generowanie złej krwi i nowego konfliktu. Żadnego problemu to nie rozwiązuje, tworzy wyłącznie nowe — napisał na Twitterze Tomasz Lis.
Oburzające! Francuskie radio pisze o "odpowiedzialności Polski za Holokaust". Wiceszef MSZ reaguje. Będą działania prawne^Zespół wPolityce.pl^2021-02-15 16:58:38.156314+01:00^https://wpolityce.pl/polityka/539309-skandaliczny-wpis-francuskiego-radia-wiceszef-msz-reaguje^Francuskie radio publiczne France Culture opublikowało materiał, w którym mówi się m.in. o tym, że „Polska chciałaby zakazać jakiegokolwiek przywoływania swojej odpowiedzialności za zbrodnie popełnione przez III Rzeszę”. Ten skandaliczny wpis będzie przedmiotem reakcji ambasady polskiej we Francji - napisał wiceszef polskiego MSZ Szymon Szynkowski vel Sęk. A Ordo Iuris zapowiedziało działania prawne wobec francuskiej rozgłośni. CZYTAJ TAKŻE: — Ocalali z Holokaustu wnioskują do Trzaskowskiego o upamiętnienie A. Ładosia i K. Rokickiego. Schudrich: Lepszych ludzi w świecie nie ma — Haniebny artykuł! Brytyjski dziennik „Daily Mail” użył zwrotu sugerującego, że Sobibór był polskim obozem — Mosberg i Daniels protestują ws. utworu rapera Quebonafide: Porównanie sytuacji na polskich ulicach do Holokaustu to nadużycie W opublikowanym 9 lutego materiale France Culture informuje również, że „Polska stawia historyków przed sądem”. Stacja opisuje sprawę historyków prof. Barbary Engelking i prof. Jana Grabowskiego, którym warszawski Sąd Okręgowy nakazał przeprosić za jedną z informacji umieszczonych w książce „Dalej jest noc”. Materiał francuskiego radia ilustruje fotografia udekorowanego flagami III Rzeszy Wolnego Miasta Gdańska z kwietnia 1939 r., podpisana „Gdańsk, Polska”. Polska historia jest w centrum wielu międzynarodowych incydentów z ustawą z 2018 r., która chciała potępić wszystkich, którzy przypisywaliby „odpowiedzialność lub współodpowiedzialność narodu lub państwa polskiego za zbrodnie popełnione przez III Rzeszę Niemiecką” — podsumowuje France Culture. Radio przypomina, że Izrael oskarżył wówczas Polskę o chęć „zmiany historii”, a Polska chciała również karać za używanie wyrażenia „polskie obozy śmierci”. CZYTAJ TEŻ: — Zawsze stawaliśmy w obronie polskich interesów i przeciwko kłamcom historycznym. PRZECZYTAJ ANALIZY PROF. NOWAKA i DR. GONTARCZYKA — Zamiast przeprosić za kłamstwa, kreuje się na ofiarę! Grabowski: Zajmowanie się Holokaustem w Polsce uznaje się za prowokację — Gorąco wokół wyroku ws. Grabowskiego i Engelking! „GW” publikuje list w obronie historyków. Internauci żądają przeprosin Ten skandaliczny wpis będzie przedmiotem reakcji ambasady polskiej w Paryżu. Nie ma zgody na tak jawne i bezczelne fałszowanie historii i atakowanie Polski fake newsami — napisał na Twitterze wiceminister spraw zagranicznych Szymon Szynkowski vel Sęk.
Tak zachowywała się nowa posłanka od Hołowni. Oburzyły ją rady od innego posła? Hennig-Kloska kontra Jacek Żalek^Wehikuł czasu^2021-02-15 16:57:26.217322+01:00^https://wpolityce.pl/polityka/539307-tak-zachowywala-sie-nowa-poslanka-od-holowni^Paulina Hennig-Kloska kontra Jacek Żalek. W sieci krąży archiwalny film, na którym widzimy starcie dwojga posłów. Na nagraniu widzimy dziwne zachowanie posłanki. CZYTAJ RÓWNIEŻ: A jednak! Hennig-Kloska przechodzi do Polska 2050. Ruch Hołowni zapowiada utworzenie koła w Sejmie jeszcze w tym tygodniu Nowa posłanka ruchu Szymona Hołowni usłyszała wtedy od posła Zjednoczonej Prawicy słowa, które wywołały w niej furię. Żalek polecił jej używanie mózgu.  Czego mam używać, panie pośle? – dopytywała zirytowana posłanka. Gdy zbliżyła się odpowiednio blisko do Żalka, poseł Porozumienie próbował wyrwać jej telefon.  Proszę mi zostawić mój telefon! – krzyczała Hennig-Kloska. Żalek odpowiedział jej pytaniem: Czy ty jesteś chora?
SONDAŻ prezydencki z potencjalnymi kandydatami. Na czele Rafał Trzaskowski i Szymon Hołownia. Podium zamyka Beata Szydło^Zespół wPolityce.pl^2021-02-15 16:40:14.701890+01:00^https://wpolityce.pl/polityka/539297-sondaz-prezydencki-na-czele-trzaskowski-holownia-i-szydlo^Rafał Trzaskowski, Szymon Hołownia i Beata Szydło. To czołówka z sondażu prezydenckiego IBSP zrealizowanego na zlecenie StanPolityki.pl. Uwzględniono w nim potencjalnych kandydatów, którzy za 4 lata mogliby powalczyć o najwyższy urząd polityczny w Polsce.  CZYTAJ RÓWNIEŻ: NASZ SONDAŻ. Kto jest liderem opozycji? Szymon Hołownia i Rafał Trzaskowski deklasują rywali. Bardzo słaby wynik Borysa Budki. SPRAWDŹ wyniki CZYTAJ TAKŻE: TYLKO U NAS. Czy Rafał Trzaskowski wykorzystał swoją polityczną szansę? Polacy sądzą, że raczej zawodzi pokładane w nim nadzieje. SPRAWDŹ wyniki Jest to pierwszy sondaż prezydencki z najbardziej prawdopodobnymi kandydatami, którzy mogą walczyć o prezydenturę po zakończeniu kadencji Andrzeja Dudy. Ze względu na to, że po zakończeniu obecnej kadencji Andrzej Duda nie będzie mógł ubiegać się o III kadencję, jako kandydata PiS wskazaliśmy Beatę Szydło, która naszym zdaniem jest dziś najbardziej prawdopodobnym wyborem, ma ona też najwyższe notowania u bukmacherów jako przyszły kandydat PiS — czytamy w opisie badania. Pierwsze miejsce w sondażu zajął Rafał Trzaskowski (PO) z niemal 34 proc. poparciem. Na drugim miejscu, znajduje się Szymon Hołownia (Polska 2050), na którego zagłosowałoby 25,8 proc. badanych. To prawie 12 p.p. więcej niż w I turze wyborów prezydenckich. Podium zamyka była premier Beata Szydło (PiS) z poparciem na poziomie 21 proc.  Byłyby to pierwsze wybory prezydenckie od 2000 roku, w których w drugiej turze, rywalizującą o wygranie parą nie byłby duet kandydatów PO i PiS — podkreślono w analizie. Jak uplasowała się reszta stawki? Krzysztof Bosak (Konfederacja) mógłby liczyć na prawie 12 proc., czyli prawie dwukrotnie więcej niż w czerwcu 2020 r. Władysław Kosiniak-Kamysz (PSL) na 3,7 proc., a Agnieszka Dziemianowicz-Bąk (Lewica) na 2,6 proc.
Jakie to przewidywalne. Europosłowie skarżą się Brukseli: "Ataki na pluralizm mediów". Rzońca: Autorzy tego listu chcą zaistnieć^Zespół wPolityce.pl^2021-02-15 16:19:04.958132+01:00^https://wpolityce.pl/polityka/539304-jakie-to-przewidywalne-europoslowie-pisza-do-ke-ws-mediow^Kilkudziesięciu europosłów PE napisało list do KE ws. mediów m.in w Polsce, krytykując proponowane opodatkowanie dochodów z reklam. Zdaniem europosła PiS Bogdana Rzońcy, autorzy chcą „zaistnieć w mediach”. „List jest dowodem na brak pomysłu na to, jak zająć się prawdziwymi problemami UE” - mówi. CZYTAJ RÓWNIEŻ:  — Zmiany w podatku od reklam? Co z lokalnymi mediami? Premier: Podatek musi być sprawiedliwy i skonstruowany w odpowiedni sposób — W nowym numerze „Sieci”: Media na wojnie. Czy w tej awanturze naprawdę chodzi o wolność słowa, czy o dochody potężnych koncernów? — TYLKO U NAS. Andruszkiewicz: Nikt nie zamierza cenzurować mediów. Chcemy, aby koncerny medialne zaczęły uczciwe płacić podatki Pod listem podpisali się europosłowie frakcji Odnowić Europę, Europejskiej Partii Ludowej, socjalistów i Zielonych. Wśród nich są europarlamentarzyści z Polski: Andrzej Halicki (PO), Magdalena Adamowicz (PO), Elżbieta Łukacijewska (PO), Róża Thun (PO), Tomasz Frankowski (PO), Robert Biedroń (Wiosna) i Sylwia Spurek (Zieloni). List, datowany na 12 lutego, opublikowała na Twitterze europosłanka Laurence Farreng z liberalnej grupy „Odnowić Europę”. Został on skierowany do wiceszefowej KE Very Jourovej i komisarza ds. rynku wewnętrznego Thierry’ego Bretona.
TYLKO U NAS. Konserwatyści w PO zabierają głos ws. aborcji. "Zawsze takimi wojnami ideologicznymi karmią się skrajności"^Zespół wPolityce.pl^2021-02-15 16:04:41.941037+01:00^https://wpolityce.pl/polityka/539268-tylko-u-nas-konserwatysci-w-po-zabieraja-glos-ws-aborcji^Kobiecy zespół pod przewodnictwem Małgorzaty Kidawy-Błońskiej ma wypracować stanowisko PO ws. aborcji. Z wypowiedzi samej Kidawy-Błońskiej wynika, że będzie to raczej poparcie liberalizacji aborcji. Tymczasem konserwatywni posłowie sprzeciwiają się takiemu stanowisko i prezentują własny pogląd na tę sprawę - popierają tzw. kompromis aborcyjny (ewentualnie lekko zmodyfikowany). Portal wPolityce.pl pyta dwóch polityków PO, którzy podpisali się pod wspomnianym stanowiskiem, dlaczego zdecydowali się to zrobić.  CZYTAJ TAKŻE: — Będzie rozłam w KO? Nowoczesna, Inicjatywa Polska i Zieloni za aborcją „na życzenie”. Platforma jest w tej sprawie podzielona — Totalne zamieszanie w PO ws. aborcji! Większość polityków chce liberalizacji prawa, konserwatyści piszą o „centrowym stanowisku” — Co tam się dzieje?! Totalna awantura w KO o aborcję. „Ideologię trzymajcie z dala od nas”; Alternatywa dla PiS powinna być centrowa” To stanowisko jest do debaty wewnętrznej. Ono ujrzało światło dzienne, bo wyciekło do Interii. Toczy się dyskusja wewnątrz PO. My konserwatyści uważamy, że nie powinniśmy wchodzić w tę wojnę aborcyjną. Zawsze takimi wojnami ideologicznymi karmią się skrajności — mówi w rozmowie z portalem wPolityce.pl Antoni Mężydło, senator PO. Mnie się wydaje, że to stanowisko jest politycznie dojrzałe. Nie zamykamy go do kompromisu z 1993 roku, to jest stanowisko otwarte. W ostatnim punkcie mówimy o tym, że jesteśmy zwolennikami referendum — dodaje. Nasze badania wskazują na to, że to nie jest tak, że całe społeczeństwo chce aborcji na życzenie. Tutaj społeczeństwo jest mniej więcej podzielone pół na pół. Patrząc na protesty uliczne ws. wyroku TK wydaje się, że całe społeczeństwo jest za aborcją na życzenie, ale to tak nie wygląda — zaznacza. Z kolei poseł Marek Sowa zapytany, dlaczego poparł stanowisko grupy konserwatywnej PO ws. aborcji, odpowiada: Taki jest mój pogląd wyrażany od czasu, kiedy jestem w parlamencie. W pełni się z nim utożsamiam. Nie zgadzamy się z rozpalaniem wojny światopoglądowej w Polsce, która to została wypowiedziana przez Jarosława Kaczyńskiego i jego polecenie zostało przez TK zrealizowane. To jest clue sytuacji, w której się znaleźliśmy. W pełni utożsamiam się ze zdaniem odrębnym sędziego prof. Leona Kieresa w tym aspekcie. Po czym dodaje: Natomiast ta narzucona narracja, emocje społeczne, których jesteśmy świadkami, one dość jednoznacznie pokazują o pewnym przechyle, w szczególności dotyczy to ludzi młodych. Niemniej jednak, wyborcy PO są wyborcami, którzy opowiadają się i za liberalizacją, ale także za utrzymaniem kompromisu aborcyjnego. Chcemy utrzymać tych wyborców, którzy opowiadają się za kompromisem aborcyjnym, zresztą zgodnie z deklaracją ideową PO sprzed 20 lat. Chcemy, aby Platforma nie zajmowała w tej sprawie jednoznacznego stanowiska, opowiadającego się wyłącznie za liberalizacją. as
Odrażający wpis! Tak asystent Poncyljusza pisze o referendum ws. aborcji: "Ktoś chce siku, to potrzebuje ogólnej zgody? Nie!"^Znalezione w sieci^2021-02-15 15:24:22.132484+01:00^https://wpolityce.pl/polityka/539281-odrazajace-asystent-posla-ko-porownuje-aborcje-do-siku^Asystent posła KO Pawła Poncyljusza dopuścił się żenującego i oburzającego wpisu. 20-letni członek PO z Podkarpacia porównał aborcję… do robienia „siku”. Kto może tak pisać o zabijaniu nienarodzonego dziecka?! CZYTAJ RÓWNIEŻ: Szokujące i przerażające słowa zamieszczone na „walentynce”: „Chcę mieć z tobą aborcję”. To wpis znanej już aktywistki Kamila Gasiuk-Pihowicz, zabierając głos w ostrej dyskusji w gronie Koalicji Obywatelskiej, sprzeciwiła się pomysłowi organizowania referendum ws. aborcji. O prawach człowieka nie powinno się decydować w referendum. Kobiety mają prawo do decydowania o swoim życiu i zdrowiu - w tym o przerywaniu ciąży — napisała.
Dziś ważna rocznica: 30-lecie powstania Grupy Wyszehradzkiej. Pamiętajmy, że jej inicjatorem był prezydent Václav Havel^Grzegorz Górny^2021-02-15 15:17:42.891516+01:00^https://wpolityce.pl/polityka/539259-pamietajmy-ze-inicjatorem-v4-byl-prezydent-vaclav-havel^Dokładnie 30 lat temu, 15 lutego 1991 roku, na zamku w Wyszehradzie spotkali się prezydent Czechosłowacji Václav Havel, prezydent Polski Lech Wałęsa i gospodarz wydarzenia, premier Węgier József Antall. Podjęto wówczas decyzję o powołaniu nowego sojuszu regionalnego państw Europy Środkowej, zwanego Trójkątem Wyszehradzkim (rozpad Czechosłowacji na Czechy i Słowację sprawi, że inicjatywa zamieni się z czasem w Czworokąt Wyszehradzki).  W dzisiejszym wydaniu tygodnika „Sieci” opowiadam o tym, jak powstała Grupa Wyszehradzka, jaka była jej geneza, w czyjej głowie narodził się ten pomysł. Oddając sprawiedliwość bohaterom tamtych czasów, trzeba jednoznacznie stwierdzić, że głównym inicjatorem projektu był Václav Havel. Czeski pisarz i polityk nosił się z tym zamiarem znacznie wcześniej. Zaraz po upadku komunizmu planował stworzenie takiego aliansu, ale powstrzymywała go jedna okoliczność: Wojciech Jaruzelski jako prezydent RP. Havel nie był w stanie wyobrazić sobie, że może tworzyć sojusz wolnych narodów Europy Środkowej wspólnie z komunistycznym dyktatorem. Dlatego czekał na wybory prezydenckie w Polsce, po których głową państwa został Lech Wałęsa.  Niedługo potem, 13 stycznia 1991 roku, w Wilnie doszło do tragicznych wydarzeń. Na skutek interwencji wojsk sowieckich zabitych zostało 14 litewskich cywilów, a ponad 600 rannych. Stało się jasne, że Moskwa nie chce dopuścić do proklamowania przez Litwę niepodległości. Istniało realne niebezpieczeństwo, że zmiany w „krajach demokracji ludowej” mogą zostać cofnięte. W tym czasie istniał jeszcze Układ Warszawski, a na terenie Polski, Węgier i Słowacji stacjonowały wojska sowieckie. Havel rozumiał, że należy się spieszyć.  Dlatego już miesiąc po masakrze w Wilnie doszło do powstania Grupy Wyszehradzkiej. Głównym celem nowego sojuszu stało się zapewnienie wspólnego bezpieczeństwa w regionie. W lipcu 1991 roku Václav Havel zorganizował w Pradze konferencję, podczas której rozwiązano Układ Warszawski. 6 października 1991 roku w Krakowie został zwołany drugi szczyt Grupy Wyszehradzkiej, podczas którego trzy państwa przyjęły deklarację woli wstąpienia do Sojuszu Północnoatlantyckiego jako najlepszej gwarancji bezpieczeństwa. Było to pierwsze tego typu publiczne wydarzenie, podczas którego zabrzmiał postulat wejścia byłych państw komunistycznych do NATO.  Cel zostanie osiągnięty w roku 1999, gdy Polska, Węgry i Czechy przystąpią do NATO (w 2004 roku dołączy do nich Słowacja).  Późniejsze losy V4 toczyły się różnie, ale w kilku kluczowych momentach, mimo zewnętrznej presji, potrafiła zachować spójność. Od roku 2015, a więc od czasów kryzysu imigracyjnego, Grupa Wyszehradzka – po latach geopolitycznej drzemki – zaczęła być znaczącym podmiotem na arenie unijnej. To także dziedzictwo Václava Havla.
Zmiany w podatku od reklam? Co z lokalnymi mediami? Premier: Podatek musi być sprawiedliwy i skonstruowany w odpowiedni sposób^Zespół wPolityce.pl^2021-02-15 15:12:14.030767+01:00^https://wpolityce.pl/polityka/539282-premier-wyjasnia-watpliwosci-ws-podatku-od-reklam^Podatek od reklam musi być sprawiedliwy, a więc musi być progresywny i skonstruowany w taki sposób, by ci, którzy najwięcej zarabiają na reklamie, zapłacili więcej - powiedział w poniedziałek premier Mateusz Morawiecki. CZYTAJ WIĘCEJ: — Premier Morawiecki potwierdza na antenie wPolsce.pl: Będzie podatek od reklam - także tych w internecie. „Na to umówiliśmy się w UE” — W nowym numerze „Sieci”: Media na wojnie. Czy w tej awanturze naprawdę chodzi o wolność słowa, czy o dochody potężnych koncernów? — TYLKO U NAS. Andruszkiewicz: Nikt nie zamierza cenzurować mediów. Chcemy, aby koncerny medialne zaczęły uczciwe płacić podatki Szef rządu został zapytany na poniedziałkowej konferencji prasowej w Gdańsku, czy projekt ustawy o podatku od reklam, którego termin konsultacji upływa 16 lutego, trafi na wtorkowe posiedzenie Rady Ministrów i czy planowane są w nim zmiany. Bardzo ważne jest, żeby zastosować odpowiednie pułapy opłat cyfrowych, opłat za reklamy w zależności od wielkości medium i tutaj temu się raz jeszcze na pewno przypatrzymy. To znaczy, że jeżeli jakiś pułap nie jest osiągnięty - to nazywa się czasami w nomenklaturze unijnym poziomem de minimis - to podatek nie jest płacony — powiedział Morawiecki. Tak jak w normalnym systemie podatkowym, znanym ludziom od setek lat, tak samo tutaj, zamierzamy, żeby ten system był progresywnym. To znaczy, żeby ci, którzy najwięcej zarabiają na reklamie, żeby zapłacili więcej lub trochę więcej niż ci, którzy zarabiają mniej — zapowiedział premier. Szef rządu wskazał, że projektowany podatek nie obejmie mediów lokalnych. Ten podatek jest dla tych, którzy utrudniają korzystanie czasami z dostępu do danych dla was. To właśnie media lokalne, media regionalne, lokalne portale, lokalne gazety, ale także prasa w ogóle, dzisiaj jest bardzo często przyćmiona, jest zduszona poprzez ogromną siłę kapitałową koncernów zagranicznych — dodał Morawiecki. Kształt tej opłaty cyfrowej musi być sprawiedliwy, a więc musi być progresywny i musi w taki sposób być skonstruowany, żeby ci więksi i najwięksi mieli większy wkład do życia społecznego. Bo ktoś musi budować te drogi, ktoś musi dbać o żłobki, o szpitale, o płace dla pielęgniarek, czy dla nauczycieli. To nie bierze się znikąd — mówił premier. Zaznaczył, że połowa projektowanej opłaty zostanie przeznaczona na walkę z Covid-19, a część dla artystów, na rozwój lokalnych mediów oraz dla dziennikarzy. Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami, połowa wpływów ze składek od reklam ma trafić m.in. do NFZ. Rządowe plany zaniepokoiły dużą część mediów, które w środę protestowały we wspólnej akcji „Media bez wyboru”. Od rana telewizje TVN24 i Polsat News zamiast programu nadawały specjalny komunikat. Na portalach, m.in. TVN24, Onet i Interia czytelnicy nie przeczytali żadnego artykułu. Do akcji przyłączyły się również niektóre dzienniki i stacje radiowe. Protest mediów wsparły również niektóre opozycyjne partie polityczne. W piątek sprzeciw wobec projektowanych zmian wyraził koalicjant PiS - Porozumienie. wkt/PAP
Zgrzyt w KO. Olbrycht odpowiada na wpis Nowackiej: Jeżeli ktoś uważa, że mamy poglądy średniowieczne, to nie jest nasz problem^Notujemy ...^2021-02-15 14:31:52.786595+01:00^https://wpolityce.pl/polityka/539235-zgrzyt-w-ko-olbrycht-odpowiada-na-wpis-nowackiej^Jan Olbrycht, europoseł PO, w Poranku Siódma9 wypowiadał się nt. zapowiadanego stanowiska PO ws. aborcji. CZYTAJ TAKŻE: — Będzie rozłam w KO? Nowoczesna, Inicjatywa Polska i Zieloni za aborcją „na życzenie”. Platforma jest w tej sprawie podzielona — Totalne zamieszanie w PO ws. aborcji! Większość polityków chce liberalizacji prawa, konserwatyści piszą o „centrowym stanowisku” Olbrycht tłumaczył, co łączy polityków PO.  Zapytajmy co Platformę łączy. Platformę łączy przede wszystkim kwestie związane z rządami prawa, z demokracją, kwestie europejskie, rynkowe, taki wyważony liberalizm jeżeli chodzi o kwestie gospodarcze i rynkowe. Na pewno to nas wszystkich łączy. Natomiast wewnątrz oczywiście mamy różne zdania — mówił.  Polityk został zapytany o wpis Barbara Nowackiej z Inicjatywy Polskiej, która zaatakowała polityków PO popierających tzw. kompromis aborcyjny. „Beznadzieja i obłuda zgrywać europejczyka w PE gdy jest się za średniowieczem dla Polek w kraju” napisała Barbara Nowacka, a do swojego wpisu załączyła zdjęcie baneru z napisem: „Uprzejmie prosimy uciekać prędziutko”. Zacytował pan panią, która nie jest w Platformie, tylko jest w Koalicji Obywatelskiej. Zresztą nie wiem, czy pani poseł chciała nas obrazić, czy nie. Mnie specjalnie to nie obraża. Jeżeli pani poseł tak interpretuje poglądy, to w żaden sposób nie wpływa na moje poglądy. Tak że myślę, że w sprawach podstawowych, zasadniczych trzeba mieć określony profil i wyraźnie o nimi mówić. Nie można kręcić w tej sprawie. To sprawa bardzo ważna. My jesteśmy ludźmi o bardzo określonych poglądach, jeżeli chodzi o sprawy światopoglądowe i tego nie kryjemy i my o tym prosto mówimy. A jeżeli ktoś uważa, że to są poglądy średniowieczne, proszę wybaczyć, to naprawdę nie jest nasz problem  — powiedział Jan Olbrycht. Europoseł PO odniósł się do zapowiedzi powstania stanowiska PO ws. aborcji. Zależy jakie będzie to stanowisko, ale zakładam, jak słyszę władze partii, jeżeli nawet będzie takie stanowisko, to ono będzie zawierało również klauzulę, że w tych sprawach nie będzie obowiązywała w żaden sposób dyscyplina głosowania i moim zdaniem to jest bardzo ważne, żeby czasem nie było jakby takiego oczekiwania, że da się kogoś na przykład przekonać czy złamać, jakby chcieli niektórzy w Koalicji Obywatelskiej. Że to jest jakby właśnie hasło pod tytułem że średniowiecze i zacofanie itd. Myślę, że tak właśnie powinno być, że w takiej partii centrowej, partia centrowa zbiera ludzi z różnych stron. Na tym polega jej centrowość. W związku z tym partia centrowa musi dbać o to, żeby różne poglądy w tej partii były wyraźne, ale ta partia musi wyraźnie powiedzieć, co ją łączy. Nie tylko w czym się różnimy, ale co nas łączy i wydaje mi się, że jest wystarczająco dużo rzeczy, które nas łączy  — powiedział. tkwl/Poranek Siódma9
Porozumienie oczekuje dymisji polityków bez rekomendacji. Strzeżek: Formalności zostaną dopełnione najpóźniej w ciągu kilku dni^Zespół wPolityce.pl^2021-02-15 14:28:58.865972+01:00^https://wpolityce.pl/polityka/539271-porozumienie-oczekuje-dymisji-politykow-bez-rekomendacji^Oczekujemy dymisji polityków, którym Porozumienie cofnęło rekomendacje do sprawowania funkcji w rządzie - oświadczył w poniedziałek wicerzecznik partii Jan Strzeżek. Jak dodał, nadal zawieszony jest udział lidera Porozumienia Jarosława Gowina w spotkaniach Rady Koalicji. CZYTAJ TAKŻE: — Poseł Bortniczuk opowiada: Dostałem wiosną od Jarosława Gowina propozycję - konkretne miejsce na wspólnej liście z PSL — Minister Ziobro: Jestem zaniepokojony procesami, do jakich doszło w Porozumieniu. Nie przenosiłbym jednak tego sporu na całą ZP — Porozumienie stawia ultimatum? Sroka: Od tego, czy odwołani zostaną Cieślak, Gryglas i Żalek zależy spójność Zjednoczonej Prawicy Wicerzecznik w rozmowie z dziennikarzami zaznaczył, że decyzją prezydium Zarządu Krajowego Porozumienie zawieszono w prawach członka m.in. Jacka Żalka (wiceministra funduszy i polityki regionalnej), posła Włodzimierza Tomaszewskiego, Michała Cieślaka (ministra w KPRM ds. samorządu terytorialnego) i Zbigniewa Gryglasa (wiceszefa Ministerstwa Aktywów Państwowych), a krajowy sąd koleżeński usunął ich z partii. Strzeżek zapytany został, czego Porozumienie oczekuje w związku z tym, że trzech spośród tych polityków jest członkami rządu. W związku z tym, że wycofano im rekomendacje do zasiadania w rządzie, oczekujemy także dymisji tych trzech panów — powiedział i dodał, że „w ciągu najbliższych kilku godzin, najpóźniej kilku dni wszystkie formalności zostaną dopełnione”. Wicerzecznik Porozumienia potwierdził też, że nadal obowiązuje stanowisko, że Jarosław Gowin nie będzie uczestniczyć w spotkaniach Rady Koalicji. Tak jak zapowiedzieliśmy w zeszły poniedziałek - Jarosław Gowin zawiesił swoje członkostwo w posiedzeniach Rady Koalicji i na razie nie zaszły żadne przesłanki, żeby taki stan rzeczy się zmienił — powiedział. Dopytywany, jak w takim razie wycofane zostaną rekomendacje, Strzeżek odpowiedział, że takie decyzje zapadają zazwyczaj w Radzie Koalicji, ale nie wie jeszcze, czy dokumenty w tej sprawie już wyszły. Jestem pewien, że gdy Jarosław Gowin spotka się z Jarosławem Kaczyński i Zbigniewem Ziobro, zostaną o tym oficjalnie poinformowani, chociaż jestem przekonany, że z przestrzeni publicznej już wszyscy to wiedzą — powiedział. Kwestie dotyczące rekomendacji i wycofania rekomendacji nie muszą zapadać bezpośrednio na posiedzeniu. Zawsze to można zrobić chociażby listownie — dodał Strzeżek. Pytany, czy Jarosław Gowin proponował posłowi Kamilowi Bortniczukowi - w ostatnim czasie również usuniętemu z Porozumienia, o czym informował Strzeżek - miejsce na liście PSL, wicerzecznik partii odpowiedział, że tak nie było i takie rzeczy mówi sam Bortniczuk.  Od dłuższego czasu poseł Bortniczuk jest w stanie powiedzieć absolutnie wszystko — dodał. Wicerzecznik Porozumienia dopytywany, czy to prezes PiS Jarosław Kaczyński był inspiracją dla europosła Adama Bielana, aby rozpocząć zamieszanie w partii, Strzeżek odpowiedział, że jest „przekonany, że Adam Bielan regularnie namawiał i pokazywał Jarosławowi Kaczyńskiemu, że on jest silny, że jest potężny, że za nim stoją posłowie”.  Ale mam wrażenie, że Adam Bielan powinien mierzyć siły na zamiary. Zamiast przejmować partię, czego nie jest w stanie absolutnie zrobić, powinien zacząć od rzeczy, które jest w stanie zrealizować może np. przejąć mazowiecką młodzieżówkę — powiedział Strzeżek. W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. 5 lutego - jak przekazał PAP wicerzecznik Porozumienia Jan Strzeżek - decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. W sobotę sąd koleżeński zdecydował o wykluczeniu z Porozumienia ośmiu członków, w tym trzech posłów; wśród wyrzuconych z ugrupowania są m.in. Jacek Żalek, Zbigniew Gryglas, Michał Cieślak i Włodzimierz Tomaszewski. Decyzję tę również uzasadnianio wielokrotnym łamaniem statutu partii.  wkt/PAP
TYLKO U NAS. Meysztowicz po transferze Hennig-Kloski: Jest mi przykro. Nowoczesna przeżyła w swoim żywocie już wiele odejść^Zespół wPolityce.pl^2021-02-15 14:15:12.611649+01:00^https://wpolityce.pl/polityka/539256-meysztowicz-po-transferze-hennig-kloski-jest-mi-przykro^Paulina Hennig-Kloska jeszcze kilka dni temu dementowała informacje, że ma przejść z Nowoczesnej do Polski 2050. Dziś jednak zdecydowała się na taki transfer. „Rzeczywiście przymierzała się jakiś czas do tego, w pewnym momencie zdementowała to i uważaliśmy sprawę za zakończoną, ale jednak zastanowiła się i chyba reakcja kolegów w klubie nie była taka, na jaką się spodziewała. Nie dostała wsparcia od naszego koalicjanta i być może to było powodem” - komentuje tę sytuację w rozmowie z portalem wPolityce.pl Jerzy Meysztowicz, wiceszef Nowoczesnej. CZYTAJ TAKŻE: — TYLKO U NAS. Czy Hennig-Kloska miała przejść do Polski 2050? Pytamy samą posłankę i inne osoby z kierownictwa Nowoczesnej — A jednak! Hennig-Kloska przechodzi do Polska 2050. Ruch Hołowni zapowiada utworzenie koła w Sejmie jeszcze w tym tygodniu — A to dobre! Kloska przekonuje, że „uwierzyła” w Hołownię. Dziennikarka ripostuje: „Przecież w Sejmie mówiła pani do nas…” Nie chcę przesądzać o tym, jakie były ostatecznie powody takiej decyzji. Jest mi przykro, dlatego że Paulina jest jednym z bardziej aktywnych posłów w parlamencie, szczególnie jeżeli chodzi o sprawy gospodarcze – blisko z nią współpracowałem — mówi w rozmowie z portalem wPolityce.pl Jerzy Meysztowicz. Wielka szkoda, że tak się stało. Uważam, że Szymon Hołownia jest elementem opozycji, która będzie się przygotowywała do tego, by pozbawić PiS władzy. W związku z tym uważam, że nawet te przepływy nie powinny wpłynąć na możliwość bliskiej współpracy — dodaje. Zapytany, czy nie jest jednak zły na posłankę Paulinę Hennig-Kloskę za to, że kilka dni temu dementowała informacje o transferze do Polski 2050, a teraz jednak zdecydowała się na taki ruch, odpowiada: Nowoczesna przeżyła w swoim żywocie już wiele odejść. Przerabialiśmy to już, oczywiście jest to przykre. Zobaczymy, jak to będzie się dalej układać as
Wraca sprawa wieszania zdjęć europosłów PO na szubienicach. Pełnomocnik polityków skierował do sądu subsydiarny akt oskarżenia^Zespół wPolityce.pl^2021-02-15 14:00:53.446937+01:00^https://wpolityce.pl/polityka/539266-wraca-sprawa-wieszania-zdjec-europoslow-na-szubienicach^Pełnomocnik europosłów, których wizerunki zawieszono na symbolicznych szubienicach podczas manifestacji w Katowicach w 2017 r. skierował do sądu subsydiarny akt oskarżenia przeciwko organizatorom i uczestnikom tej demonstracji. CZYTAJ TAKŻE: — Co ze śledztwem ws. zawieszenia zdjęć europosłów na szubienicach? Prokuratura chce uzupełnienia materiałów — Śledztwo ws. zdjęć europosłów PO na szubienicach umorzone. Prokuratura: „Inscenizacja miała charakter symboliczny” — Politycy Platformy Obywatelskiej na szubienicach. Protest narodowców w Katowicach Wcześniej katowicka prokuratura, która prowadziła śledztwo w tej sprawie pod kątem art. 119 Kodeksu karnego - czyli stosowania groźby bezprawnej z powodu przynależności politycznej - umorzyła je, nie dopatrując się przestępstwa. Sprawa dotyczy zorganizowanej w listopadzie 2017 r. w Katowicach demonstracji środowisk narodowych. Jej uczestnicy powiesili na symbolicznych szubienicach zdjęcia sześciorga europosłów, którzy zagłosowali za rezolucją Parlamentu Europejskiego ws. praworządności w Polsce.
Scheuring-Wielgus wbija szpilę: "Zdradziła Petru. Zdradziła Szłapkę. Zdradzi Hołownię. Cała Paulina". Bury: "Napisała była..."^Zespół wPolityce.pl^2021-02-15 13:55:39.632045+01:00^https://wpolityce.pl/polityka/539257-scheuring-wielgus-dogryza-zdradzi-holownie-cala-paulina^Najnowszy transfer do ruchu Szymona Hołowni wzbudza ogromne emocje i ożywioną dyskusję w świecie polityki. Swoją byłą koleżankę partyjną postanowiła skrytykować Joanna Scheuring-Wielgus. „Cała Paulina” - skwitowała, zarzucając jej zdrady swoich dotychczasowych liderów. CZYTAJ RÓWNIEŻ: A jednak! Hennig-Kloska przechodzi do Polska 2050. Ruch Hołowni zapowiada utworzenie koła w Sejmie jeszcze w tym tygodniu W poniedziałek rano ruch Szymona Hołowni Polska 2050 poinformował, że dołącza do niego czworo nowych członków, w tym Paulina Hennig-Kloska. „Uwierzyłam w niego, bo jest autentyczny i ma marzenia o lepszej Polsce…” — napisała w oświadczeniu dotychczasowa poseł KO i polityk Nowoczesnej.
Szajba „Wyborczej” na punkcie TVP ma zohydzić nawet serial „Osiecka” i ustawić na baczność aktorów. Zohydziła samą „GW”^Stanisław Janecki^2021-02-15 13:45:48.591200+01:00^https://wpolityce.pl/polityka/539258-szajba-wyborczej-na-punkcie-tvp^Oni mają już taką szajbę na punkcie obecnie rządzących Polską, że wszystko im się z tym kojarzy. Jak w starych dowcipach Jasiowi z d…ą. Wszystko jedno, czy chodzi o tematy kulturalne, naukowe czy jakiekolwiek inne. Medialni komsomolcy opozycji mają już tak „zabełtany błękit w głowie”, że są ciemni (w oryginale była oczywiście jasność) i gotowi. Nic im nie trzeba nakazywać, sami wiedzą. Czytając teksty nie ma nawet suspensu, bo wszystko musi być wyłożone od razu w nagłówku, tytule czy wprowadzeniu. Od razu ta tępota musi być wmłotkowana, żeby jakiś redakcyjny oficer polityczny nie miał wątpliwości. Nie inaczej jest z serialem „Osiecka”, którego ostatni odcinek Telewizja Polska wyemitowała w niedzielę 14 lutego 2021 r. Młodsza komsomolec z Agory (z gdańskiej organizacji) dorwała Elizę Rycembel, aktorkę grającą młodą Osiecką. I oczywiście najbardziej interesowała ją Telewizja Polska. Czyli to, jakby tu TVP obsobaczyć. Komsomolcy z Agory mają już wytresowane takie odruchy, że na słowo TVP od razu szukają miejsca na nogawce, które można rozerwać albo obsikać. Nie interesuje ich to, że tylko TVP mogła zrobić taki serial, z takim pietyzmem, oddaniem ducha i szczegółów opowieści dziejącej się przez pół wieku, z tyloma aktorami, w dodatku często grającymi żyjące postacie. Komercja po to nie sięga, bo liczy się dla niej tylko dochodowa rozrywka. Co nie znaczy, że produkcje TVP nie są rynkowym sukcesem. W końcu nieprzypadkowo w rankingach najpopularniejszych produkcji te z TVP są tym, czym amerykańskie uczelnie w rankingach uniwersytetów: 8-9 w pierwszej dziesiątce. Dla komsomolców z Agory (i nie tylko) liczy się jedynie obszczekanie i obsikanie produkcji TVP, przez co ulegają wspomnianej już szajbie. A każda kolejna szajba jest bardziej groteskowa. Nie inaczej było w rozmowie z Elizą Rycembel (młodą Osiecką). Od razu została zmuszona do tłumaczenia się z „grzesznej” współpracy z TVP, zamiast się cieszyć z bardzo dobrego efektu zmierzenia się z najtrudniejszą rola w dotychczasowej karierze. Komsomołka z „GW” nie mogła jej na zwyczajną radość pozwolić. Dlatego dopytywała, „czy udało się zrobić serial bez lub mimo politycznych nacisków?”. To żenujące przyzwyczajenie z własnego podwórka, gdzie polityczne naciski są jak powietrze, którym agorowi komsomolcy oddychają. Nawet w młodych artystach trzeba wywołać poczucie wstydu, a właściwie ich zastraszyć, żeby nie czuli się komfortowo. Bo co sobie „środowisko” pomyśli, a jeszcze bardziej zamordyści z opozycyjnych mediów? Ale Eliza Rycembel unika jednoznacznych sądów, nie chce być wciągana w szajby komsomolców. Dlatego mówi o merytorycznych problemach, jakie tak wielka produkcja niesie:  Na pewno udało nam się skończyć serial pomimo różnych przeciwności, które stawały nam na drodze. Nie były to problemy związane tylko i wyłącznie z naciskami, bo wydaje mi się, że Michał i Robert są uparci, wiedzieli, czego chcą. Także producentce Joanna Ochnik „bardzo zależało na tym, by jak najbardziej odciąć się od jakichkolwiek wpływów, by nikt nie decydował o tym, jakie treści pojawią się w serialu”. No i faktycznie żadnych politycznych nacisków nie było, bo tylko komsomolcy są tym opętani, że nie ma rzeczywistości bez nacisków. Ale w Polsce są jeszcze normalni ludzie. Młodsza komsomolec wymusiła tylko ogólnikowe boczenie się na TVP:  Nie jestem zwolenniczką telewizji publicznej, nie podoba mi się to, co się tam teraz dzieje.  Eliza Rycembel była zresztą poddawana obróbce także przez znajomych z branży, gdyż wielu z nich jest tak samo opętanych jak aktywiści z „GW”. Stąd odtwórczyni roli Osieckiej „jest przykro, że żyjemy w czasach, gdy poza wyborem scenariusza, reżysera czy projektu muszę jeszcze myśleć, dla kogo to jest produkowane”. Musi się myśleć właśnie dlatego, że owładnięci szajbą aktywiści nie pozwalają nie myśleć. Stąd przytaczane przez Elizę Rycembel opinie: „O nie, jaka szkoda, że ‘Osiecka’ będzie emitowana w telewizji publicznej”, „Szkoda, że dla TVP, ale żebym się nie przejmowała, bo to my płacimy podatki i to, że ta telewizja jest teraz na chwilę ukradziona, nie znaczy, że do nas nie wróci, a moja praca pozostanie na zawsze”. Trzeba coś powiedzieć, żeby towarzystwo nie zadziobało. A gdy chodzi o sama produkcję, „podejść do tego jak do normalnego projektu filmowego, który jest niezależny, żeby spróbować podjąć decyzję na podstawie nie tego, w jakiej stacji będzie emitowany serial, tylko zobaczyć, kto jest reżyserem, kto napisał historię, jacy są pozostali aktorzy”. Młodsza komsomołka nie ustępowała, pytając, czy jednak aktorkę „nie spotkała za to krytyka w środowisku”. No, nie spotkała, choć dla świętego spokoju odparła, iż pojawiła się „refleksja, że to jest smutne, bo musimy i chcemy pracować, i że są aktorzy, którzy nie mają innej możliwości niż praca w TVP. To jest za każdym razem dylemat”. Kontrolerzy i cenzorzy z „GW” nie odpuściliby własnej odpowiedniczce aktywistki Zoi (z serialu „Dom”), gdyby nie wrzuciła tematu tzw. strajku kobiet. No to wrzuciła: „Myśli pani, że gdyby Osiecka dzisiaj żyła, protestowałaby z innymi kobietami na ulicach po wyroku TK?”. Na co Eliza Rycembel stwierdziła, że „nie chce odpowiadać na to pytanie, bo nie chce wkładać jej do głowy swoich myśli czy swoich wyobrażeń na jej temat, ale czuje w sercu, że mogłyby się gdzieś tam spotkać i zaprzyjaźnić”. Młoda komsomołka sama mogła spytać ducha Agnieszki Osieckiej, i to nie byłaby pierwszyzna w rozmowach „GW” z duchami.  Zamiast pozwolić cieszyć się życiem i sukcesem, szczególnie w tych trudnych czasach, poddaje się młodą aktorkę obróbce niczym na przesłuchaniu w organach. Bo wszystko trzeba obrzydzić, we wszystkim, także w sztuce, znaleźć barykadę do walki ze znienawidzonym PiS. Ta szajba jest już tak nudna i natrętna, że zaczyna wywoływać odruchy wymiotne. A sztuka broni się sama, tak jak broni się oglądany przez miliony i doceniony serial „Osiecka”. A nie zrobił go ukochany TVN, bo po prostu nie jest w stanie. Tak jak komsomolcy z „GW” nie są w stanie narzucić swojej szajby i opętania większości społeczeństwa.
Niezawisłe i niezależne sądy? „Iustitia” tłumaczy się Kasprzakowi ws. wyroku nakazowego: ”Powinien być szczególnie rozważnie stosowany”^Zespół wPolityce.pl^2021-02-15 13:23:38.312789+01:00^https://wpolityce.pl/polityka/539253-to-ma-byc-niezawislosc-iustitia-tlumaczy-sie-kasprzakowi^Paweł Kasprzak po wyroku nakazowym i w związku z faktem, że nie chciał uiścić grzywny trafił na dwa dni do aresztu. Wszystko zgodnie z prawem i po decyzji sądu. Teraz skrajnie upolitycznione stowarzyszenie „Iustitia”, wbrew zasadzie niezawisłości i niezależności sędziowskiej, tłumaczy się bojówkarzom z Obywateli RP i zapowiada, że będzie „baczniej rozważać” stosowanie tego środka. Czy na tym ma polegać niezależność polskich sądów?  CZYTAJ TAKŻE:Kasprzak myślał, że jest ponad prawem i nie wykonał wyroku sądu. Efekt? Na dwie doby trafił za kraty:” Idę siedzieć. To opór przeciw policyjnemu państwu CZYTAJ RÓWNIEŻ:Sędzia taśmowo uniewinniał zadymiarzy z Obywateli RP i Frasyniuka. Został przeniesiony do innego wydziału sądu! Efekt? „Kasta” w histerii! Sędziowie z „Iustitii” najwyraźniej przestraszyli się skrajnej i ewidentnie politycznej organizacji politycznej jaką są „Obywatele RP”. Wszystko za sprawą pisma, które ludzie Kasprzaka przesłali sędziowskiemu stowarzyszeniu.  Tak, jak nie milczeliśmy broniąc przez ostatnie lata niezależności sądów i niezawisłości sędziów, nie możemy milczeć widząc niepokojącą i niezgodną z prawem praktykę wydawania wyroków nakazowych. Nasze obserwacje dotyczą, co oczywiste, niewielkiej ich części, tych, które zapadają w sprawach wykroczeniowych dotyczących udziału obywateli w zgromadzeniach publicznych. Mamy jednak powody, by uważać, że problem ma charakter systemowy – czytamy w piśmie Obywateli RP do „Iustitii”. Zwracamy się do Was — Sędziów, także tych odważnie orzekających w naszych sprawach wprost z Konstytucji i ponoszących z tego powodu konsekwencje nieporównywalnie cięższe niż my. Konsekwencją pochopnie wydawanych wyroków nakazowych mogą być, są i z pewnością coraz częściej będą przypadki pozbawienia wolności ludzi broniących praw podstawowych. To samo spotykać będzie innych, których policyjny system skrzywdzi bez politycznego kontekstu. Bez procesu i bez możliwości obrony. Wyrok nakazowy to wyrok jak każdy inny. Wydajecie go w imieniu Rzeczypospolitej Polskiej. Wasz głos w tej sprawie będzie bez wątpienia bardziej doniosły niż nasz apel. Prosimy, nie milczcie – napisali Obywatele RP do sędziów z „Iustitii”. Odpowiedzią sędziów na tę jawną ingerencję w niezawisłość i niezależność sędziowską powinno być miażdżące oświadczenie i potępienie próby wpływania na decyzje sędziów. Z takich, histerycznych oświadczeń znani są przecież sędziowie ze skrajnie upolitycznionego stowarzyszenia. Nic takiego nie nastąpiło. Sędziowie najwyraźniej boją się marginalnej grupy Kasprzaka. Wprawdzie zapewnili o swojej niezawisłości, ale postanowili też „uspokoić” koleżanki i kolegów z Obywateli RP. Tryb nakazowy powinien być szczególnie rozważnie stosowany w sprawach, w których może on ingerować w inne konstytucyjnie chronione dobra, jak wolność zgromadzeń, czy wolność wyrażania opinii. Staramy się natomiast uwrażliwić sędziów na problemy związane z wydawaniem wyroków nakazowych, które są wyjątkiem od gwarantowanego konstytucją jawnego rozpoznania sprawy. Z tego powodu należy oczekiwać szczególnie rozważnego stosowania tego środka przez sądy, z uwzględnieniem wszystkich ustawowych przesłanek. Rozumiejąc wagę problemu, przekazujemy Państwa apel naszym członkom jako ważny głos obywateli – czyta,my w stanowisku sygnowanym przez sędziego Krystiana Markiewicza, Prezesa „Iustitii”. Widać, że „zbrojne ramię” sędziowskich protestów zaczyna wpływać na to środowisko i nie zamierza za darmo przekazywać mu swojego poparcia. Teraz trzeba zadać pytanie, jaką cenę sędziowie zapłacą za wsparcie ludzi Kasprzaka? Czy możemy jeszcze mówić o niezawisłości sędziowskiej członków „Iustitii”?  WB
A to dobre! Kloska przekonuje, że "uwierzyła" w Hołownię. Dziennikarka ripostuje: "Przecież w Sejmie mówiła pani do nas..."^Zespół wPolityce.pl^2021-02-15 12:56:46.333238+01:00^https://wpolityce.pl/polityka/539252-kloska-uwierzyla-w-holownie-dziennikarka-ripostuje^Uwierzyłam w Szymona Hołownię, bo jest autentyczny; wierzę, że przewróci scenę polityczną i jest szansą na przerwanie rządów złej władzy - oświadczyła dotychczasowa posłanka KO Paulina Hennig-Kloska, która przeszła do ruchu Hołowni. Zapewniła, że była i będzie rzecznikiem współpracy na opozycji. Tymczasem dziennikarka „Newsweeka” odpowiedziała: „Pani poseł, przecież na korytarzu w Sejmie mówiła pani do nas w czwartek, że nie może pójść do Hołowni, bo się nie zgadzacie w sprawach fundamentalnych”. CZYTAJ RÓWNIEŻ: A jednak! Hennig-Kloska przechodzi do Polska 2050. Ruch Hołowni zapowiada utworzenie koła w Sejmie jeszcze w tym tygodniu CZYTAJ TAKŻE: Płaczliwa atmosfera w KO? Kierwiński skarży się: Pan Hołownia robi wszystko, aby współpraca opozycji była coraz trudniejsza W poniedziałek rano ruch Szymona Hołowni Polska 2050 poinformował, że dołącza do niego czworo nowych członków, w tym Hennig-Kloska. To jest dla mnie naprawdę ważny dzień, podjęłam decyzję o przystąpieniu do Polski2050 Szymona Hołowni — napisała w oświadczeniu opublikowanym na Facebooku dotychczasowa posłanka KO.
Festiwal fantazji i ataków. Sikorski: Gowin jest w sytuacji Leppera. To władza kanalii, półgłówków i oportunistów. Są zdolni do użycia służb^Zespół wPolityce.pl^2021-02-15 12:37:36.137637+01:00^https://wpolityce.pl/polityka/539220-jezyk-nienawisci-sikorski-to-wladza-kanalii-i-polglowkow^PO nie powinna pokłócić się ws. aborcji, bo w tej kadencji Sejmu przecież możliwe są tylko dalsze zaostrzenia prawa aborcyjnego i oczywiście żadnego referendum nie będzie. Byłby to spór o pietruszkę - powiedział na antenie radia TOK FM europoseł PO Radosław Sikorski. Jak podkreślił Sikorski, PO powinna spierać się o sprawę aborcji, ale po odsunięciu PiS od władzy. Pozwólmy zespołowi pani marszałek Kidawy-Błońskiej pracować. To nie jest lewaczka. To jest bardzo poważna decyzja. Widziałem się z panią marszałek. Ona zaprasza do współpracy etyków, lekarzy. Chce do tego podejść poważnie, a to zajmuje czas — powiedział były marszałek Sejmu. Dziękuję, że odkrywa opinia publiczna to, że Platforma jest pod tym względem partią pluralistyczną. Mamy osoby o konserwatywnej wrażliwości, a także centrowej i liberalnej. W tej sprawie nigdy w naszej partii nie powinno być dyscypliny głosowania. Powinniśmy głosować zgodnie z własnym sumieniem — zapewniał. Oczywiście i tym razem nie obyło się bez ataków na PiS. Pretekstem była sytuacja w Porozumieniu. Gowin jest w sytuacji Leppera z 2007 roku — stwierdził Sikorski. Lepper miał możliwość zawiązania koalicji z Giertychem i wtedy by ocalał politycznie, ale Gowin i tak ma szczęście, bo Leppera wykończono prowokacją, w której był niewinny, a i tak dostał rykoszetem, co doprowadziło na koniec do jego samobójstwa, a Gowinowi tylko partię próbują odebrać, więc i tak ma szczęście — dywagował europoseł PO. Na pytanie, czy spodziewa się użycia służb specjalnych wobec środowiska Gowina, odpowiedział: To jest władza kanalii, półgłówków i oportunistów. Oczywiście, że są do tego zdolni. Radosław Sikorski nawiązał w tym kontekście do zatrzymania Romana Giertycha. Proszę zwrócić uwagę na wypowiedź Prokuratora Krajowego, który powiedział, że mimo że nie ma dowodów na byłego wicepremiera, mówię teraz o mec. Giertychu, to spokojnie - i tak go dopadniemy — powiedział rozmówca Dominiki Wielowieyskiej. A potem się okazuje, że krew pobrana po zasłabnięciu w szpitalu została przekazana do krakowskiego Instytutu Ekspertyz Sądowych [im. prof. Sehna], żeby ją sprawdzić pod kątem narkotyków, czyli nie ma takiego świństwa, którego ta władza dla jej utrzymania nie popełni — dodał. Jak widać, każdy pretekst jest dobry do ferowania absurdalnych oskarżeń. Radosław Sikorski powinien jednak skupić się na sytuacji w PO. Sprawy personalne zawsze można uregulować, natomiast różnic ideowych nie da się zażegnać ot tak. A właśnie z nimi boryka się Platforma, stawiając pod znakiem zapytania swoją dalszą polityczną egzystencję.  gah/TOK FM
Płaczliwa atmosfera w KO? Kierwiński skarży się: Pan Hołownia robi wszystko, aby współpraca opozycji była coraz trudniejsza^Zespół wPolityce.pl^2021-02-15 12:30:34.709393+01:00^https://wpolityce.pl/polityka/539247-kierwinski-skarzy-sie-na-holownie-robi-wszystko-aby^Pan Szymon Hołownia robi wszystko, żeby współpraca opozycji ze sobą była coraz trudniejsza - skomentował przejście do Polski 2050 Pauliny Hennig-Kloski sekretarz generalny PO Marcin Kierwiński. CZYTAJ RÓWNIEŻ: A jednak! Hennig-Kloska przechodzi do Polska 2050. Ruch Hołowni zapowiada utworzenie koła w Sejmie jeszcze w tym tygodniu Do ruchu Szymona Hołowni Polska 2050 dołącza czworo nowych członków, w tym dotychczasowa posłanka Koalicji Obywatelskiej Paulina Hennig-Kloska - poinformowało to ugrupowanie w poniedziałek rano. Nie rozumiem takiego ciągłego zmieniania zdania - jednego dnia pani poseł mówi, że przechodzi, drugiego, że nie przechodzi, w końcu że przechodzi. Widać, że to nie jest do końca przemyślana decyzja — powiedział PAP sekretarz generalny PO Marcin Kierwiński, komentując decyzję Pauliny Hennig-Kloski o przejściu do Polski 2050. Wszystkie sondaże pokazują, że opozycja powinna bardziej ze sobą współpracować, natomiast pan Hołownia robi wszystko, aby ta współpraca była coraz trudniejsza — ocenił. CZYTAJ WIĘCEJ: PO w ekstazie po sondażu OKO.press! Sieć zalały wpisy polityków tej partii. Budka zachwycony: „Koalicja 276” to dobry kierunek Jego zdaniem z sondaży jasno wynika, że „współpraca opozycji to interes tych wszystkich, którzy chcą odsunięcia PiS od władzy”.  Dziś PiS ma poważne problemy wewnętrzne. Widać że obóz władzy jest podzielony i skłócony. Brak współpracy partii opozycyjnych to zwiększanie szans PiS na wyjście z tych problemów. Każdy może sobie wyciągnąć wniosek, jak w tym kontekście należy odbierać ostatnie transfery — powiedział Kierwiński. Paulina Hennig-Kloska była związana z Nowoczesną. Jeszcze w poniedziałek miała wystąpić na wspólnej konferencji z szefem klubu KO Cezarym Tomczykiem.  kpc/PAP
30-lecie powstania Grupy Wyszehradzkiej. Kraje V4 są 6. siłą gospodarczą i 3. rynkiem konsumenckim Europy^Zespół wPolityce.pl^2021-02-15 12:13:29.180088+01:00^https://wpolityce.pl/polityka/539245-30-lecie-v4-kraje-regionu-sa-6-sila-gospodarcza-w-europie^Minister spraw zagranicznych Węgier Peter Szijjarto podziękował sekretarzowi stanu USA Antony’emu Blinkenowi za życzenia z okazji 30-lecia powstania Grupy Wyszehradzkiej, podkreślając, że Węgry są dumne z sukcesów osiągniętych u boku swoich sojuszników z V4. CZYTAJ WIĘCEJ: — Prezydent Duda na szczycie V4: Po pandemii gospodarki środkowoeuropejskie będą najszybciej odrabiały straty w skali globalnej — Prezydenci państw V4 podsumowują szczyt w Juracie: Współpraca Grupy Wyszehradzkiej będzie kontynuowana — Spotkanie prezydentów państw V4 w Juracie. Andrzej Duda: Ostatnie trzydzieści lat to skokowy awans cywilizacyjny naszych państw Węgry są dumne z sukcesów osiągniętych u boku sojuszników z V4 zarówno regionalnie, jak i na scenie międzynarodowej, takich jak przystąpienie do NATO i Unii Europejskiej. Uważamy, że ta postawa wyniosła Grupę Wyszehradzką do roli motoru napędowego środkowoeuropejskiej współpracy i rozwoju — oświadczył Szijjarto w swoim poście na Facebooku z soboty. Blinken, gratulując tydzień temu czterem krajom Grupy Wyszehradzkiej 30 lat współpracy podkreślił, że wzmocniła ona bezpieczeństwo „w sercu Europy i poza nią”. Dodał, że USA i kraje V4 są niezachwianymi sojusznikami i cieszy się na współpracę z nimi. Szijjarto przypomniał, że od lipca bieżącego roku Węgry przejmą przewodnictwo w Grupie Wyszehradzkiej. Pragniemy budować na sukcesach ostatnich 30 lat działając na rzecz silniejszej Europy Środkowej i poszerzonej współpracy ze Stanami Zjednoczonymi w oparciu o nasze wspólne interesy i wartości — oznajmił. Dodał, ze narodziny Grupy mają swe korzenie w historycznym momencie, gdy jej kraje członkowskie wreszcie uwolniły się z kajdan komunistycznej dyktatury i region dobrze wiedział, że klucz do przyszłego sukcesu leży w członkostwie w UE i NATO. Kraje Grupy Wyszehradzkiej są szóstą siłą gospodarczą i trzecim rynkiem konsumenckim w Europie - wynika z raportu Polskiego Instytutu Ekonomicznego. Dodano, że na tle państw regionu Polskę wyróżnia dynamika wzrostu. Grupa Wyszehradzka (V4) powstała 15 lutego 1991 r., tworzą ją Polska, Czechy, Słowacja i Węgry. W latach 1991-2019 jej PKB wzrósł o 155 proc. Wartość eksportu towarów wzrosła między 1995 a 2019 r. ponad 19-krotnie, importu 16-krotnie, a inwestycje w środki trwałe rosły 3-krotnie szybciej niż w krajach UE-15 — podkreślono w raporcie „Grupa Wyszehradzka – 30 lat transformacji, integracji i rozwoju” Polskiego Instytutu Ekonomicznego. Podano, że w 2019 r. PKB na mieszkańca stanowił blisko 72 proc. poziomu państw tzw. starej UE.  Obecnie region jest szóstą siłą gospodarczą i trzecim rynkiem konsumenckim w Europie — zaznaczono. Autorzy raportu zwrócili uwagę, że ostatnie trzy dekady to okres „znaczących przemian” w państwach Grupy Wyszehradzkiej. Atrakcyjność inwestycyjna regionu pozwoliła na włączenie się gospodarek V4 w globalne łańcuchy wartości. Szczególnie silna stała się więź handlowa i gospodarcza z Niemcami — wskazano. Jak podano, wolumen eksportu i importu między V4 a Niemcami stanowi 1,5-krotność wymiany niemiecko-chińskiej. Według analityków sukcesem jest też niska, nawet w porównaniu do krajów zachodnich UE, stopa bezrobocia, a problemem m.in. starzenie się społeczeństw. W raporcie poinformowano, że w 2019 r. wartość PKB (w cenach bieżących) krajów V4 wyniosła 996 mld euro, wzrastając o 155 proc. wobec 1991 r. „Na tle krajów regionu dynamiką wzrostu wyróżniała się Polska, której gospodarka urosła ponad trzykrotnie” - zaznaczono. W raporcie wskazano na „wyraźny wzrost znaczenia państw V4 w gospodarce UE” – z 4,6 proc. w 2004 r. do 6,2 proc. w 2019 r. Wśród kluczowych czynników wspierających proces konwergencji był popyt zagraniczny obejmujący przede wszystkim produkty wytwarzane w umiędzynarodowionych gałęziach przemysłu przetwórczego, głównie w branży motoryzacyjnej i maszynowej — oceniono. Dodano, że o ile „w latach 90. XX w. proces konwergencji był powolny, to zmniejszanie luki dochodowej przyspieszyło po akcesji państw V4 do UE w 2004 r.”. Podkreślono, że w 2000 r. wartość PKB per capita krajów Grupy mierzona parytetem siły nabywczej wynosiła 45 proc. średniego poziomu dla UE-15, a w 2019 r. wskaźnik wzrósł do 72 proc.  Najbliżej tego poziomu są Czechy, które w 2019 r. osiągnęły PKB na mieszkańca odpowiadający 92 proc. średniej dla państw UE-28 — ocenili analitycy. Ich zdaniem ważnym elementem podnoszenia konkurencyjności gospodarek oraz poprawy jakości życia w krajach V4 były fundusze unijne.  W latach 2004-2019 z budżetu UE, głównie w ramach wspólnej polityki rolnej oraz polityki spójności, do Polski, Czech, Węgier i Słowacji trafiło niemal 328 mld euro — zaznaczyli. Najwięcej (55,2 proc.), trafiło do Polski. Do czynników wpływających na podniesienie pozycji gospodarczej V4 oprócz funduszy unijnych eksperci zaliczyli „napływ ogromnych środków inwestycyjnych w postaci zagranicznego kapitału prywatnego”. Skumulowana wartość bezpośrednich inwestycji zagranicznych wzrosła 118-krotnie, z 5 mld dol. w 1991 r. do 565 mld - w 2019 r. W ocenie PIE, Grupa Wyszehradzka ma szansę na utrzymanie „dotychczasowych trendów zmniejszania luki dochodowej”.  Wyzwaniem pozostaje niwelowanie różnic w zakresie innowacyjności: Czechy zmniejszyły lukę w wydatkach na badania i rozwój między 2000 a 2019 rokiem z 0,7 pkt. proc. do 0,26 pkt. proc., a Polska z 1,17 pkt. proc. do 0,88 pkt. proc. — ocenił kierownik zespołu handlu zagranicznego w Polskim Instytucie Ekonomicznym Marek Wąsiński. W raporcie zwrócono uwagę, że w latach 2003-2004 stopa bezrobocia w krajach V4 była prawie dwukrotnie wyższa niż w państwach tzw. starej Unii (15,4 proc. wobec 8 proc.). Jednak w dłuższej perspektywie i w następstwie światowego kryzysu finansowego z lat 2008-2010, „to rynki pracy krajów UE-15 mocniej ucierpiały”. W efekcie od 2012 r. stopa bezrobocia w krajach V4 „utrzymuje się na niższym poziomie niż w UE-15”. Jednocześnie w ostatnich 30 latach populacja krajów V4 spadła o 1 proc., podczas gdy w krajach UE wzrosła o 12 proc. Duży odpływ młodych i dobrze wykształconych obywateli państw V4 w pierwszych latach po akcesji do UE pogorszył prognozy demograficzne regionu — wskazano. Według PIE „radykalna zmiana modelu gospodarczego w państwach Grupy Wyszehradzkiej pociągnęła za sobą znaczne koszty społeczne, na czele z bezrobociem strukturalnym wynikającym z zamykania nierentownych branż przemysłu”. W raporcie wskazano też na obniżenie o 23 proc. emisji gazów cieplarnianych na przestrzeni ostatnich 30 lat - głównie dzięki modernizacji i urynkowieniu przemysłu oraz sektora energetycznego, a także wzrostowi znaczenia branży usług. Raport PIE - jak podano - ilustruje ostatnie 30 lat transformacji ustrojowej i gospodarczej, powolne przemiany społeczne, stabilizację i konwergencję z Europą Zachodnią, zatrzymując się na sytuacji przed obecnym kryzysem wywołanym pandemią.  Pomimo różnic interesów od 30 lat trwa współpraca między Polską, Czechami, Węgrami a Słowacją, wzmocniona przez udane odrzucenie przymusowej relokacji uchodźców w Unii Europejskiej w 2015 roku. Obecnie polega ona głównie na koordynowaniu stanowisk w ramach Wspólnoty. Grupa Wyszehradzka jest jednym z owoców upadku komunizmu i transformacji ustrojowej w państwach Europy Środkowo-Wschodniej. Za umowną datę jej powstania przyjmuje się 15 lutego 1991 roku, kiedy ówcześni prezydenci Polski Lech Wałęsa i Czechosłowacji Vaclav Havel oraz premier Węgier Jozsef Antall podpisali deklarację określającą cele i warunki wzajemnej współpracy. Miało to miejsce w węgierskim Wyszehradzie, gdzie w XIV wieku spotykali się królowie Polski, Czech i Węgier na negocjacje gospodarcze i polityczne. Cele Grupy zmieniały się w kolejnych latach i określały współpracę początkowo trzech, a po rozpadzie Czechosłowacji w 1993 roku czterech krajów. Wraz z ich osiągnięciem współpraca ta słabła i po jakimś czasie była wznawiana, tak jak po przyjęciu w 1999 roku Polski, Czech i Węgier do NATO oraz po wstąpieniu Polski, Czech, Węgier i Słowacji do UE w 2004 roku. Chociaż członkowie V4 rywalizowali ze sobą podczas negocjacji warunków akcesji, to sama akcesja do UE była osiągnięciem celu deklaracji założycielskiej Trójkąta Wyszehradzkiego. Kwestionowano wtedy w różnych środowiskach sens dalszego kontynuowania tej formuły współdziałania, okazało się jednak, że może ona być skutecznym narzędziem w walce o własne interesy i miejsce na arenie europejskiej. Szczególnie istotna dla istnienia Grupy jest współpraca sektorowa w ramach UE. Jej instrumentem są konsultacje przywódców politycznych V4 i poszczególnych ministrów przed posiedzeniami różnych gremiów europejskich, co często pozwala uzgodnić wspólne stanowisko i wzajemnie się wspierać podczas wspólnotowych negocjacji. W ostatnich latach jeden temat szczególnie połączył kraje V4 - polityka migracyjna UE. Wszystkie cztery państwa kategorycznie odrzuciły niekorzystne według nich stałe kwoty rozdzielenia uchodźców i odejście Wspólnoty od tego mechanizmu potwierdziło zasadę, że w ramach Unii Grupa Wyszehradzka ma większe znaczenie jako sojusz niż należące do niej kraje osobno. Państwa V4 dzielą jednak indywidualne interesy. Według analiz PISM dla Republiki Czeskiej Grupa Wyszehradzka to platforma budowy regionalnych więzi gospodarczych oraz wzmacniania współpracy w dziedzinie rozwoju infrastruktury czy bezpieczeństwa, a w mniejszym stopniu trwały alians polityczny. Słowacja nie zamierza zacieśniać więzów politycznych w V4 kosztem integracji w ramach UE, m.in. dlatego jako jedyny kraj Grupy należy do strefy euro. Jak pisze ekspert PISM Łukasz Ogrodnik, kraj ten chce korzystać z regionalnego ugrupowania w celu realizacji narodowych interesów, jak np. w przypadku walki z podwójnymi standardami jakości żywności w UE. Z kolei Węgry w czasie konfliktu wokół przyjmowania uchodźców miały „narzucić partnerom z V4 własną wizję współpracy” - twierdzi analityczka Veronika Jóźwiak. Dzięki dobrym stosunkom z Polską Węgry mogą tworzyć opozycję polityczną wewnątrz UE dążąc do raczej „Europy ojczyzn” niż zacieśnionej unii politycznej. Kraje V4 próbują prowadzić politykę unijną w opozycji do polityki Niemiec czy Francji. Jednak jeśli chodzi o relacje pozaunijne porozumienie Polski, Czech, Węgier i Słowacji jest trudne - jak w przypadku Rosji, z którą utrzymują pozytywne relacje jedynie Węgry - lub nieistniejące - jak np. w przypadku współpracy z Chinami. Ważnym osiągnięciem V4 jest nie tylko platforma polityczna, ale również kulturalna. Pierwszą instytucją powołaną przez V4 był powstały w 2000 roku Międzynarodowy Fundusz Wyszehradzki. Jego założeniem jest wspieranie inicjatyw kulturalnych, naukowych, edukacyjnych i turystycznych w krajach Grupy oraz sąsiednich – głównie postsowieckich i byłej Jugosławii. Do budżetu Funduszu wchodzi 8 milionów euro pochodzących ze składek państw V4 oraz dodatkowe kwoty od innych państw-darczyńców. wkt/PAP
Poseł Bortniczuk opowiada: Dostałem wiosną od Jarosława Gowina propozycję - konkretne miejsce na wspólnej liście z PSL^Zespół wPolityce.pl^2021-02-15 11:58:57.503350+01:00^https://wpolityce.pl/polityka/539243-bortniczuk-dostalem-od-gowina-propozycje-na-liscie-z-psl-em^Wyobrażam sobie start Jarosława Gowina w wyborach razem z opozycją i to nie od dziś. Ja nawet taką propozycję dostałem wiosną od Jarosława Gowina - konkretny okręg, konkretne miejsce na liście wspólnej z PSL — opowiedział w programie „Tłit” WP poseł Porozumienia Kamil Bortniczuk. CZYTAJ RÓWNIEŻ: — UJAWNIAMY! List Bielana do członków Porozumienia. Polityk zapowiada wybór nowych władz i podsumowuje działania Gowina — NASZ WYWIAD. Bukowiec: Jarosław Gowin nie prowadzi żadnych rozmów z opozycją. Działamy dla dobra Polski w Zjednoczonej Prawicy — Michał Cieślak: Słyszałem o spotkaniach Gowina z Trzaskowskim, Dulkiewicz czy Jaśkowiakiem. Sam o tym wspominał Kamil Bortniczuk był pytany przez dziennikarza Wirtualnej Polski, czy wyobraża sobie wspólny start Jarosława Gowina i jego współpracowników w wyborach razem z opozycją.  Wyobrażam sobie i to nie od dziś. Ja nawet taką propozycję dostałem wiosną od Jarosława Gowina - konkretny okręg, konkretne miejsce na liście wspólnej z PSL-em — ujawnił Bortniczuk. Tylko w sytuacji, jeśli doszłoby do wcześniejszych wyborów parlamentarnych, bo wtedy ten scenariusz był brany pod uwagę — dodał. Nie mam wątpliwości z rozmów, które toczyłem wówczas, z rozmów które później toczyłem również z politykami opozycji, ale też z różnych rozmów o charakterze prywatnym (…), że na wiosnę akurat Jarosław Gowin był w pewnym momencie absolutnie przekonany, żeby zostać marszałkiem Sejmu, później może i premierem technicznym, i żeby tworzyć rząd techniczny z opozycją  — mówił dalej polityk Porozumienia.  Bortniczuk stwierdził, że „wiosenne wydarzenia” związane z terminem wyborów prezydenckich i rozmów Jarosława Gowina z opozycją „miały kilka odsłon”. O ile na początku ten sprzeciw wobec wyborów w maju był podyktowany rzeczywiście szczerą troską o to, czy można uczciwie i bezpiecznie wybory przeprowadzić w sytuacji zagrożenia koronawirusem (…), natomiast później to ewoluowało. Ta ewolucja doprowadziła nas do sytuacji, w której Jarosław Gowin chciał realizować cele polityczne, będąc pewnie też nieco rozczarowanym zachowaniem swoich współpracowników w ramach rządu i był absolutnie zdeterminowany do tego, żeby doprowadzić w Polsce do zmiany większości, powołać rząd techniczny i docelowo wcześniejszych wyborów w terminie, w którym one mogłyby się odbyć — opowiadał polityk Porozumienia. Na koniec padło pytanie o słowa, które kilka miesięcy temu miał wypowiedzieć wicepremier podczas spotkania ze swoimi posłami. Gowin miał według relacji medialnych zarzucić współpracownikom brak odwagi, gdyż inaczej oni byliby ministrami, a on premierem. Czy takie zdanie padło? Bortniczuk je potwierdził. To absolutna prawda, akurat do mnie te słowa były skierowane — ujawnił. kpc/wp.pl
Co tam się dzieje?! Totalna awantura w KO o aborcję. "Ideologię trzymajcie z dala od nas"; Alternatywa dla PiS powinna być centrowa"^Zespół wPolityce.pl^2021-02-15 11:52:33.121761+01:00^https://wpolityce.pl/polityka/539241-co-tam-sie-dzieje-totalna-awantura-w-ko-o-aborcje^W KO doszło do ostrego sporu o aborcję. Małgorzata Kidawa-Błońska zapowiada wydanie stanowiska PO ws. aborcji, a z jej publicznych wypowiedzi wynika, że będzie ono zakładało liberalizację przepisów w tej kwestii. Sprzeciwiają się temu konserwatywni parlamentarzyści PO, którzy w swoim liście opowiedzieli się za tzw. kompromisem aborcyjnym. Na Twitterze ma miejsce ostra wymiana zdań między politykami KO w tej kwestii. CZYTAJ TAKŻE: — Będzie rozłam w KO? Nowoczesna, Inicjatywa Polska i Zieloni za aborcją „na życzenie”. Platforma jest w tej sprawie podzielona — Totalne zamieszanie w PO ws. aborcji! Większość polityków chce liberalizacji prawa, konserwatyści piszą o „centrowym stanowisku” Ideologizacja jest cechą skrajnej prawicy i lewicy. Niszczy, zamiast budować. Potrzebujemy dziś sojuszu dla przywrócenia prawa, a nie wojny ideologicznej — podkreślił Paweł Zalewski, poseł PO.
Sośnierz bagatelizuje zagrożenie: "Tłumy na Krupówkach to nie jest nic strasznego. Zimą nasz oddech błyskawicznie leci do góry"^Zespół wPolityce.pl^2021-02-15 11:32:42.919621+01:00^https://wpolityce.pl/polityka/539237-sosnierz-bagatelizuje-zagrozenie-tlumy-to-nic-strasznego^Stolica Tatr przeżyła w weekend prawdziwe oblężenie przez turystów. Wielu z nich zachowywało się całkowicie nieodpowiedzialnie w dobie pandemii i uczestniczyło m.in. w spontanicznej imprezie na Krupówkach. Jednak zdaniem Andrzeja Sośnierza, „tłumy na Krupówkach to nie jest nic strasznego z punktu widzenia epidemicznego”. CZYTAJ WIĘCEJ: — Masowy najazd turystów na stolicę Tatr. Szef KPRM: To wyraz absolutnego braku odpowiedzialności. Obostrzenia mogą wrócić — Burmistrz Zakopanego: Najgorszy moment, żeby się w ten sposób zachowywać. Stanowczo nie popieram takiego świętowania — Możliwe ponowne zamknięcie hoteli? Kraska: Jeżeli nieprzestrzeganie obostrzeń przez turystów przełoży się na ilość nowych zakażeń Andrzej Sośnierz, poseł Porozumienia, a w latach 2006-2007 prezes Narodowego Funduszu Zdrowia, w rozmowie z Polsat News stwierdził, że podczas mroźnej zimy nasz oddech „błyskawicznie leci do góry”, co zmniejsza ryzyko transmisji SARS-CoV-2. Tłum na Krupówkach w Zakopanem, tak, jak widziałem go w telewizji, to nie jest nic strasznego z punktu widzenia epidemicznego. Ludzie zachowywali dystans  — mówił polityk dodając, że „gorzej, jeżeli zakłócano tam porządek publiczny”. Sośnierz powiedział również, że nie rozumie modelu rozmrażania gospodarki stosowanego przez rząd. W tym miesiącu ukazała się istotna, dobrze opracowana rozprawa naukowa i wynika z niej, że nie ma żadnych różnic między państwami, które stosowały restrykcyjne i mniej restrykcyjne zasady (epidemiczne) — powiedział polityk dodając, że trzeba „przede wszystkim zachowywać zasady higieny”. Przypomnijmy, że Andrzej Sośnierz wielokrotnie krytykował i podważał działania rządu związane z walką z pandemią koronawirusa w Polsce. Przekonywał, że przebieg epidemii w Polsce jest „najgorszy w UE”, twierdząc później, że epidemia „nie jest tak groźna”. ZOBACZ TEŻ: — Zgubił się? Poseł Porozumienia krytykuje rząd za walkę z pandemią w telewizji… pastora Chojeckiego. „Radzimy sobie najgorzej w UE” — Poseł Porozumienia krytykuje rząd: Ile można słuchać czegoś tak nieprawdziwego? Mamy najgorszy przebieg epidemii w Europie — Sośnierz: „To nie jest tak groźna epidemia, jak się wydaje, bo grozę sytuacji budują codzienne komunikaty” Odnosząc się do sprawy konfliktu w Porozumieniu, Sośnierz podkreślił, że „była próba przejęcia władzy i zdemontowania” Porozumienia. W takich sytuacjach należy zadziałać zdecydowanie i prezes Gowin zadziałał zdecydowanie — stwierdził Sośnierz dodając, że „przejąć władzę” próbował Adam Bielan „z grupą kilku osób”.  Zaczęło to wyglądać kabaretowo. Powoływali osoby na stanowiska, nie mając kompetencji. Śmiałem się, że można powołać też marszałków i hetmanów — powiedział Andrzej Sośnierz. CZYTAJ TAKŻE: — UJAWNIAMY! List Bielana do członków Porozumienia. Polityk zapowiada wybór nowych władz i podsumowuje działania Gowina — Porozumienie stawia ultimatum? Sroka: Od tego, czy odwołani zostaną Cieślak, Gryglas i Żalek zależy spójność Zjednoczonej Prawicy — Konflikt w Porozumieniu trwa. Jest reakcja drugiej strony sporu na wykluczenie 8 członków partii. Do sieci trafiło oświadczenie wkt/Polsat News
A jednak! Hennig-Kloska przechodzi do Polska 2050. Ruch Hołowni zapowiada utworzenie koła w Sejmie jeszcze w tym tygodniu^Zespół wPolityce.pl^2021-02-15 11:08:25.916668+01:00^https://wpolityce.pl/polityka/539234-a-jednak-hennig-kloska-odchodzi-z-ko-i-dolacza-do-holowni^Do ruchu Szymona Hołowni Polska 2050 dołącza czworo nowych członków, w tym dotychczasowa poseł Koalicji Obywatelskiej Paulina Hennig-Kloska - poinformowało ugrupowanie w poniedziałek rano. CZYTAJ RÓWNIEŻ: TYLKO U NAS. Czy Hennig-Kloska miała przejść do Polski 2050? Pytamy samą posłankę i inne osoby z kierownictwa Nowoczesnej CZYTAJ TAKŻE: Napięcia w Koalicji Obywatelskiej. Powstrzymano transfer z Nowoczesnej. „Paulina dosłownie uciekła Hołowni sprzed ołtarza” Mamy przyjemność poinformować o włączeniu do Polski 2050 czworga nowych członków. Są to: posłanka Paulina Hennig-Kloska, radna Edyta Łongiewska-Wijas ze Szczecina, profesor Tomasz Sójka z Poznania i mecenas Patrycja Borkowska z Łodzi — głosi komunikat ruchu przekazany PAP. Jak podkreślono, „jednym z najważniejszych celów bieżących Ruchu Polska 2050 było powołanie koła w Sejmie, aby móc znacząco zwiększyć nasze możliwości działania”.  W bieżącym tygodniu zakończymy realizację tego celu — zapowiedziano. Wcześniej do ruchu Polska2050 przystąpiły posłanki Hanna Gill-Piątek (wcześniej Lewica) i Joanna Mucha (wcześniej KO) oraz senator Jacek Bury. Do utworzenia koła poselskiego potrzeba minimum trójki posłów.  kpc/PAP
Suski: Onet atakuje Fabrykę Broni, a jednocześnie użala się nad losem niemieckich żołnierzy, że nie mogli obchodzić Wigilii^Zespół wPolityce.pl^2021-02-15 10:38:43.331666+01:00^https://wpolityce.pl/polityka/539229-mocna-odpowiedz-suskiego-na-teksty-onetu-ws-karabinku-grot^Marek Suski, wiceszef klubu parlamentarnego PiS, był gościem programu „Sedno sprawy” (Radio Plus). Wypowiadał się m.in. na temat tekstów w Onecie dot. karabinku Grot, produkowanego przez radomską Fabrykę Broni „Łucznik”. CZYTAJ TAKŻE:  — Fabryka Broni „Łucznik”: Tekst w portalu Onet o MSBS GROT - nierzetelny. Karabinek przeszedł wszystkie niezbędne badania — Onet publikuje raport o karabinku Grot. Jest mocna odpowiedź WOT. „Do tej pory reklamacje dotyczyły 4 proc. egzemplarzy” Marek Suski zamieścił na Twitterze wpis, w którym przypomniał o publicznych egzekucjach w Radomiu, prowadzonych przez Niemców od 12 października 1942 roku - podkreślił, że większość z zamordowanych była związana z radomską Fabryką Broni. W swoim wpisie podkreślił, że obecnie portal Onet „prowadzi nagonkę oszczerstw” na wspomnianą fabrykę. W programie „Sedno Sprawy” Marek Suski został poproszony o komentarz do tego wpisu.
Kiedy starsi uczniowie wrócą do szkół? Wiceminister edukacji: Decyzje zapadną najwcześniej 1 marca. Sytuacja nie jest do końca pewna^Zespół wPolityce.pl^2021-02-15 10:13:56.019134+01:00^https://wpolityce.pl/polityka/539225-piontkowski-decyzje-ws-starszych-uczniow-najwczesniej-103^Kwestia powrotu starszych uczniów do szkół zależy od decyzji Ministerstwa Zdrowia - zwrócił uwagę na antenie Radia ZET wiceminister edukacji Dariusz Piontkowski. Jak zaznaczył, nie wiadomo, czy trzecia fala pandemii „za chwilę nie dotrze do Polski”, a „sytuacja nie jest do końca pewna. Liczba zakażeń u sąsiadów jest bardzo wysoka”. CZYTAJ TAKŻE: — Masowy najazd turystów na stolicę Tatr. Szef KPRM: To wyraz absolutnego braku odpowiedzialności. Obostrzenia mogą wrócić — W piątek ruszyły szczepienia nauczycieli! Od poniedziałku kolejna tura rejestracji. Ogółem w Polsce wykonano już ponad 2 mln szczepień — Nowe zasady uczęszczania młodzieży na zajęcia stacjonarne. Uczniowie klas VIII i maturzyści wrócą do szkół? Wiceminister edukacji pytany był między innymi o to, czy w przypadku trzeciej fali dzieci z klas 1-3 wrócą do domów. Piontkowski podkreślił, że „szkoły nie są wyizolowaną częścią naszego życia społecznego”. Jeżeli doszłaby trzecia fala i byłby gwałtowny wzrost zachorowań, potrzebne byłyby decyzje ograniczające kontakty i musiałoby się to odbić na szkołach. Gwałtowny wzrost zachorowań prawdopodobnie równa się z decyzjami cofającymi wszelkie poluzowania — powiedział wiceminister.  Dopytywany o maturzystów i ósmoklasistów przyznał, że resort chciałby, aby ich powrót do szkół był możliwy jak najszybciej. Zdajemy sobie sprawię, że za 2 miesiące egzaminy, zdajemy sobie sprawę z ograniczeń nauczania na odległość. Chcielibyśmy, żeby było to jak najszybciej — mówił Piontkowski dodając, że najwcześniej decyzje w tej sprawie zapadną 1 marca. Liczymy, że w ruszającej w poniedziałek drugiej turze rejestracji nauczycieli do szczepień na Covid zarejestrują się też ci, którzy nie skorzystali jeszcze z rejestracji w pierwszej turze - powiedział w radiu Zet wiceminister edukacji Dariusz Piontkowski (PiS). Piontkowski podał, że do tej pory zaszczepiło się prawdopodobnie kilkadziesiąt tysięcy nauczycieli, bo szczepienia zaczęły się w piątek. Z tego, co pamiętam punkty szczepień pobrały tyle szczepionek. Ta akcja będzie kontynuowana w kolejnych dniach — powiedział w wywiadzie wiceszef resortu edukacji. Przypomniał, że od poniedziałku mogą rejestrować się nauczyciele nie uczący obecnie w trybie stacjonarnym - uczący w klasach 4-8, szkołach ponadpodstawowych i nauczyciele akademiccy do 65. roku życia. Ich szczepienia rozpoczną się po zaszczepieniu zgłoszonych w pierwszej turze. Dopytywany, kiedy to może się rozpocząć odpowiedział, że w ciągu kilku - kilkunastu dni, ale zaznaczył, że będzie to zależało od dostaw szczepionek przez producenta, co jest niezależne od decyzji, czy zamiarów rządu. wkt/Radio Zet/PAP
Minister Ziobro: Jestem zaniepokojony procesami, do jakich doszło w Porozumieniu. Nie przenosiłbym jednak tego sporu na całą ZP^Zespół wPolityce.pl^2021-02-15 09:45:14.899583+01:00^https://wpolityce.pl/polityka/539224-minister-ziobrojestem-zaniepokojony-sytuacja-w-porozumieniu^Wewnątrz różnych środowisk politycznych czy koalicji zdarzają się różne poglądy, opinie, czasami spory. (…) Jestem zaniepokojony i zdziwiony procesami, do jakich doszło w Porozumieniu – nagle, znienacka, całkowicie zaskakująco. Nie przenosiłbym jednak tego sporu na całą Zjednoczoną Prawicy” - powiedział na antenie radiowej „Trójki” Zbigniew Ziobro, minister sprawiedliwości i prokurator generalny, lider Solidarnej Polski. CZYTAJ TAKŻE: — Porozumienie stawia ultimatum? Sroka: Od tego, czy odwołani zostaną Cieślak, Gryglas i Żalek zależy spójność Zjednoczonej Prawicy — Konflikt w Porozumieniu trwa. Jest reakcja drugiej strony sporu na wykluczenie 8 członków partii. Do sieci trafiło oświadczenie Nikt się nie cieszy, jeśli spory wewnątrz środowisk czy koalicji narastają. Zagraża to stabilizacji. […] Widzimy to na przykładzie opozycji - która jest dzielona między pana Hołownię czy liderów PO  — zaznaczył minister Ziobro. W Porozumieniu jest ewidentny kryzys. Nie przenosiłbym jednak tego sporu, który rozsadza wewnątrz Porozumienie, na całą Zjednoczoną Prawicę  — podkreślił. Zbigniew Ziobro wypowiadał się też na temat propozycji podatku od reklam. Solidarna Polska kierunkowo jest zwolennikiem zasadniczych zmian na rynku medialnym. Przyjmuje też za zasadną ustawę regulującą opodatkowanie, zwłaszcza tych wielkich medialnych korporacji — powiedział. Natomiast ta konkretna propozycja pana premiera była dla nas zaskakująca w tym sensie, że nie była z nami wcześniej konsultowana, co do szczegółów. Teraz nasi eksperci (…) przygotowali dla nas opinię, która będzie rzutować na to, jaki będzie nasz stosunek do szczegółów tych propozycji. (…) Kierunkowo „tak”, co do szczegółów, to za wcześnie na ostateczną ocenę — dodał. Minister sprawiedliwości odniósł się też do wyroku sądu ws. książki „Dalej jest noc” Jana Grabowskiego i Barbary Engelking. Pani Filomena Leszczyńska wygrała tę sprawę - autorzy publikacji mają przeprosić za zawarte tam nieprawdziwe informacje. Niektórzy przedstawiciele środowisk lewicowo-liberalnych skrytykowali taki wyrok. Z całą pewnością jest to dowód na to, że mamy do czynienia z nagonką na niezawisłe sądownictwo i na tę kobietę, próbę odmówienia jej prawa obronę tego, co jest prawem człowieka, tylko dlatego, że odważyła się zakwestionować poglądy zniesławiające, znieważające osoby jej najbliższe — mówił Zbigniew Ziobro. tkwl/Trójka
Masowy najazd turystów na stolicę Tatr. Szef KPRM:  To wyraz absolutnego braku odpowiedzialności. Obostrzenia mogą wrócić^Zespół wPolityce.pl^2021-02-15 09:39:13.719117+01:00^https://wpolityce.pl/polityka/539221-szef-kprm-sytuacja-w-zakopanem-to-nieodpowiedzialnosc^Sytuacja, która miała miejsce w Zakopanem, jest wyrazem absolutnego braku odpowiedzialności - ocenił w poniedziałek szef KPRM Michał Dworczyk, odnosząc się do masowego najazdu turystów do stolicy Tatr i licznych interwencji policji. CZYTAJ TAKŻE: — Nowa dostawa szczepionek. Do Polski dotarło ok. 360 tys. dawek preparatu przeciw COVID-19 od firm Pfizer i BioNTech — Burmistrz Zakopanego: Najgorszy moment, żeby się w ten sposób zachowywać. Stanowczo nie popieram takiego świętowania — Możliwe ponowne zamknięcie hoteli? Kraska: Jeżeli nieprzestrzeganie obostrzeń przez turystów przełoży się na ilość nowych zakażeń W miniony weekend do Zakopanego, w związku z poluzowaniem obostrzeń epidemicznych, przyjechało bardzo wielu turystów. Dodatkowo w weekend nałożyły się walentynki i konkurs skoków narciarskich na Wielkiej Krokwi. Od piątku policja w powiecie tatrzańskim interweniowała 200 razy. Po sobotnich zawodach na Wielkiej Krokwi, na Krupówkach było kilka tysięcy turystów. Wielu z nich przesadziło z alkoholem i wszczynało awantury. Policja odnotowała także minionej doby 65 wykroczeń związanych z nieprzestrzeganiem obowiązku zakładania maseczek; 45 z nich zakończyło się mandatami karnymi, a w dwudziestu przypadkach sprawy zostały skierowane do sądu. Dworczyk, który w poniedziałek był gościem RMF FM, został zapytany, czy po tym, co wydarzyło się w Zakopanem, gdzie odbyło się - jak to określił prowadzący rozmowę - „koronaparty”, nie obawia się on, że będzie trzeba wrócić do obostrzeń.  Mam nadzieję, że do tego nie dojdzie, chociaż rzeczywiście ta sytuacja jest wyrazem absolutnego braku odpowiedzialności — odpowiedział. Przypomnę, że obostrzenia zostały zniesione na okres dwóch tygodni i jeżeli będzie sytuacja się pogarszać, to one mogą wrócić. Tego rodzaju zdarzenia, o których pan mówi, stwarzają realne zagrożenie, że zachorowań będzie coraz więcej, a w konsekwencji znowu będziemy musieli zamykać niektóre gałęzie gospodarki — powiedział szef KPRM. Na uwagę, czy w związku z tym, że można było przewidzieć najazd turystów na Zakopane, nie można było tam ściągnąć więcej sił policyjnych, polityk podkreślił, że policja interweniowała i kilkaset mandatów, upomnień i interwencji miało miejsce na Krupówkach czy w Zakopanem.  Z mojego punktu widzenia to było pewne zaskoczenie, bo do tej pory Polacy dosyć poważnie traktowali sytuację pandemiczną — mówił Dworczyk.  Na razie w tej sprawie posiadam wyłącznie informacje medialne, bo oficjalnie żadne dokumenty w tej sprawie nie wpłynęły do kancelarii premiera — powiedział Michał Dworczyk odnosząc się do cofnięcia przez Porozumienie rekomendacji do zasiadania w rządzie dla Jacka Żalka, Zbigniewa Gryglasa i Michała Cieślaka.  Liderem Porozumienia jest pan premier Gowin, który reprezentuje tę partię. Mam nadzieję, że napięcia i nieporozumienia zostaną jak najszybciej wyjaśnione i nie przełożą się na funkcjonowanie Zjednoczonej Prawicy — dodał szef KPRM. Na razie mamy do czynienia ze sporem, napięciem, mam nadzieję, życzę tego koleżankom i kolegom, żeby jak najszybciej doszli do konsensu. Jestem przekonany, że uda się wyjść także z tego napięcia — powiedział Michał Dworczyk dodając, że nie ma głębszej wiedzy nt. tego co dzieje się w Porozumieniu. CZYTAJ TAKŻE: — UJAWNIAMY! List Bielana do członków Porozumienia. Polityk zapowiada wybór nowych władz i podsumowuje działania Gowina — Porozumienie stawia ultimatum? Sroka: Od tego, czy odwołani zostaną Cieślak, Gryglas i Żalek zależy spójność Zjednoczonej Prawicy — Konflikt w Porozumieniu trwa. Jest reakcja drugiej strony sporu na wykluczenie 8 członków partii. Do sieci trafiło oświadczenie W poniedziałek ruszyła kolejna tura rejestracji na szczepienia przeciw COVID-19: dla pozostałych grup nauczycieli, nauczycieli do 65. roku życia oraz nauczycieli akademickich. Potrwa ona do 18 lutego. W ubiegłym tygodniu rejestrować się na szczepienia mogła pierwsza grypa nauczycieli - ci, którzy obecnie pracują stacjonarnie z dziećmi i młodzieżą. Wszyscy nauczyciele będą szczepieni preparatem firmy AstraZeneca. Dworczyk był pytany w RMF FM, do kiedy zostaną zaszczepieni nauczyciele, jeżeli takie tempo dostaw szczepionek jak obecnie się utrzyma.  Chciałbym, żebyśmy nauczycieli zaszczepili do 10 marca najpóźniej. Być może to nastąpi wcześniej — odpowiedział i dodał, że chodzi o wszystkich nauczycieli. Od dzisiaj, od 8 rano zaczęły się zapisy wszystkich pozostałych nauczycieli - nie tylko tych, którzy prowadzili do tej pory naukę w trybie stacjonarnym, również nauczycieli akademiccy zapisują się od dzisiaj na szczepienia i również ci nauczyciele, którzy jeszcze półtora tygodnia temu nie mogli się zapisać, bo byli w wieku powyżej 60 lat. W ostatnich dniach zostały zmienione warunki używania szczepionki AstraZeneca, więc dzisiaj również zapisują się na szczepienia nauczycieli między 60. a 65. rokiem życia — przypomniał pełnomocnik rządu ds. programu szczepień. Jak dodał, wszystkie szczepionki dla nauczycieli są zabezpieczone. Jeśli nie pojawią się żadne nieprzewidziane zdarzenia, to powinno nam się w tym czasie udać zaszczepić wszystkich nauczycieli — powiedział. Pytany, kiedy zaszczepieni będą seniorzy, Dworczyk przypomniał, że obecnie szczepieni są seniorzy powyżej 70. roku życia. Grupa między 60. a 70. rokiem życia najprawdopodobniej zacznie być szczepiona w marcu, ale tutaj nie zapadły jeszcze ostateczne decyzje, bo też czekamy na potwierdzenie dostaw AstraZeneca do końca marca i w tym czasie, kiedy otrzymamy te potwierdzenie, czyli do końca tego tygodnia - takie mamy deklaracje - będziemy mogli odpowiedzialnie odpowiedzieć na pytanie, które pan sformułował, kiedy seniorzy powyżej 60. roku życia zaczną być szczepieni — powiedział. Szef KPRM powiedział, że do końca marca trwać będzie szczepienie osób powyżej 70. roku życia. Szef KPRM powtórzył także wcześniejszą deklarację, że do końca pierwszego kwartału zaszczepionych ma zostać 3 mln osób.  Jeśli chodzi o drugi kwartał, deklarację producentów - niestety na razie tylko mailowe i ustne - są o wiele większe, więc liczymy na przyspieszenie procesu szczepienia, ale nie podajemy żadnych szczegółów, ponieważ nie otrzymaliśmy żadnych dokumentów od producentów szczepionki — powiedział. wkt/PAP/RMF FM
Porozumienie stawia ultimatum? Sroka: Od tego, czy odwołani zostaną Cieślak, Gryglas i Żalek zależy spójność Zjednoczonej Prawicy^Zespół wPolityce.pl^2021-02-15 09:06:13.704173+01:00^https://wpolityce.pl/polityka/539217-porozumienie-stawia-ultimatum-wymowne-slowa-rzecznik^Od tego, czy odwołani zostaną z rządu Michał Cieślak, Zbigniew Gryglas i Jacek Żalek, którym Porozumienie wycofało rekomendację, zależy spójność Zjednoczonej Prawicy - mówiła w poniedziałek w TVN24 rzeczniczka Porozumienia Magdalena Sroka. Sroka byłą w „Rozmowie Piaseckiego” w TVN24 pytana o wycofanie rekomendacji dla trzech członków rządu - ministra-członka RM Michała Cieślaka, wiceministra aktywów państwowych Zbigniewa Gryglasa i wiceministra funduszy i polityki regionalnej Jacka Żalka. Ci panowie złamali statut. Na tej podstawie zostali wydaleni z partii, a co za tym idzie została im wycofana rekomendacja — powiedziała Sroka. Dodała, że „w tej chwilę nie widzi innej możliwości”, niż odwołanie ich z rządu przez premiera Mateusza Morawieckiego. Pytana, co Porozumienie zrobi, jeśli premier będzie lekceważył żądanie odwołania tej trójki, Sroka zaznaczyła, że „to chyba nie jest kwestia, która postawi na szali dalsze istnienie rządu”. Spójność Zjednoczonej Prawicy mocno zależy od tego, czy uznawane będzie wycofanie naszych rekomendacji dla tych ministrów — powiedziała rzeczniczka Porozumienia. Dopytywana, czy dymisja Jarosława Gowina jest możliwa i co się musi stać, by wicepremier i szef resortu rozwoju, pracy i technologii z powrotem uczestniczył w posiedzeniach rady koalicji Zjednoczonej Prawicy przyznała, że „temat tych wycofanych rekomendacji jest dość istotny”. Wyraziła zarazem nadzieję, że jak będzie ogłoszony następny termin posiedzenia rady koalicji „ta sytuacja będzie na tyle klarowna, że Jarosław Gowin jako prezes partii Porozumienie się na nią uda”. Sroka zaznaczyła, że „te ostatnie dni pokazały, iż został przeprowadzony atak na partię, który ma na celu jej osłabienie, ale to się absolutnie nie udało”. Przekonywała, że inspirator tego „ataku” Adam Bielan swój plan tworzył od kwietnia ubiegłego roku, „szepcząc do ucha prezesowi Jarosławowi Kaczyńskiemu kłamstwa”. Kreowaniem „alternatywnej rzeczywistości” podsycał on brak zaufania Jarosława Kaczyńskiego do Jarosława Gowina. Stąd Kaczyński dał mu „zielone światło”, ale stało się tak dlatego, bo Bielan obiecywał, że „przyniesie na tacy całe Porozumienie”. Już teraz wiemy, że parlamentarzyści są przy Jarosławie Gowinie i to się absolutnie nie zmieni. A te osoby, które zostały wydalone, już od kwietnia ubiegłego roku nie były sercem w Porozumieniu — przekonywała Sroka. Pytana o domniemane spotkanie Jarosława Gowina z Donaldem Tuskiem powtórzyła, że „to absolutne kłamstwo i nieprawda”. Pytana o słowa Michała Cieślaka, że Gowin boi się ujawnienia zdjęć z tego spotkania, więc może być przez Tuska szantażowany, zaznaczyła, że „to jest bardzo śmieszne, tym bardziej, że wypowiadane jest przez ministra konstytucyjnego”.  Michał Cieślak tymi swoimi dywagacjami ośmieszył się całkowicie — oceniła rzeczniczka Porozumienia. W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. 5 lutego - jak przekazał PAP wicerzecznik Porozumienia Jan Strzeżek - decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. W piątek Prezydium Zarządu Porozumienia zdecydowało też o zawieszeniu 8 członków, w tym m.in. Jacka Żalka, Zbigniewa Gryglasa, Michała Cieślaka i Włodzimierza Tomaszewskiego i zawnioskowało o ich wyrzucenie z partii. Pierwszym trzem wycofano rekomendacje rządowe. Powodem - jak powiedział PAP zastępca rzecznika partii Jan Strzeżek - jest „wielokrotne łamanie statutu partii”. Wnioskami o wyrzucenie z partii - jak dodał Strzeżek - zajmie się w ciągu kilku dni sąd koleżeński.  gah/PAP
Opozycja punktuje PO. Żukowska: Uruchamia pomysł jednoczenia, gdy spada jej poparcie; Sawicki: Budka powinien ogłosić się prezydentem^Zespół wPolityce.pl^2021-02-15 08:26:47.205287+01:00^https://wpolityce.pl/polityka/539212-opozycja-punktuje-po-sawicki-kpi-z-deklaracji-budki^PO uruchamia pomysł jednej opozycji zawsze, gdy spada jej poparcie - uważa Anna Maria Żukowska (Lewica). Według Marka Sawickiego (PSL) szef PO Borys Budka powinien ogłosić się nie tylko premierem, ale i prezydentem i spocząć na laurach. Jeżeli chcą się pocieszać sondażami, można się w to bawić - dodał. CZYTAJ RÓWNIEŻ: Będzie rozłam w KO? Nowoczesna, Inicjatywa Polska i Zieloni za aborcją „na życzenie”. Platforma jest w tej sprawie podzielona Szef PO Borys Budka i wiceprzewodniczący partii Rafał Trzaskowski w zeszły weekend zaproponowali stworzenie Koalicji 276, czyli platformy współpracy opozycji: KO, Polski 2050 Szymona Hołowni, Lewicy i PSL. W niedzielę lider PO napisał na Twitterze, że „tydzień po ogłoszeniu politycznego planu #Koalicja276 kolejne badania potwierdzają, że to dobry kierunek”.  Współpraca na partnerskich zasadach to przyszłość całej opozycji — podkreślił. Posłanka Lewicy Anna Maria Żukowska, pytana przez PAP o wypowiedź Budki zaznaczyła, że podobnych sondaży, mniej lub bardziej przychylnych, będzie jeszcze wiele, ponieważ do wyborów są prawie trzy lata.  Wszystko może się jeszcze zmienić, może np. pojawić się nowa formacja, co zwykle dzieje się przed wyborami. Może też zmienić się ordynacja wyborcza — wskazała posłanka. Zaznaczyła też, że Koalicja 276 jest pomysłem PO, której indywidualne sondaże nie są przychylne. Pomysł jednej opozycji, jednej listy wyborczej, PO uruchamia zawsze, kiedy spada jej poparcie, bo chce odrobić straty nie własnymi siłami, a dołączając do innych partii — oceniła Żukowska. Jak zaznaczyła, zanim ziszczą się sondaże, należy zbudować zaufanie wśród wyborców, pracując na ich rzecz, przedstawiając konkretne projekty i inicjatywy. Według posłanki Lewica stoi na stanowisku, iż o ewentualnych koalicjach rozmawia się po wyborach, natomiast o wspólnych listach przed wyborami, ale nie w tak odległej perspektywie, jak obecna. Poseł PSL Marek Sawicki odnosząc się do wypowiedzi szefa PO ocenił, że „Budka w tej chwili powinien ogłosić sukces, ogłosić się nie tylko premierem, ale i prezydentem i spocząć na laurach”. Według posła, zamieszanie wokół tego typu sondaży do niczego nie prowadzi i niczego do polityki nie wnosi.  Jeżeli chcą się nawzajem pocieszać, to można się w to bawić, ale wygrana może być prawdziwą wyłącznie w dniu wyborów, a nie w sondażach — zaznaczył Sawicki. Wiceszef Polski 2050 Michał Kobosko zaznaczył, że celem jego ruchu nie jest samo przejęcie władzy, a naprawa państwa.  AntyPiS to za mało. Musimy mieć konkretny pomysł na to, co robić dalej, by dzień po wyborach zabrać się do bardzo konkretnej pracy. Rozmowa o koordynacji ponadpartyjnej współpracy nie powinna zaczynać się od statystyki ile mandatów weźmiemy, lecz od merytoryki, wypracowania i uzgodnienia pierwszych priorytetów, które wspólnie zrealizujemy po dojściu do władzy — zaznaczył. Kobosko oświadczył, że Polska 2050 jest gotowa do merytorycznej rozmowy, ale pracuje też niezależnie nad długookresową wizją dla państwa. W sondażu Ipsos dla portalu oko.press z 10-12 lutego, badanych zapytano, kogo poparliby w wyborach w dwóch wariantach. W pierwszym do wyboru mieli kandydatów z PiS, Polski 2050, KO, Lewicy, PSL i Konfederacji, a w drugim - PiS, koalicji opozycji i Konfederacji. W pierwszym wariancie największe poparcie zyskało PiS - 29 proc., a dalej Polska 2050 i KO - po 20 proc. Po 10 proc. zyskały Konfederacja i Lewica, a PSL - 4 proc. Formacje zachęcane przez PO do koalicji, jak zauważył portal, razem miałyby 54 proc. 6 proc. pytanych o poparcie wybrało odpowiedź „trudno powiedzieć”, a 1 proc. zadeklarowało, że zagłosowałoby na inną partię niż wymienione. W drugim wariancie ankietowani zapytani zostali, na jaką partię by zagłosowali, gdyby na listach występowała szersza koalicja opozycji. W tej opcji zyskała ona największe poparcie - 57 proc., czyli więcej niż w sumie przy osobnych listach. PiS, tak jak w pierwszym wariancie, dostał 29 proc., a Konfederacja 10 proc. O trzy punkty procentowe zmniejszył się odsetek niezdecydowanych, a 1 proc. znów głosowałby na inną partię. Według wyliczeń podanych przez portal w pierwszym wariancie PiS miałby w Sejmie 172 posłów, Polska 2050 - 107, KO - 96, Konfederacja - 43, a Lewica - 41. PSL nie przekroczyłoby 5-procentowego progu. W drugim wariancie koalicja miałaby w Sejmie 280 posłów, PiS 140, a Konfederacja 39, jednak to wyliczenie - jak zastrzegło oko.press - jest mniej precyzyjne. Portal napisał, że sondaż zrealizowany został metodą CATI na ogólnopolskiej reprezentatywnej próbie 1014 dorosłych Polaków.  Losowanie próby miało charakter warstwowo-proporcjonalny. Kontrolowano miejsce zamieszkania respondenta pod względem województwa i kategorii wielkości miejscowości — podał. gah/PAP
Biedroń wbija szpilę Platformie: Nie musimy siedzieć tak jak PO już 20 lat i zastanawiać się, czy jesteśmy za czy przeciw^Zespół wPolityce.pl^2021-02-15 07:19:10.495970+01:00^https://wpolityce.pl/polityka/539207-biedron-nie-musimy-siedziec-jak-po-i-sie-zastanawiac^Lewica rusza z tematycznymi konwencjami pod hasłem „Zrobimy to lepiej”. Pierwsza odbędzie się w sobotę w Warszawie i będzie dotyczyć młodych i ich przyszłości - poinformował PAP lider Wiosny Robert Biedroń. Chcemy pokazać jako Lewica, że my nie musimy siedzieć, tak jak Platforma Obywatelska już 20 lat i zastanawiać się, czy jesteśmy za czymś, czy jesteśmy przeciw, ale mamy nasz program, jesteśmy stali w wartościach i będziemy o tym mówić — zapowiedział Biedroń przedstawiając motywacje, które stoją za organizacją tematycznych wydarzeń. Jak dodał, planowane konwencje będą pokazywały różne problemy różnych pokoleń.  To będzie cała seria konwencji pod hasłem „Zrobimy to lepiej”. Pierwsza, otwierająca, która odbędzie się w sobotę, będzie dotyczyła ludzi młodych — powiedział europoseł. Lider Wiosny podkreślił też, że jest to odpowiedź na badania CBOS pt. „Zainteresowanie polityką i poglądy polityczne młodych Polaków na tle ogółu badanych”, które zostały opublikowane w miniony poniedziałek. Wynika z nich, że w grupie Polaków w wieku 18-24 lata lewicowe poglądy deklaruje 30 proc. badanych. W ocenie Biedronia, „to pokazuje, że szczególnie ci młodsi wyborcy stają się coraz bardziej lewicowi i oczekują postępu w polityce”. Oczekują polityki, która będzie odpowiadała na potrzeby XXI wieku; polityków, którzy zamiast ciągle dyskutować i unikać odpowiedzi na pytania - mają te odpowiedzi. My mamy te odpowiedzi, bo przez lata pracowaliśmy z organizacjami samorządowymi, z ruchami społecznymi — poinformował europoseł. Dodał, że część z tych zagadnień to klimat, ale też prawa kobiet. Konwencje Lewicy będą się odbywały w ścisłym reżimie sanitarnym bez udziału publiczności.  gah/PAP
Co zrobić z sędziami. "Prawniczy establishment III RP prowadzi wojnę z legalnie wybraną partią, chcąc pozbawić ją możliwości rządzenia"^Bronisław Wildstein^2021-02-14 23:26:46.434765+01:00^https://wpolityce.pl/polityka/539145-co-zrobic-z-sedziami-prawnicy-kontra-rzad^Pisałem już o dwóch wyrokach najwyższych organów sędziowskich III RP, które faktycznie uderzają w porządek ustrojowy III RP. Sąd Najwyższy ogłosił, że ustawę dezubekizacyjną zastosować można wyłącznie w odniesieniu do tych funkcjonariuszy, którym udowodnione zostanie łamanie praw człowieka.  Wprawdzie działanie SB w całości wymierzone było w prawa człowieka, ale wskazanie, który konkretnie funkcjonariusz jest za to odpowiedzialny i w jakim stopniu, wydaje się niemożliwe. A SN nakazał przywrócenie im przywilejów, czyli ogromnych emerytur, oraz wypłacenie odszkodowań za czas, w którym byli ich pozbawieni. Natomiast Naczelny Sąd Administracyjny uznając, że ochrona danych osobowych zawarta w rozporządzeniu unijnym RODO obowiązuje także IPN, w rzeczywistości uderzył w zdolność do pełnienia swoich funkcji przez tę instytucję.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Karnowski: "GW" promuje marksizm. Gdy dochodzi do opodatkowania ich szklanych pałaców, to wyłączają TV. Czy to nie hipokryzja?^Zespół wPolityce.pl^2021-02-14 23:15:26.772304+01:00^https://wpolityce.pl/polityka/539202-michal-karnowski-gw-promuje-marksizm-a-teraz-protestuje^Można powiedzieć, że po raz kolejny państwo polskie sprawdziło się w bardzo trudnym momencie — powiedział w programie „Strefa starcia” publicysta tygodnika „Sieci” Michał Karnowski. Opozycja nie lubi, kiedy państwo polskie się sprawdza — zauważył. Dla opozycji to duży problem, bo duża cześć opozycji gra na klęskę Polaków. (…) Wydaje się, że cześć opozycji rozumie, że jeśli nie dało się zgnieść poparcia dla rządu premiera Morawieckiego w okresie epidemii, to po prostu może być to niemożliwe — mówił współtwórca portalu wPolityce.pl. Dziennikarz przestrzegał przed triumfalizmem, ale jak zaznaczył: Rząd zrobił wszystko, co mógł. Michał Karnowski podkreślił, że choć są opóźnienia w szczepieniach, to wynikają z czynników zewnętrznych, natomiast rząd stworzył system umożliwiający przeprowadzenie całego procesu. W dyskusji pojawił się również temat pomysłu nałożenia podatku od reklam, któremu przeciwstawiły się wielkie koncerny medialne. Mamy do czynienia z ogromną dyskryminacją np. moich czytelników , m.in. ze strony domów mediowych. (…) Ten proces coś nam pokazał. Ściana mediów, ściana telewizorów - gdy zobaczyliśmy, ile tego jest, jaka to jest potęga - pokazały, kto naprawdę rządzi na rynku medialnym — mówił publicysta „Sieci”. Na rynku 70 może 80 proc. mediów zwalcza ten rząd z całych sił — zauważył. Uważam, że ten protest do końca się nie udał organizatorom, bo większość Polaków przełączyła na inny kanał. (…) Mamy inne oferty. Myślę, że była tu pycha. (…) Było w tym cos nie fair, ludzie to wyczuli. Próbowano wywołać wrażenie, że mamy jakiś nowy stan wojenny — powiedział Michał Karnowski. Komentator wPolityce.pl wskazał na fakt, że ogromne pieniądze, które zarabiają koncerny medialne, opuszczają kraj. Setki milionów złotych wyjeżdża pociągami z Polski — zauważył Karnowski. To szansa dla lewicy, żeby wykazać swoją wrażliwość — powiedział zwracając się do posłanki Lewicy, Karoliny Pawliczak. Tyle mówicie o sprawiedliwości społecznej i podatkach, ale nie dla przyjaciół politycznych — dodał. Michał Karnowski posłużył się przykładem. Roczny budżet mojej spółki to 30 mln zł. Żyjemy bardzo skromnie. Potęgi, które ten rząd próbował opodatkować, dysponują kilkuset milionami złotych — powiedział. Bliska pani „GW” promuje marksizm, niemal bolszewizm. Gdy dochodzi do opodatkowania ich szklanych pałaców (…), to oni wtedy wyłączają telewizję. Czy nie uważa pani tego za hipokryzję? — zapytał zwracając się do posłanki Lewicy. Media konserwatywne dyskryminują domy mediowe. Ludzie, którzy czytają tygodnik „Niedziela” czy „Gościa Niedzielnego” są przez nie podle traktowani. One wam politycznie służą — dodał. gah/TVP Info
Pęk: Jestem zbulwersowany orędziem Grodzkiego. Skandaliczne słowa, skandaliczne styl. Jedno wielkie nadużycie marszałka Senatu^Notujemy ...^2021-02-14 22:06:27.629336+01:00^https://wpolityce.pl/polityka/539199-pek-jestem-zbulwersowany-oredziem-marszalka-grodzkiego^Jestem oczywiście zbulwersowany całym orędziem marszałka Grodzkiego. Skandaliczne słowa, skandaliczne styl — powiedział w programie „Gość Wiadomości” (TVP Info) wicemarszałek Senatu Marek Pęk. CZYTAJ RÓWNIEŻ:  — Festiwal absurdu Grodzkiego. Marszałek Senatu straszy „rządami autorytarnymi”: Następnym krokiem może być wyłączenie internetu — Internet żartuje z orędzia marszałka Senatu. Furorę robi plansza TVP: Zamiast popisów Lewandowskiego niezwykłe wyczyny Grodzkiego! Nie pierwszy raz już p. marszałek staje w tak jednoznaczny sposób przeciwko polskiemu rządowi i suwerennym decyzjom polskiego parlamentu. Stawia się niejako ponad wszystkimi instytucjami państwa i szkodzi Polsce, bo kreśli taki wizerunek państwa, którego nie ma — zauważył polityk Prawa i Sprawiedliwości. Pęk zwrócił również uwagę na analogie stosowane przez Tomasza Grodzkiego. To wszystko to jedno wielkie nadużycie marszałka Senatu. Myślę, że również dla autorytetu Senatu, jak i samej instytucji orędzia. Kolejne orędzie marszałka Senatu będzie budziło tylko śmiech i zażenowanie — powiedział.  Wicemarszałek Senatu odniósł się także bezpośrednio do sprawy protestu mediów. Wydaje mi się, że istotę problemu uchwycił p. prezydent Andrzej Duda. To kwestia naruszenia status quo instytucji medialnych, które są gigantami finansowymi — zauważył. Tak się dziwnie składa, że ci, którzy osiągają największe zyski płacą najmniejsze podatki. To jest niesprawiedliwe, ale rozumiem ten opór, bo jak ktoś się przyzwyczai do tej dominującej pozycji i swojego monopolu, to robi wszystko, żeby sytuacja się nie zmieniła — stwierdził Marek Pęk. gah/TVP Info
Paweł Jędrzejewski o wyroku ws. Engelking i Grabowskiego: Dlaczego pamięć Edwarda Malinowskiego ma być szargana?^Notujemy ...^2021-02-14 21:16:41.801594+01:00^https://wpolityce.pl/polityka/539184-jedrzejewski-dlaczego-pamiec-malinowskiego-ma-byc-szargana^„Badania naukowe nie mogą być usprawiedliwieniem naruszania dóbr osobistych, gdy są badaniami nierzetelnymi i opartymi na plotkach” – pisze Paweł Jędrzejewski, komentując sprawę wyroku dot. kłamliwej książki Engelking i Grabowskiego. CZYTAJ RÓWNIEŻ: Jest wyrok ws. książki Barbary Engelking i Jana Grabowskiego. Mają przeprosić za kłamstwa w książce „Dalej jest noc” Uzasadnienie wyroku w głośnej sprawie książki Barbary Engelking i Jana Grabowskiego udowadnia jak bardzo błędne były zarzuty w „Oświadczeniu” podpisanym przez rabina Michaela Schudricha i reprezentantów organizacji żydowskich w Polsce  – czytamy w tekście publicysty Forum Żydów Polskich.  Nie ma żadnych przekonujących dowodów, że w okresie okupacji sołtys Edward Malinowski, był współwinny śmierci Żydów. Po wojnie zostaje sądownie uniewinniony od takich oskarżeń – przekonuje Jędrzejewski. CZYTAJ RÓWNIEŻ: TYLKO U NAS. Prof. Żaryn o wyroku ws. książki Engelking i Grabowskiego: Wolność nie polega na tym, by czuć się bezkarnym w kłamaniu A jednak Engelking i Grabowski w książce „Dalej jest noc”, opierając się na plotkach, uznali sołtysa za winnego.  Dlaczego pamięć Edwarda Malinowskiego ma być szargana? Tylko dlatego, że nie żyje i nie może się bronić? Z jakich powodów autorzy książki nie wzięli i nadal nie biorą czegoś tak oczywistego pod uwagę?  – pyta w swoim tekście Jędrzejewski. mly/salon24.pl
TYLKO U NAS. Sondaż OKO.press? Prof. Domański: "To jest klasyczny przykład pytania, które narzuca pewną odpowiedź"^Zespół wPolityce.pl^2021-02-14 21:02:03.509322+01:00^https://wpolityce.pl/polityka/539169-tylko-u-nas-prof-domanski-komentuje-sondaz-okopress^„To jest klasyczny przykład pytania, które narzuca pewną odpowiedź z góry, czyli nie powinno być w ogóle zadawane. Jest to nieporównywalne z innymi sondażami” - tak w rozmowie z portalem wPolityce.pl prof. Henryk Domański, socjolog z Polskiej Akademii Nauk, komentuje sondaż portalu OKO.press, w którym respondenci odpowiadali na pytanie, na którą partię zagłosowaliby, „gdyby na listach występowała szersza koalicja opozycji”. CZYTAJ RÓWNIEŻ: — PO w ekstazie po sondażu OKO.press! Sieć zalały wpisy polityków tej partii. Budka zachwycony: „Koalicja 276” to dobry kierunek — TYLKO U NAS. Hołownia nadal przed Platformą, ale traci. Kukiz‘15 w Sejmie! PiS prowadzi, ale notuje stratę. SPRAWDŹ wyniki najnowszego sondażu — SONDAŻ. PiS wyraźnie na prowadzeniu z poparciem 37,4 proc. PO traci, zyskuje Hołownia. Koalicja 276 bez większości w Sejmie Socjolog zwraca uwagę, że wątpliwości budzi metodologia zastosowana przez pracownię Ipsos, która przeprowadziła badanie dla portalu OKO.press. Wynik jest dosyć podejrzany — zaznacza prof. Henryk Domański. W sondażu respondentom zadano pytanie: „Na jaką partię zagłosował(a)by Pan/Pani, gdyby na listach występowała szersza koalicja opozycji?”. W takim wariancie 57 proc. badanych wskazało „Koalicję”, 29 proc. Prawo i Sprawiedliwość, a 10 proc. Konfederację. To pytanie jest dla mnie całkowicie niejasne. To jest chyba pytanie otwarte, tak to trzeba rozumieć. Dlatego brzmi mi to podejrzanie. Nie jest to porównywalne, bo jest to bardziej deklaracyjne — wskazuje socjolog. To pytanie zostało źle sformułowane. W gruncie rzeczy trudno zrozumieć o co tam pytano. „Szersza koalicja opozycji” i między czym a czym respondent ma wybrać? Trudno analizować ten wynik nie wiedząc między czym a czym respondenci mogli wybierać. Nie wiadomo o czym ten wynik informuje. Nie wiemy, co porównujemy z czym — podkreśla prof. Domański. Socjolog wskazuje, że taka forma pytania z góry narzuca odpowiedź. To jest klasyczny przykład pytania, które narzuca pewną odpowiedź z góry, czyli nie powinno być w ogóle zadawane. Jest to nieporównywalne z innymi sondażami. Na ogół odnieślibyśmy to do innych, gdyby respondent miał listę: PiS, ta ewentualna koalicja 276, Konfederacja. Wtedy, gdyby ponad 50 proc. respondentów wskazało na tę koalicję, to ok – PiS ma się, czego obawiać, ale czegoś takiego w ogóle tutaj nie było. Nie wiadomo, co mierzy odpowiedź na to pytanie — ocenia prof. Domański. Socjolog daje niewielkie szanse na to, że taka koalicja mogłaby w ogóle powstać przed wyborami. Najpierw koalicja musiałaby się zjednoczyć i wystartować w wyborach jako jeden blok i to jest warunek sine qua non, prawda? A prawdopodobieństwo, że tak się stanie – jest nikłe. Daję jakieś 20 proc. szans na to, że coś takiego – o nazwie „Koalicja” – stworzyłoby się w razie wyborów i razem wystartowało  — argumentuje prof. Domański. Nic nie wskazuje na to, żeby potencjalni członkowie takiej koalicji – wykluczając oczywiście Platformę Obywatelska czy Koalicję Obywatelską – chcieli wejść w jej skład. Nic a nic na to nie wskazuje. W związku z tym, ten wynik jest po prostu ciekawym eksperymentem – tak bym to nazwał — dodaje. Socjolog ocenia, że szczególnie Szymon Hołownia nie byłby zainteresowany taką koalicją. Zwłaszcza w sytuacji, w której ten sam sondaż - w wariancie oddzielnego startu ugrupowań opozycyjnych - daje jego formacji taki sam wynik, jak Koalicji Obywatelskiej - 20 proc. Gdyby pan Hołownia zapoznał się z wynikiem tego sondażu, to szanse na powstanie tej koalicji są jeszcze mniejsze, niż były kilka dni temu, zanim ten sondaż się ukazał. Tak to się rysuje. To byłoby dla Hołowni zabójcze, bez sensu — mówi prof. Domański. Platformie Obywatelskiej niewątpliwie najbardziej na tym zależy, bo tylko dzięki temu – po ewentualnym zwycięstwie takiej spekulatywnej bardzo koalicji – PO wraca do władzy jako potencjalnie najważniejsza siła polityczna — zaznacza. Również w przypadku przegranych wyborów przez taką koalicję - podkreśla socjolog - PO odniosłaby pewną korzyść, bo pozostałaby główną partią opozycyjną. Opłaca im się cały czas wysuwać propozycję stworzenia koalicji, bo to dla nich jest ratunek w jakimkolwiek wariancie — podsumowuje prof. Henryk Domański. Not. kb
Leszczyna próbuje złamać konserwatystów w PO: Około 70 proc. polskiego społeczeństwa opowiada się za liberalizacją prawa aborcyjnego^Zespół wPolityce.pl^2021-02-14 20:15:17.570496+01:00^https://wpolityce.pl/polityka/539191-leszczyna-probuje-zlamac-konserwatystow-w-po^Posłanka Izabela Leszczyna podkreśliła w rozmowie z PAP, że szanuje stanowisko konserwatystów z PO ws. aborcji, jednak - jak przekonuje - obecne prawo antyaborcyjne jest martwe, a za liberalizacją opowiada się ok. 70 proc. społeczeństwa. Zastanawia się też dlaczego konserwatyści chcą decydować za kobiety. CZYTAJ WIĘCEJ: - Totalne zamieszanie w PO ws. aborcji! Większość polityków chce liberalizacji prawa, konserwatyści piszą o „centrowym stanowisku” - Gorąco w Platformie! Zalewski: Poruszanie kwestii aborcji i zmiana stanowiska PO w tej sprawie służy jedynie podziałowi opozycji W PO toczy się obecnie dyskusja nad nowym stanowiskiem partii po opublikowaniu październikowego orzeczenia TK, który za niekonstytucyjną uznał przesłankę z tzw. ustawy antyaborcyjnej z 1993 r., która pozwalała na przerwanie ciąży z powodu ciężkiego i nieodwracalnego uszkodzenia płodu. Po wyroku Trybunału aborcja jest legalna tylko w dwóch przypadkach - gdy ciąża zagraża życiu lub zdrowiu kobiety lub gdy powstała w wyniku czynu zabronionego (gwałtu, kazirodztwa). PO popierała do tej pory tzw. kompromis aborcyjny z 1993 r., jednak po orzeczeniu TK, władze ugrupowania dostrzegły potrzebę zmian w tej sprawie. Duża część partii optuje za liberalizacją prawa do przerywania ciąży. Inne podejście ma tzw. konserwatywne skrzydło PO, które przygotowało i przekazało m.in. władzom klubu oraz liderowi PO Borysowi Budce własny projekt stanowiska dotyczącego aborcji. Jest to grupa 21 posłów, senatorów i europosłów, którzy z jednej strony sprzeciwiają się zaostrzeniu prawa antyaborcyjnego, z drugiej - koncepcjom zakładającym możliwość przerywania ciąży „na życzenie”. Bliska jest im idea powrotu do stanu prawnego sprzed wyroku TK. Dostrzegają też jednak potrzebę wprowadzenia edukacji i dostępu do antykoncepcji. Nad stanowiskiem PO w kwestii aborcji i szerzej - praw kobiet pracuje zespół pod kierownictwem wicemarszałek Sejmu Małgorzaty Kidawy-Błońskiej. Niewykluczone, że już w przyszłym tygodniu sprawą zajmie się zarząd Platformy. Izabela Leszczyna, która zasiada zarówno w zespole Kidawy-Błońskiej, jak i zarządzie PO, podkreśliła w rozmowie z PAP, że szanuje stanowisko konserwatystów, choć - w jej odczuciu - wynika ono z niezrozumienia racji liberałów. Jak podkreśliła, zwolennikom poszerzenia prawa do aborcji nie chodzi o upowszechnienie tego typu zabiegów.  Nie chcemy, żeby w Polsce było więcej aborcji, ani nie uważamy, że większa liczba aborcji jest czymś pozytywnym. Wręcz przeciwnie - chcemy, żeby aborcji było mniej niż jest teraz. Problem jednak polega na tym, że bez edukacji seksualnej i antykoncepcji będzie ich zawsze więcej, będą w podziemiu, będą niebezpieczne dla kobiet, albo zarezerwowane dla kobiet zamożnych i na to polityk, szczególnie katolik nie może zamykać oczu —zaznaczyła posłanka PO. Jej zdaniem szerszy dostęp do aborcji nie oznacza, że zwiększy się liczba chętnych, by ją wykonać.  Jeśli kobieta chce mieć dziecko, to ma dziecko i prawo nie ma tu żadnego znaczenia. Zdarza się też jednak tak, że kobieta nie chce mieć dziecka, bo nie jest na przykład psychicznie gotowa do macierzyństwa. Pytam więc moich kolegów konserwatystów: jakie mają prawo, by mówić kobiecie, co ma zrobić? —dodała Leszczyna. Zastanawiała się też dlaczego konserwatyści z PO nie protestowali tak mocno jak teraz, kiedy PiS likwidował program refundacji in vitro, lub gdy kwestionowano zasadność wykonywania badań prenatalnych.  Dlaczego moi koledzy konserwatyści, którzy opowiadają się za życiem, wtedy nie podnosili rabanu? —pytała posłanka PO. Zwróciła uwagę, że często, gdy kobiety nie chcą mieć dzieci, dochodzi do sytuacji tragicznych.  Wszyscy czytaliśmy o dzieciach w beczkach, dzieciach wyrzucanych na śmietnik, duszonych w reklamówkach, o dziewczynach, które przez dziewięć miesięcy ukrywają ciążę. Mówimy także o takich przypadkach —podkreśliła Leszczyna. W jej ocenie obecne przepisy antyaborcyjne są de facto martwe, ponieważ sprzyjają działalności niebezpiecznego dla kobiet podziemia aborcyjnego lub powodują, że Polki wyjeżdżają za granicę przerywać ciąże.  Nie godzę się na takie prawo. Zamykamy oczy, nie widzimy dziejącej się niesprawiedliwości i udajemy, że świat jest dobry, bo nie brudzi naszego sumienia? —ironizowała posłanka Platformy. Według Leszczyny polskie społeczeństwo, podobnie jak kiedyś konserwatywne irlandzkie, jest gotowe na liberalizację prawa do aborcji.  Około 70 proc. polskiego społeczeństwa opowiada się za liberalizacją tego prawa, więc nie wiem dlaczego mamy żyć w takim systemie prawnym, który jest w krajach wyznaniowych, np. w Iranie? —dziwiła się posłanka PO. Podkreśliła, iż każdy w takich kwestiach, jak aborcja, powinien decydować „za siebie”.  Pan Bóg zbawia nas indywidualnie, nie zbiorowo. Każdy z nas, jeśli jest człowiekiem wierzącym, musi rozliczyć się z Panem Bogiem sam. Żaden konserwatysta nie zbawi żadnej kobiety, ona, musi to zrobić sama —dodała Leszczyna. Liberalnie nastawieni posłowie PO, jak Izabela Leszczyna, Agnieszka Pomaska, Sławomir Nitras czy Sławomir Neumann, są za dopuszczeniem aborcji do 12 tygodnia ciąży (po odbyciu jednak konsultacji pacjentki z lekarzami czy psychologiem). Małgorzata Kidawa-Błońska mówiła w środę w radiu Zet, że jej zespół pracuje nad rozwiązaniem, które zakładałoby nieco inne rozwiązanie - by dodać „czwartą przesłankę” do przerywania ciąży - „trudnej sytuacji kobiety”. Według Leszczyny chodzi także o przypadki kiedy kobieta „psychicznie nie jest w stanie unieść macierzyństwa”. List konserwatystów podpisali m.in. posłowie: Ireneusz Raś, Tomasz Głogowski, Cezary Grabarczyk, Paweł Zalewski, Marek Sowa, senatorowie: Antoni Mężydło, Kazimierz Kleina oraz europoseł Jan Olbrycht.  kk/PAP
Kiedy zaczyna się życie człowieka? Co o tym sądzą Polacy? Słodko-gorzkie wyniki ciekawego sondażu. SPRAWDŹ wyniki!^Nasz Sondaż^2021-02-14 19:39:54.398680+01:00^https://wpolityce.pl/polityka/539190-kiedy-zaczyna-sie-zycie-slodko-gorzkie-wyniki-sondazu^Pracownia Social Changes zrealizowała na zlecenie portalu wPolityce.pl sondaż, w którym zapytała Polaków o to, kiedy ich zdaniem zaczyna się ludzkie życie.  Wyniki są - z konserwatywnego punktu widzenia - słodko gorzkie. Z jednej strony ponad połowa Polaków - 53 proc. - uważa, że życie człowieka rozpoczyna się w chwili poczęcia.  Z drugiej aż 41 proc. sądzi, że życie rozpoczyna się w chwili narodzin, co oznacza zapewne zgodę na aborcję, i to również w późnych okresach ciąży.  Trzecią możliwość - zakładającą, że „życie ludzkie rozpoczyna się w innym momencie” - wybrało zaledwie 6 proc. badanych.  Sprawa wyraźnie dzieli elektoraty poszczególnych partii. Aż 88 proc. wyborców Zjednoczonej Prawicy uważa, że życie ludzkie rozpoczyna się w chwili poczęcia. Wśród wyborców Koalicji Obywatelskiej wskaźnik ten wynosi zaledwie 28 proc., a wśród wyborców Polski 2050 - 35 proc.       CZYTAJ TAKŻE: Polacy nie wierzą, że w naszym kraju dojdzie do przyspieszonych wyborów parlamentarnych. SPRAWDŹ wyniki ciekawego badania! Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1051 osób w dniach od 5 do 8 lutego 2021 roku. Prej
UJAWNIAMY! List Bielana do członków Porozumienia. Polityk zapowiada wybór nowych władz i podsumowuje działania Gowina^Zespół wPolityce.pl^2021-02-14 18:19:09.404063+01:00^https://wpolityce.pl/polityka/539186-ujawniamy-list-bielana-do-czlonkow-porozumienia^„4 lutego br. Krajowy Sąd Koleżeński zdecydował o wygaśnięciu kadencji prezesa Jarosława Gowina i powierzeniu jego obowiązków Przewodniczącemu Konwencji Krajowej. Moim głównym zadaniem w obecnej chwili jest uporządkowanie wszystkich kwestii formalnoprawnych oraz przygotowanie partii do Kongresu, podczas którego w demokratycznych wyborach dokonamy wyboru nowych władz Porozumienia” - czytamy w liście Adama Bielana do członków Porozumienia, do którego dotarł portal wPolityce.pl. CZYTAJ WIĘCEJ:  - TYLKO U NAS. Zawieszeni politycy Porozumienia zabierają głos. „Wyrzucanie jest wyrazem słabości i braku argumentów” - Konflikt w Porozumieniu trwa. Jest reakcja drugiej strony sporu na wykluczenie 8 członków partii. Do sieci trafiło oświadczenie Bielan w liście odnosi się do ostatnich wydarzeń w Porozumieniu i wyjaśnia, co jest źródłem konfliktu w partii Jarosława Gowina. Każdy obywatel powinien przestrzegać prawa, a każdy członek partii powinien przestrzegać dodatkowo naszej wewnętrznej konstytucji czyli statutu. Przepisów tych powinien przestrzegać przede wszystkim prezes partii politycznej. Nawet najgorętszy sojusznik oraz sam Jarosław Gowin, nie może zakwestionować faktu, iż po raz ostatni wewnętrznej weryfikacji poddał się 26 kwietnia 2015 r. Wówczas wybrany został na trzyletnią kadencję, która dobiegła końca w kwietniu 2018 r. W odniesieniu do funkcji Prezesa nasz statut w § 29 ust. 1 przewiduje, że w przypadku „niemożności wykonywania przezeń mandatu”, co obejmuje nie tylko przypadki choroby, ale również wszelkie inne stany, w których Prezes nie może wykonywać mandatu, jego obowiązki przejmuje Przewodniczący Konwencji Krajowej —czytamy. Mandat Konwencji Krajowej – nowego ciała wprowadzonego w miejsce Rady Politycznej – rozpoczął się 4 listopada 2017 r., kiedy to odbył się Kongres Zjednoczeniowy. Z uwagi na sytuację nadzwyczajną, spowodowaną pandemią, kadencja tego ciała została wydłużona o rok, zatem upływa najpóźniej w dniu 4 listopada 2021 r.. Do tego czasu bezwzględnie należy przeprowadzić w naszej partii wybory —pisze Bielan. W liście polityk podsumowuje również działa Jarosława Gowina i jego próby zbudowania nowej koalicji politycznej, która miała zastąpić Zjednoczoną Prawicę. Działania Jarosława Gowina powodowane są głównie pragnieniem zemsty względem tych polityków Porozumienia, którzy w kwietniu ubiegłego roku wyrażali inne zdanie dotyczące fundamentalnych dla kraju propozycji i byli przeciwko narzucaniu woli Prezesa partii, bez wyrażania stanowisk przez powołane do tego ciała statutowe. W jego opinii, naturalna w Partii politycznej różnica zdań i demokratyczna postawa członków, ma wskazywać, że te osoby postanowiły go zdradzić. Nadszedł zatem czas, aby złamać obowiązujące dotąd tabu i zacząć otwarcie rozmawiać na forum partii o tym, co wówczas się wydarzyło. (…) W rzeczywistości Jarosław Gowin dążył do przesunięcia wyborów na jesień ubiegłego roku. Dziś wszyscy mamy świadomość, że w tym okresie nie udałoby się ich przeprowadzić ze względu na drugą, znacznie silniejszą, falę epidemii. W efekcie, od ponad pół roku mielibyśmy wakat na stanowisku prezydenta, skutkujący niewyobrażalną destabilizacją kraju w okresie pandemii oraz recesji gospodarczej. Dziś możemy stwierdzić, że całej Polsce chciał zapewnić chaos jaki spowodował swoimi zaniechaniami w Porozumieniu. Szybko jednak okazało się, że spór o termin wyborów stanowił jedynie pretekst do podjęcia rozmów z opozycją, dotyczących wyłonienia nowej większości parlamentarnej, a tym samym pozbawienia władzy obozu Zjednoczonej Prawicy. O podłożu tych działań wiemy zarówno od posłów Porozumienia, będących bezpośrednimi świadkami wydarzeń, jak też od liderów ugrupowań opozycyjnych, którzy sfrustrowani ich ostatecznym niepowodzeniem, publicznie o nich opowiadali. Wiemy, że Jarosław Gowin negocjował dla siebie stanowisko Marszałka Sejmu, dzięki któremu, w sytuacji opróżnienia urzędu Prezydenta RP, miał przejąć obowiązki głowy państwa —pisze Bielan.  Dlaczego plan Gowina się nie powiódł? Otóż, ze względu na deklarowaną przez posłów Konfederacji neutralność w kwestii odwołania pani Marszałek Elżbiety Witek, Jarosław Gowin potrzebował nie pięciu, ale aż 16 posłów Porozumienia, by zrealizować swoje zamierzenia. (…) Jarosław Gowin, nie dysponując odpowiednią liczbą “szabel” w Sejmie, zmuszony został wycofać się z planowanego przewrotu, czym rozwścieczył liderów opozycji —wyjaśnia. Bielan w liście wyjaśnia, że powodem konfliktu był poseł Michał Cieślak. CZYTAJ WIĘCEJ: Michał Cieślak: Słyszałem o spotkaniach Gowina z Trzaskowskim, Dulkiewicz czy Jaśkowiakiem. Sam o tym wspominał Rzeczywistą przyczyną konfliktu formalnego w ostatnich miesiącach było głosowanie dotyczące wyboru kandydata Porozumienia na funkcję Ministra-Członka Rady Ministrów, w październiku ub. r., które wbrew Jarosławowi Gowinowi wygrał poseł Michał Cieślak. To po porażce w tym głosowaniu prezes dopuścił się rażąco sprzecznych z prawem działań, co orzekł nasz partyjny Krajowy Sąd Koleżeński, arbitralnie poszerzając skład Zarządu Krajowego oraz Prezydium. Przypomnijmy, że w czwartek na portalu wPolityce.pl opublikowaliśmy nowe szczegóły dotyczące spotkania Jarosława Gowina z Donaldem Tuskiem w jednym z warszawskich hoteli. O samym spotkaniu poinformowaliśmy jako pierwsi na początku lutego. CZYTAJ WIĘCEJ:  - UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera - NASZ NEWS. Nowe informacje o kontaktach Gowina z Tuskiem. Do spotkania miało dojść w zamkniętym warszawskim hotelu                  kk
Gorąco w Platformie! Zalewski: Poruszanie kwestii aborcji i zmiana stanowiska PO w tej sprawie służy jedynie podziałowi opozycji^Zespół wPolityce.pl^2021-02-14 16:40:28.265807+01:00^https://wpolityce.pl/polityka/539178-zalewski-rozmowa-o-aborcji-sluzy-podzialowi-opozycji^Poruszanie kwestii aborcji, a także zajmowanie przez Platformę Obywatelską innego stanowiska w tej sprawie niż do tej pory, jakim jest poparcie kompromisu z 1993 roku, służy jedynie podziałowi opozycji - powiedział w niedzielę PAP polityk PO, poseł Koalicji Obywatelskiej Paweł Zalewski. CZYTAJ RÓWNIEŻ: — Totalne zamieszanie w PO ws. aborcji! Większość polityków chce liberalizacji prawa, konserwatyści piszą o „centrowym stanowisku” — Otwarcie poprą aborcję na życzenie?! Kidawa-Błońska: Rozważamy na poważnie czwartą przesłankę, żeby kobieta miała prawo wyboru Zalewski jest jednym z polityków Platformy, którzy opowiadają się za utrzymaniem dotychczasowego stanowiska partii w sprawie aborcji, czyli obroną tzw. kompromisu aborcyjnego z 1993 roku dopuszczającego przerywanie ciąży w trzech przypadkach - gdy ciąża zagraża życiu lub zdrowiu kobiety, gdy powstała w wyniku czynu zabronionego (np. gwałtu lub kazirodztwa), albo w razie ciężkich i nieodwracalnych wad płodu. Ostatnią z tych przesłanek zakwestionował Trybunał Konstytucyjny. Obecnie w PO nad nowym stanowiskiem pracuje zespół pod kierownictwem wicemarszałek Sejmu Małgorzaty Kidawy-Błońskiej. Część polityków optuje za dopuszczeniem przerywania ciąży do końca 12 tygodnia. W niedzielę interia.pl opublikowała pismo konserwatywnej grupy PO, w którym podkreślono, że „Platforma nie powinna zajmować radykalnego stanowiska” w sprawie aborcji.  Przedstawiliśmy to stanowisko dlatego, że uważamy, iż Jarosław Kaczyński, zaostrzając okrutnie ustawę antyaborcyjną, wprowadził ten temat do debaty politycznej w Polsce po to, aby podzielić opozycję. W moim przekonaniu nie ma żadnego innego powodu — powiedział PAP Zalewski, który podpisał się pod tym listem. W Sejmie przez najbliższe lata tej kwestii nie rozwiążemy, bo wiadomo, jaka jest większość  — zauważył poseł.  Poruszanie kwestii aborcji i zabieranie przez Platformę stanowiska innego niż do tej pory - a przypomnę, że w deklaracji z 2001 roku Platforma całkowicie afirmowała ówczesne prawodawstwo, czyli ustawę z 1993 roku - służy jedynie podziałowi opozycji  — podkreślił. Jak dodał, druga przyczyna stanowiska konserwatystów jest, aksjologiczna.  Uważamy, że rozwiązania zawarte we wspomnianej ustawie dobrze służyły z jednej strony bezpieczeństwu i zdrowiu kobiety, z drugiej strony - ochronie życia  — wskazał Zalewski. Wszyscy, jak znam poglądy moich koleżanek i kolegów, którzy podpisali się pod tym listem, uważamy, że to, co trzeba zrobić dzisiaj, to obudować rozwiązania z 1993 roku czterema elementami związanymi z badaniami prenatalnymi i ochroną kobiety w czasie ciąży, pełną dostępnością do tych badań i opieki, a także nowoczesną antykoncepcją, edukacją seksualną i pomocą społeczną dla tych, którzy jej potrzebują. Dziś pomoc dla rodzin, w których rodzą się dzieci o niepełnej sprawności, jest bardzo ograniczona. I to należy zmienić  — zauważył poseł. Zapytany, co jeśli Platforma w nowym stanowisku opowie się jednak za rozszerzeniem dopuszczalności aborcji ponad trzy przesłanki z tzw. kompromisu, poseł odparł: „Głęboko wierzę, że nasze argumenty zostaną wysłuchane i jestem przekonany, że Platforma nie zmieni swojego zasadniczego stanowiska w tej sprawie”. Platforma nie jest partią światopoglądową, nie jest partią, która była budowana w oparciu o kwestie światopoglądowe. Platforma jest partią, która gromadzi ludzi mających na celu rozwój i wzmocnienie państwa polskiego, a nie realizowanie jakiegoś celu światopoglądowego. To do tej pory budowało pozycję i siłę PO i uważam, że tak będzie dalej  — zaznaczył Zalewski. Na pytanie, czy uważa, że uda się porozumieć stronie konserwatywnej partii z tą stroną bardziej liberalną, zapewnił, że szanuje też to drugie stanowisko.  Platforma jest partią, w której wypowiadamy się i dyskutujemy swobodnie, dlatego nie dziwi mnie, że są również takie głosy. Jednak swoje argumenty na ten temat już przedstawiłem  — dodał poseł. W jego przekonaniu jeżeli w tej sprawie należałoby podejmować decyzję, to „najlepszym sposobem jest referendum”.  Nie chcemy, aby przepisy dotyczące aborcji były przez Sejm zmieniane co kadencję. Udało nam się na 30 lat znaleźć rozwiązanie, które łączyło ochronę życia z ochroną zdrowia i bezpieczeństwa kobiety. Zakładam, że to wola narodu jest wskazówką dla posłów, w jaki sposób mają postępować. Jeśli do referendum w tej sprawie dojdzie po wyborach, ja będę się opowiadał za rozwiązaniami, o których już mówiłem  — podkreślił Zalewski. xyz/PAP
Co nam mówią sondaże? Że koalicja ma kłopot. Ale opozycja jeszcze większy^Marek Pyza^2021-02-14 16:09:21.966683+01:00^https://wpolityce.pl/polityka/539154-sondaze-czyli-klopot-koalicji-ale-opozycja-ma-wiekszy^Zjednoczona Prawica złapała lekką zadyszkę. Najważniejszym tego powodem jest przedłużająca się pandemia i jej efekty – zdrowotne, ekonomiczne, ale też po prostu psychologiczne, „zmęczeniowe”. Na to nakłada się jeszcze wewnętrzny konflikt w Porozumieniu, który może sprawiać wrażenie, że obóz się lekko chwieje. Ale dla opozycji też nie ma najlepszych wiadomości. Zwłaszcza, że mówimy o stanie na 2,5 roku przed wyborami. Te tendencje dobrze widać w badaniu Social Changes dla wPolityce.pl. ZP ma tu 30-procentowe poparcie 4 pkt. Proc. mniej niż poprzednio), przy 25 proc. dla KO (wzrost o 2 pkt. proc.), 11 proc. dla Lewicy, 10 proc. dla Konfederacji i 6 proc. dla Kukiz‘15. W wariancie, w którym startuje Polska 2050 (partia wciąż jeszcze nieistniejąca), ZP notuje 29 proc., ugrupowanie Szymona Hołowni – 23 proc., PO – 20 proc., Lewica 9 proc., Konfederacja – 9 proc., a PSL – 5 proc.  CZYTAJ WIĘCEJ: Hołownia nadal przed Platformą, ale traci. Kukiz‘15 w Sejmie! PiS prowadzi, ale notuje stratę. SPRAWDŹ wyniki najnowszego sondażu  Nie ulega wątpliwości, że obóz władzy mierzy się więc z małym kryzysem. A opozycja nabiera wiatru w żagle. Jeszcze więcej dobrego humoru przybyło aspirującym do przejęcia władzy po opublikowaniu badania przeprowadzonego przez Ipsos dla oko.press. A zwłaszcza, jeśli spojrzymy na hipotetyczną sytuację wspólnego startu w ramach „Koalicji 276”, która zdobyłaby 57 proc. głosów, a PiS – 29 proc.  CZYTAJ WIĘCEJ: PO w ekstazie po sondażu OKO.press! Sieć zalały wpisy polityków tej partii. Budka zachwycony: „Koalicja 276” to dobry kierunek  Dlaczego dla opozycji te sondaże wcale nie są optymistyczne? Bo zakładają scenariusz, który się nie zdarzy. „Koalicja 276” nie powstanie. Nie chcą jej ani Lewica, ani PSL, ani Szymon Hołownia, który nie po to buduje wojsko na obalenie Platformy, by natychmiast ginąć we wspólnym kotle, w którym dominującym składnikiem stałaby się PO.  Im bliżej będzie wyborów (a to bardzo, bardzo długi marsz – bywa, że w polityce 2,5 roku to wieczność), tym trudniej będzie skleić drużynę wymarzoną przez Borysa Budkę i Rafała Trzaskowskiego. Bo mimo że polska polityka już dawno zaczęła wymykać się zdrowemu rozsądkowi i odwiecznym zasadom (pokazują to wyniki wyborów np. w Warszawie, której mieszkańcy kompletnie nie przywiązują wagi do tego, czy po wyborach będzie im się żyło lepiej), to na szczęście nie jesteśmy jeszcze na zupełnie absurdalnym etapie (wymarzonym przez PO), na którym program nie ma żadnego znaczenia.  Ustalenia postulatów wspólnych dla PO, N., Wiosny, Razem, Hołowni, SLD, PSL i paru konserwatystów jeszcze w tym konglomeracie się błąkających, po prostu nie można sobie wyobrazić. A zatem „Koalicja 276” pozostanie tylko PR-ową zagrywką, chwilową ułudą zaproponowaną przez PO w ramach walki o życie. Reszta potencjalnej „Koalicji 276” tego życia bronić nie zamierza (bo oni w ogóle nie za bardzo chcą bronić życia…).
Czy politycy potrafią ze sobą normalnie rozmawiać? Jaśkowiak i Emilewicz w ciekawym projekcie poznańskiego duszpasterstwa^Znalezione w sieci^2021-02-14 15:39:09.456530+01:00^https://wpolityce.pl/polityka/539170-jaskowiak-i-emilewicz-w-ciekawym-projekcie-duszpasterstwa^Czy to w ogóle ma rację bytu? W Poznaniu zorganizowano eksperyment społeczny, który miał pokazać, czy ludzie o kompletnie różnych poglądach będą w stanie ze sobą rozmawiać. W projekcie Wspólnoty Duszpasterstwo Akademickie z Poznania udział wzięli m.in. prezydent miasta oraz była wicepremier z ramienia Zjednoczonej Prawicy.  Wspólnota Duszpasterstwo Akademickie z Poznania przygotowała eksperyment społeczny, który ma sprawdzić na ile mogą porozumieć się ludzie o bardzo różnych poglądach. Do projektu zaproszono m.in. polityków - prezydenta Poznania Jacka Jaśkowiaka i polityk Jadwigę Emilewicz – informuje portal wirtualnemedia.pl. Samo tworzenie filmu było dla nas bardzo ciekawym doświadczeniem. Nie wiedzieliśmy, czego możemy się spodziewać i jaki będzie finał naszego projektu, w końcu do studia zaprosiliśmy ludzi, którzy stereotypowo wydają się całkowicie różni. Interpretację filmu zostawiamy widzowi, każdy może odczytać to na swój sposób i to jest dobre. Mamy nadzieję, że będzie to impuls do zastanowienia się nad naszymi relacjami: tymi rodzinnymi, ale też w środowisku, w którym żyjemy – mówi w rozmowie z portalem jeden z twórców projektu, Paweł Pomin.
Gdzie są granice barbarzyństwa? Zdewastowano kościół w Warszawie. Zniszczono tablicę upamiętniającą bohaterów Powstania Warszawskiego^Zespół wPolityce.pl^2021-02-14 14:52:38.094694+01:00^https://wpolityce.pl/polityka/539157-gdzie-sa-granice-zdewastowano-kosciol-w-warszawie^Czy gdzieś są granice tego chamstwa? Nieznani sprawcy zdewastowali jeden z warszawskich kościołów. Zniszczono też tablice ku czci polskich bohaterów. Na fasadzie, kolumnach oraz tablicach, które umieszczone są na kościele, pojawiły się napisy namalowane sprejem.  Wśród nich odwrócony krzyż oraz symbol błyskawicy. Napisy umieszczono też na tablicy ku czci bohaterów Powstania Warszawskiego oraz na tablicy upamiętniającej byłych proboszczów parafii.  O sprawie poinformował na Twitterze Ryszard Czarnecki. Europoseł PiS udostępnił również zdjęcia zrobione po ataku wandali.  Dziś,tj.nocy z sobotę na niedziele zdewastowano kościół pw.sw.Barbary przy ul. Emili Plater w Warszawie. Zniszczono również tablice ku czci bohaterów Powstania Warszawskiego !  – alarmuje Czarnecki.
SONDAŻ. PiS wyraźnie na prowadzeniu z poparciem 37,4 proc. PO traci, zyskuje Hołownia. Koalicja 276 bez większości w Sejmie^Zespół wPolityce.pl^2021-02-14 14:42:52.520257+01:00^https://wpolityce.pl/polityka/539156-sondaz-pis-na-prowadzeniu-koalicja-276-bez-wiekszosci^PiS mógłby liczyć w wyborach na 37,4 proc. głosów, Koalicja Obywatelska na 21,5 proc., a ruch Polska 2050 Szymona Hołowni na 16,2 proc. - wynika z opublikowanego w niedzielę sondażu pracowni Estymator dla serwisu DoRzeczy.pl. CZYTAJ RÓWNIEŻ: -Hołownia nadal przed Platformą, ale traci. Kukiz‘15 w Sejmie! PiS prowadzi, ale notuje stratę. SPRAWDŹ wyniki najnowszego sondażu -PO w ekstazie po sondażu OKO.press! Sieć zalały wpisy polityków tej partii. Budka zachwycony: „Koalicja 276” to dobry kierunek Według wyników sondażu, do Sejmu dostała by się także Lewica z 9,7 proc. poparcia, Konfederacja z 7,1 proc., oraz PSL-Koalicja Polska z 5,4 proc. Poniżej progu pozostałoby ugrupowanie Kukiz‘15 z 2,4 proc. W stosunku do poprzedniego takiego sondażu PiS stracił 1 pkt, KO - 0,3 pkt, a Polska 2050 zyskała 1,6 pkt proc. Lewica straciła 1,4 pkt, zyskały Konfederacja - 0,4 pkt i PSL-Koalicja Polska - 0,2 pkt proc. Przeliczając te wyniki na mandaty, Prawo i Sprawiedliwość mogłoby liczyć na 211 miejsc w Sejmie, Koalicja Obywatelska – 102, Polska 2050 – 77, Lewica – 38, Konfederacja – 19, PSL-Koalicja Polska – 12, „Inni” – 1. Szacowana frekwencja wyborcza wyniosłaby 57 proc. Badanie przeprowadzono w dniach 12-13 lutego 2021 r. na ogólnopolskiej, reprezentatywnej próbie 1022 dorosłych osób metodą wspomaganych komputerowo wywiadów telefonicznych CATI. Estymator w wynikach uwzględnił wyłącznie osoby, które zadeklarowały, że będą głosować i określiły na jaką partię w wyborach do Sejmu będą głosować. Szacowana frekwencja wyborcza wyniosłaby 57 proc. aw/PAP
Czas na realną dobrą zmianę. Sytuację w obozie trzeba wyjaśnić i zacząć spełniać obietnice dane wyborcom^Marcin Wikło^2021-02-14 14:21:09.537664+01:00^https://wpolityce.pl/polityka/539150-czas-na-dobra-zmiane-trzeba-zaczac-spelniac-obietnice^Nikt nie powiedział, że będzie to łatwy proces. Politycy Zjednoczonej Prawicy mieli przecież świadomość, że obejmując w 2015 roku władzę, wchodzą na teren przez lata zajęty przez politycznego przeciwnika, który zostawi za sobą mnóstwo zasadzek. Właśnie dlatego trzeba robić swoje, nie dać się wciągać w gierki nie na swoim boisku, by nie okazało się, że po sześciu latach „dobra zmiana” ciagle jest w planach. Rozumiem to, że nie da się wszystkiego załatwić od razu, choć była taka pokusa. Przecież tak wiele płaszczyzn państwa należało poprawić, wręcz uzdrowić czy wskrzesić. I to wszystko w miarę szło do czasu, aż coraz wiekszą rolę w obozie władzy zaczęły grać osobiste ambicje liderów. Warto wyciągać naukę z cudzych błędów. Partię Tuska i monopol jego władzy też rozsadziły lewituję ku skrajnościom, szarpiące każde w swoją stronę skrzydła. Poza tym, że późniejszy „król Europy” bawił się w malowanie fasady zamiast rządzić. „Jedność” to słowo kluczowe. I praca dla ludzi. Gdy Polacy będą mieli poczucie, że władza jest dla nich, że realnie poprawia ich życie, będą jej wierzyć i na nią głosować. Nie obrażałbym się na opozycję, że punktuje błędy i niemożności, czasem nawet przesadnie, taka jest ich rola. Partia rządząca ma mieć swój plan i iść do przodu. Jeśli nawet coś się nie uda, ludzie to docenią. Nie wybaczą bierności i zbytniego pójścia w rozgrywki wewnątrz obozu. Tego nie rozumieją, więc nie przyjmą. CZYTAJ TAKŻE: Polacy nie wierzą, że w naszym kraju dojdzie do przyspieszonych wyborów parlamentarnych. SPRAWDŹ wyniki ciekawego badania! W końcówce kampanii prezydenckiej słyszałem wielokrotnie, że „jeszcze tylko zwycięstwa Andrzeja Dudy potrzeba do tego, by walec zmian wyruszył na 3-letnią autostradę”. Tyle wszak zostało (wtedy) do kolejnych wyborów. To miał być czas poprawy życia Polaków (to też powtarzano bardzo często). I co? Zaraz po reelekcji prezydenta zaczęły się kwasy wewnątrz prawicy, która okazała się mniej zjednoczona niż wskazywałaby na to nazwa. Ludzie tego nie rozumieją. Czują, że ktoś jest nielojalny, że ktoś z kimś się dogaduje za plecami kogoś innego, ale co z tego, u licha, wynika dla nas? Kompletnie nic. Obecny kryzys w Porozumieniu Jarosława Gowina i  podział tego ugrupowania na frakcje nie może nie mieć wpływu na całość. Ale skoro słyszę, że każda ze stron podtrzymuje, iż plan Zjednoczonej Prawicy nie jest naruszony, to o co chodzi? Nie twierdzę, że sytuacja nie wymaga wyjaśnienia, a może nawet jakichs radykalnych rozwiązań, ale to wszystko trwa zbyt długo. Jeśli cos ma się stać, niech stanie się szybko. Do jesieni 2023 roku zostało już tylko 2,5 roku. CZYTAJ TAKŻE KOMENTARZ JACKA KARNOWSKIEGO: Czy Zjednoczona Prawica jest w stanie zmieniać fundamenty? Czy mając takie wojsko można ruszać sprawy tak trudne jak media?
PO w ekstazie po sondażu OKO.press! Sieć zalały wpisy polityków tej partii. Budka zachwycony: "Koalicja 276" to dobry kierunek^Zespół wPolityce.pl^2021-02-14 13:07:41.867675+01:00^https://wpolityce.pl/polityka/539142-politycy-po-w-ekstazie-po-sondazu-okopress^Tydzień po ogłoszeniu politycznego planu utworzenia „Koalicji 276” kolejne badania potwierdzają, że to dobry kierunek. Współpraca na partnerskich zasadach to przyszłość całej opozycji - podkreślił w niedzielę przewodniczący Platformy Obywatelskiej Borys Budka, komentując wyniki sondażu Ipsos, przeprowadzonego na zlecenie portalu OKO.press. CZYTAJ TAKŻE: TYLKO U NAS. Hołownia nadal przed Platformą, ale traci. Kukiz‘15 w Sejmie! PiS prowadzi, ale notuje stratę. SPRAWDŹ wyniki najnowszego sondażu Z sondażu pracowni Ipsos - przeprowadzonego na zlecenie portalu OKO.press - wynika, że wspólny blok opozycji w wyborach parlamentarnych ma szansę na zwycięstwo nad Prawem i Sprawiedliwością i zdobycie 280 mandatów, co pozwoliłoby na odrzucenie ewentualnego weta prezydenta Andrzeja Dudy. W wariancie, w którym opozycja startowałaby osobno, również zdobyłaby władzę, ale z 244 mandatami. Przy oddzielnym starcie partii opozycyjnych Prawo i Sprawiedliwość wygrałoby wybory z wynikiem 29 proc. Koalicja Obywatelska i Polska 2050 uzyskałyby po 20 proc., a Lewica 10. Do Sejmu nie weszłoby Polskie Stronnictwo Ludowe z wynikiem 4 proc. W Sejmie natomiast znalazłaby się Konfederacja z poparciem na poziomie 10 proc. - jej jednak OKO.press nie bierze pod uwagę w swoich obliczeniach. PiS miałby w Sejmie 172 posłów, Polska 2050 - 107, KO - 96, Konfederacja - 43, a Lewica - 41. W takiej sytuacji opozycja mogłaby liczyć łącznie na 54 proc. poparcia i przejąć władzę z 244 mandatami, ale bez możliwości odrzucenia prezydenckiego weta.  Sytuacja zmienia się, kiedy do wyborów poszłaby tzw. Koalicja 276 (Koalicja Obywatelska, Lewica i PSL). Taki komitet z wynikiem 57 proc. wygrałby wybory. Drugie miejsce dla Prawa i Sprawiedliwości z wynikiem 29 proc., 10 proc. dla Konfederacji. Koalicja miałaby w Sejmie 280 posłów, PiS 140, a Konfederacja 39, jednak to wyliczenie - jak zastrzegło oko.press - jest mniej precyzyjne. Portal napisał, że sondaż zrealizowany został metodą CATI na ogólnopolskiej reprezentatywnej próbie 1014 dorosłych Polaków.  Losowanie próby miało charakter warstwowo-proporcjonalny. Kontrolowano miejsce zamieszkania respondenta pod względem województwa i kategorii wielkości miejscowości  — podał. Zachwyceni wynikami sondażu są politycy Koalicji Obywatelskiej, w szczególności PO. Media społecznościowe zalały wpisy znanych działaczy, którzy zachęcają opozycję do współpracy. Tydzień po ogłoszeniu politycznego planu #Koalicja276 kolejne badania potwierdzają, że to dobry kierunek. Współpraca na partnerskich zasadach to przyszłość całej opozycji
Totalne zamieszanie w PO ws. aborcji! Większość polityków chce liberalizacji prawa, konserwatyści piszą o "centrowym stanowisku"^Zespół wPolityce.pl^2021-02-14 12:29:02.224819+01:00^https://wpolityce.pl/polityka/539139-totalne-zamieszanie-w-platformie-ws-aborcji^Legalna aborcja do 12 tygodnia ciąży po konsultacjach np. z lekarzem, powrót do tzw. kompromisu aborcyjnego lub opcja „pośrednia” - dopuszczenie przerywania ciąży także w razie trudnej sytuacji kobiety - to obecnie najczęściej pojawiające się w PO koncepcje dot. zmian w prawie aborcyjnym. Z kolei 20 konserwatywnych polityków Platformy napisało w swoim stanowisku, że partia powinna wypracować „rozsądne, centrowe stanowisko”. CZYTAJ RÓWNIEŻ: Otwarcie poprą aborcję na życzenie?! Kidawa-Błońska: Rozważamy na poważnie czwartą przesłankę, żeby kobieta miała prawo wyboru W przyszłym tygodniu sprawą aborcji ma się zająć zarząd Platformy Obywatelskiej, który spróbuje przyjąć nowe stanowisko partii w tej sprawie. Do tej pory Platforma opowiadała się za obroną „kompromisu aborcyjnego” z 1993 roku, który dopuszczał przerywanie ciąży w trzech przypadkach - gdy ciąża zagraża życiu lub zdrowiu kobiety, gdy powstała w wyniku czynu zabronionego (np. gwałtu lub kazirodztwa), albo w razie ciężkich i nieodwracalnych wad płodu. Ostatnią z tych przesłanek zakwestionował w październiku Trybunał Konstytucyjny. W tej sytuacji wielu czołowych polityków PO (w tym m.in. dwaj byli liderzy partii: Donald Tusk i Grzegorz Schetyna oraz obecny szef Borys Budka) uznało, że powrotu do tzw. kompromisu aborcyjnego nie ma, a PO potrzebuje nowego stanowiska w sprawie aborcji. Wypracowanie go zarząd powierzył zespołowi pod kierownictwem wicemarszałek Sejmu Małgorzaty Kidawy-Błońskiej. Należą do niego z jednej strony posłanki o liberalnych poglądach, jak Monika Wielichowska czy Marzena Okła-Drewnowicz, z drugiej posłowie konserwatywni, jak Czesław Mroczek. W zespole - jak wynika z informacji PAP - ściera się kilka koncepcji. Część parlamentarzystów Platformy optuje za dopuszczeniem przerywania ciąży do końca 12 tygodnia (z tym, że po ewentualnych konsultacjach pacjentki z lekarzami i psychologami), innym z kolei bliska jest idea powrotu do stanu prawnego sprzed orzeczenia TK. Kidawa-Błońska mówiła w sobotę w radiu Zet o jeszcze innym pomyśle - by do trzech dawnych przesłanek, które umożliwiały legalną aborcję dodać czwartą - „żeby kobieta miała prawo wyboru w trudnej sytuacji pod pewnymi warunkami”. Partyjni konserwatyści, wśród których są m.in. Ireneusz Raś, Joanna Fabisiak, Urszula Augustyn, Tomasz Głogowski czy Czesław Mroczek przygotowali własną propozycję stanowiska dotyczącego aborcji.  Przekazaliśmy ją władzom klubu i pani marszałek Kidawie-Błońskiej  — powiedział PAP Mroczek. Według niego w sprawie aborcji Platforma powinna, tak jak dotychczas, zająć „rozsądne, centrowe stanowisko”. Konserwatyści w swej propozycji sprzeciwiają się więc z jednej strony zaostrzeniu prawa antyaborcyjnego, z drugiej - koncepcjom wprowadzenia „aborcji na życzenie”.  Mówimy, że przepisy z 1993 roku dobrze realizowały potrzebę zadbania o dwie wartości w tej sprawie - bezpieczeństwo i wybór kobiety oraz ochronę życia ludzkiego w fazie prenatalnej. To się niewątpliwie da pogodzić. Przepisy z 1993 roku stosunkowo dobrze to zadanie realizowały i wierzymy, że mogą być podstawą przy jakiejś modyfikacji  — podkreślił Mroczek. Dodał, że w propozycji stanowiska znalazł się także postulat zorganizowania w Polsce referendum dotyczącego prawa do aborcji. Polityk nie wykluczył przy tym, że opcja „czterech przesłanek” może zyskać akceptację.  My tej czwartej przesłanki nie zgłaszamy, natomiast jesteśmy gotowi do rozmowy i porozumienia  — zadeklarował Mroczek. Portal Interia dotarł do do treści stanowiska konserwatywnych posłów PO, które ma zostać zaprezentowane na poniedziałkowym zarządzie partii. Politycy w dokumencie podkreślają, że nie zgadzają się z wyrokiem Trybunału Konstytucyjnego, ale dodają, że „Platforma nie powinna zajmować radykalnego stanowiska i stawać się stroną w wojnie aborcyjnej, która spolaryzuje nasz kraj na wiele lat”. Polacy oczekują, że Platforma jak dotychczas, poprzez swoje rozsądne, centrowe stanowisko uchroni Polskę od tej wojny. — czytamy. Konserwatyści dodają, że w przyszłości „należy rozważyć wyrażaną przez znaczącą część społeczeństwa potrzebę przeprowadzenia w przyszłości w tej sprawie referendum”.e Pod dokumentem podpisało się 20 polityków: Paweł Arndt, Halina Bieda, Mateusz Bochenek, Waldy Dzikowski, Krzysztof Gadowski, Tomasz Głogowski, Cezary Grabarczyk, Kazimierz Kleina, Stanisław Lamczyk, Antoni Mężydło, Czesław Mroczek, Jan Olbrycht, Tomasz Olichwer, Małgorzata Pępek, Kazimierz Plocke, Marek Plura, Ireneusz Raś, Bogusław Sonik, Marek Sowa, Wojciech Ziemniak, Paweł Zalewski. Posłance Agnieszce Pomaskiej bliższa jest z kolei koncepcja liberalna, zgodnie z którą aborcja powinna być dopuszczalna do końca 12 tygodnia ciąży przy wsparciu lekarza czy psychologa. Jej zdaniem w Platformie jest zdecydowanie więcej osób, które podzielają ten sposób myślenia.  Dużo więcej jest dzisiaj osób takich, które rozumieją, że nie ma już dzisiaj kompromisu, bo kompromis został złamany przez partię rządzącą i potrzeba nowej umowy społecznej  — podkreśliła posłanka. Jak dodała, w „Nowej umowie społecznej”, bo taki tytuł miałaby nosić propozycja stanowiska PO, za którą opowiadają się z kolei posłanki Platformy z liberalnego skrzydła partii, miałyby się znaleźć także postulaty dotyczące: refundacji środków antykoncepcyjnych, sprzedaży tabletek „dzień po” bez recepty, refundacji zabiegów in vitro oraz edukacji seksualnej. Zarówno Agnieszka Pomaska, jak i Czesław Mroczek zasiadają w zarządzie PO. Jego członkami są także m.in. znani z liberalnych poglądów: prezydent Warszawy Rafał Trzaskowski, europoseł Bartosz Arłukowicz, b. premier Ewa Kopacz, Małgorzata Kidawa-Błońska, szef klubu KO Cezary Tomczyk, sekretarz generalny PO Marcin Kierwiński, posłowie: Izabela Leszczyna, Sławomir Nitras, Sławomir Neumann i Rafał Grupiński. Bardziej konserwatywne poglądy w kwestii aborcji prezentują z kolei w zarządzie m.in.: marszałek Senatu Tomasz Grodzki, prezydent Lublina Krzysztof Żuk i posłanka Urszula Augustyn. Z kolei w Telewizji Republika Ireneusz Raś oświadczył, że jest przeciwnikiem aborcji na życzenie, a naruszenie kompromisu aborcyjnego z 1993 było bardzo złe, tym bardziej, że stało się to w czasie, „gdy powinniśmy się zajmować innymi kwestiami takimi, jak zdrowie i wsparcie przedsiębiorców”. Jak mówił, jest to odwracanie uwagi od najważniejszych spraw.  Po raz pierwszy tak zdecydowanie wartościami tak ważnymi dla człowieka gra się dla doraźnych celów politycznych  — ocenił. Polityk PO podkreślił, że nie wyobraża sobie, by PO poparła aborcję na życzenie. Dodał, że Platforma oficjalnie nie przedstawiła jeszcze swojego stanowiska. Będę komentować, jeśli Kidawa-Błońska podejmie w tej kwestii opinię dla zarządu i po stanowisku Zarządu Krajowego (PO - PAP). Zapewniam, że dyskusja będzie rzetelna, a mój głos będzie tam reprezentowany bardzo mocno  — zadeklarował. Zaznaczył, że sam jest przeciwnikiem aborcji w ogóle, ale potrzebny jest kompromis dla dobra wspólnego, bo ludzie mają różne poglądy. xyz/PAP/Interia
Cóż za "analiza"! Czarzasty porównuje impeachment Trumpa do głosowania ws. Ziobry: "Polacy wyprzedzili Amerykanów. Już żałują"^Zaćwierkane na Twitterze^2021-02-14 11:11:21.099627+01:00^https://wpolityce.pl/polityka/539129-coz-za-analiza-czarzasty-porownuje-trumpa-do-ziobry^„Amerykanie będą żałować tej decyzji. Polski sejm w 2015 nie pociągnął do odpowiedzialności przed TS Zbigniewa Ziobry. Polacy wyprzedzili Amerykanów. Już żałują” - napisał na Twitterze Włodzimierz Czarzasty, przewodniczący SLD o porażce przeciwników Donalda Trumpa w głosowaniu ws. impeachmentu byłego prezydenta USA. CZYTAJ RÓWNIEŻ: — Porażka przeciwników Donalda Trumpa! Przegrali głosowanie ws. impeachmentu. Były prezydent: „Koniec polowania na czarownice” — Biden skomentował przegrane głosowanie ws. impeachmentu Trumpa: „Istota oskarżenia nie może być przedmiotem sporu” Włodzimierz Czarzasty porównał głosowanie ws. impeachmentu Donalda Trumpa do głosowania w polskim Sejmie w 2015 r. nad postawieniem Zbigniewa Ziobry przed Trybunałem Stanu. Amerykański Senat uniewinnił w sobotę byłego prezydenta Donalda Trumpa od zarzutu „podżegania do przewrotu”. Amerykanie będą żałować tej decyzji. Polski sejm w 2015 nie pociągnął do odpowiedzialności przed TS Zbigniewa Ziobry. Polacy wyprzedzili Amerykanów. Już żałują — napisał na Twitterze lider SLD.
W nowym numerze „Sieci”: Media na wojnie. Czy w tej awanturze naprawdę chodzi o wolność słowa, czy o dochody potężnych koncernów?^"Sieci" - Największy konserwatywny tygodnik w Polsce^2021-02-14 11:08:19.651646+01:00^https://wpolityce.pl/polityka/539132-w-nowym-numerze-tygodnika-sieci-media-na-wojnie^W najnowszym numerze tygodnika „Sieci” o proteście mediów przeciwko projektowi ustawy o opłacie od reklam piszą Marek Pyza i Marcin Wikło. Czy w tej awanturze naprawdę chodzi o wolność słowa, czy jednak o dochody potężnych koncernów i ich władzę? W artykule „Wojna o tort” dziennikarze piszą wprost analizując fakty: To wyjątkowo podła manipulacja, gdy z gębą pełną frazesów o odbieranej wolności przedstawiciele medialnych krezusów walczą o kasę i zapierają się rękami i nogami, aby nie dać uszczknąć z niej ani grosza m.in. na walkę ze skutkami pandemii, ochronę zabytków, cyfryzację czy wsparcie wartościowych projektów dziennikarskich.  Dziennikarze „Sieci” wyjaśniają:  Podatek ma mieć formułę funduszu solidarnościowego, na który w większej części złożą się wpłaty bogatych, biedniejsi zapłacą mniej lub wcale. Akcja protestacyjna „Media bez wyboru”, owszem, była precedensem, ale jej unikatowość została zatłuczona przez polityków opozycji i sprzyjających jej komentatorów zgiełkiem oskarżeń o ściąganie haraczu, kneblowanie „wolnych mediów” i porównania do stanu wojennego, a nawet III Rzeszy.  Dziennikarze piszą również, że…  decyzja o spektakularnej formie protestu zapadła – jak podał portal wPolityce.pl – w ostatnim momencie, wieczorem, we wtorek 9 lutego. Wtedy doszło do serii spotkań, podczas których grupa inicjatywna naciskała na pozostałe medialne koncerny, by przyłączyły się do akcji. Pyza i Wikło wskazują, kto prawdopodobnie zapoczątkował akcję: Według informatorów wPolityce.pl pierwsze skrzypce grali Bogusław Chrabota – redaktor naczelny „Rzeczpospolitej”, i Katarzyna Kieli – menedżerka nadzorująca telewizję TVN z ramienia amerykańskiego właściciela Discovery […]. Już na tym etapie zaczęły się nieporozumienia, do uczestników narady bowiem dotarło, na jak bardzo polityczny gest się decydują, wchodząc w grę wielkich koncernów. Jeszcze mniej do powiedzenia mieli pracownicy tych mediów, szeregowi dziennikarze, których zarządy wystawiły niejako na front walki o kasę.  W wywiadzie „Będziemy bronić każdego kawałka Polski” udzielonym Jackowi i Michałowi Karnowskim, Mariusz Błaszczak, minister obrony narodowej podejmuje wątek liczebności polskiej armii. Polityk podkreśla, że od czasów rządów PO-PSL zaszły spore zmiany.  Gdy obejmowaliśmy władzę, siły zbrojne naszego państwa liczyły ok. 95 tys. Dziś, razem z WOT, mamy 135 tys., a więc znacznie więcej. Kierowane przeze mnie ministerstwo zmieniło zasady rekrutacji, mam także kolejne projekty, które omawiam z wicepremierem Jarosławem Kaczyńskim w ramach prac Komitetu ds. Bezpieczeństwa Narodowego i Spraw Obronnych. Chcemy, by żołnierzy było jeszcze więcej. Twierdzenia polityków czy nawet wojskowych, według których liczebność wojska nie ma znaczenia, a rzekomo liczą się tylko wyszkolenie i sprzęt, są absurdalne. Wszystkie te kwestie mają jednakowo ważne znaczenie — czytamy. Minister przyznaje również, że nie należy zapominać o zagrożeniu ze Wschodu.  Polityka Rosji jest polityką agresywną. Nie możemy lekceważyć tej armii. Władze w Moskwie przeznaczają duże środki na rzecz wzmocnienia wojska. Oficjalnie jest to armia licząca milion żołnierzy. Na tym tle to, co zastaliśmy – te 95 tys. żołnierzy w 2015 r. – wyglądało dramatycznie, nawet przy założeniu, że to agresor musi dysponować przewagą. Konrad Kołodziejski w artykule „Nowi władcy świata” odnosi się do działalności światowych gigantów w dziedzinie technologii, m.in. na podstawie firmy Google:  Jeśli ktoś widział film „The Circle”, to być może nasuną mu się skojarzenia z przedstawioną w nim korporacją technologiczną, której pracownicy – w zamian za przywileje i dobre zarobki – tworzą kolektyw absolutnie podporządkowany pracodawcy. Oczywiście filmowa wizja toksycznej sekty prowadzonej przez charyzmatycznego technologicznego guru jest przerysowana, ale dość dobrze oddaje kierunek, w którym zmierzają współczesne wielkie korporacje.  Autor zauważa:  Na ich czele stoją dziś biznesmeni zupełnie innego typu niż kiedyś. Zazwyczaj pełni pasji i wykształceni na przesiąkniętych lewicową atmosferą uczelniach używają swoich koncernów nie tylko w roli maszyn do zarabiania, lecz również jako taranów wykuwających nową rzeczywistość. To właśnie ta przyświecająca im wielka misja przeprowadzenia światowej rewolucji: technologicznej, społecznej i kulturowej, odróżnia nowe pokolenie biznesmenów od ich poprzedników wywodzących się ze starych burżuazyjnych rodów.  Minister klimatu i środowiska Michał Kurtyka w rozmowie z Edytą Hołdyńską („Zielony konserwatyzm przybiera na sile”) wypowiada się m.in. na temat zapowiedzi Rafała Trzaskowskiego w sprawie większego finansowania walki ze smogiem w przypadku przejęcia władzy w Polsce:  To Zjednoczona Prawica po raz pierwszy sformułowała program Czyste Powietrze. To jest program cywilizacyjny, inwestycyjny, którego w historii Polski jeszcze nie było. Ponad 100 mld zł właśnie na poprawę jakości powietrza poprzez zmniejszenie emisji pyłów i gazów cieplarnianych. Przypomnijmy, że w tej sprawie toczyło się wobec Polski postępowanie przed unijnym Trybunałem Sprawiedliwości. Ustalono, że ten problem był w Polsce dotąd w ogóle niepodejmowany. Dopiero my zaczęliśmy walkę. Minister informuje również o szczegółach współpracy z samorządami:  Naszą bolączką jest to, że samorządy próbują stworzyć własne programy, które często są nieefektywne, bo nie mają albo wiedzy, albo wystarczających środków finansowych. Zamiast tworzyć podobne rozwiązania, które powodują, że ludzie są zagubieni, moglibyśmy działać wspólnie na rzecz poprawy jakości powietrza. Chciałbym, by program Czyste Powietrze był dobrym przykładem współpracy samorządu z rządem […]. Polska to jest nasz wspólny dom, więc walka o czyste powietrze jest naszą wspólną sprawą […]. Chcielibyśmy, by samorządy zaangażowały się we wspólną walkę.  Maja Narbutt w artykule „Inwazja śnieżnych morsów” pisze na temat górskiego morsowania.  Górskie morsowanie nieoczekiwanie się skomercjalizowało i stało niezłym biznesem. Jest mnóstwo kursów weekendowych. W piątek mówi się o podstawach teoretycznych, w sobotę są zajęcia praktyczne, a w niedzielę już się idzie w góry – relacjonuje jeden z karkonoskich przewodników. Założenie jest proste: każdy może wejść prawie nago na Śnieżkę, jeśli jest w niezłej kondycji. Tak przynajmniej przekonują chętnych coraz liczniejsi trenerzy — czytamy. Dziennikarka przytacza w swoim tekście opinię wykładowcy AWF z Wrocławia, profesora Andrzeja Pawluckiego. Naukowiec dość sceptycznie odnosi się do śnieżnego morsowania, jego rosnącej popularności oraz osób, które bez głębszego zastanowienia porywają się na ekstremalne wyzwania z temperaturą.  Patrzy na nie z punktu widzenia socjologicznego i widzi w nich przejaw niskiej kultury masowej, nastawionej na szukanie wrażeń za wszelką cenę oraz naiwną wiarę, że ludzie mogą się upodobnić do superbohaterów. Teraz dołączył do tego nowy czynnik, związany z COVID-19. – Jesteśmy więźniami epidemicznymi, przebywamy większość czasu w zamknięciu. Takie wyjście w szortach w góry może być wyrazem spontanicznego buntu przeciwko ograniczeniom — podkreśla prof. Pawłucki. W tygodniku także ciekawe komentarze bieżących wydarzeń pióra Krzysztofa Feusette, Doroty Łosiewicz, Bronisława Wildsteina, Andrzeja Rafała Potockiego, Marty Kaczyńskiej-Zielińskiej, Wojciecha Reszczyńskiego, Aleksandra Nalaskowskiego, Jana Pospieszalskiego czy Andrzeja Zybertowicza.              Więcej w najnowszym numerze tygodnika „Sieci”, w sprzedaży od 15 lutego br., także w formie e-wydania – polecamy tę formę lektury, wystarczy kliknąć: http://www.wsieciprawdy.pl/e-wydanie.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl  i oglądania ciekawych audycji telewizji wPolsce.pl.
Klasizm w Polsce ma się doskonale. Ośmielony przez flesze telewizyjnych kamer mainstreamu^Edyta Hołdyńska^2021-02-14 10:33:24.621748+01:00^https://wpolityce.pl/polityka/539126-klasizm-w-polsce-ma-sie-doskonale-osmielony-w-telewizji^Obrażają katolików, patriotów. Nie w smak im rząd PiS, bo zmieniła się optyka. Zwykli Polacy, którzy nie mając wpływowych rodziców, czy znajomych, jakimś cudem, choć zamożni nie są, doszli do głosu.  Głównym wrogiem stał się PiS, bo utarło się w elitarnych kręgach, że to rząd, który trzeba wyśmiać. Hołdujący historii, stawiający pomniki, nie na czasie, niemodny. Nie pasuje do obrazka zamożnych Polaków. Nie ujmując nikomu osiągnięć, mentalność, w którą wrastają niektórzy aktorzy, pisarze, celebryci, jest godna potępienia. To klasizm w najbardziej odpychającej postaci.  To nie tylko ostatnia wypowiedź Zygmunta Miłoszewskiego w TVN24, w której tłumaczy, że nie dotykają go problemy powodowane przez PiS, bo jest zamożny, dzieci chodzą do prywatnej szkoły i nie muszą uczyć się o Janie Pawle II, a żonę i córkę można śmiało zabrać na aborcję do Holandii. Przy okazji organizując miłą wycieczkę. To przede wszystkim przyjmowanie szczepionek poza kolejnością w poczuciu, że elicie kraju należą się bardziej niż narażonym na codzienne obcowanie z chorymi na Covid-19 pracownikami służby zdrowia. I poczucie, że owszem, zaszczepić się poza kolejnością można, bo przecież sprawa nie pójdzie do mediów. Z jakiegoś powodu córka Krystyny Jandy i Andrzeja Seweryna, Maria Seweryn, aktorka, miała z tyłu głowy świadomość takiej gwarancji.  To także najbardziej skandaliczne wypowiedzi, że nauczyciele akademiccy, czy medycy nie pracujący na co dzień w szpitalach mają większe prawo się zaszczepić, niż salowe, czy panie sprzątające w szpitalu, bo przecież ma się ukończone studia medyczne.  To kategoryzowanie ludzi na lepszych i gorszych. Pod przykrywką co dzień wykrzykiwanych haseł o tolerancji, równości i miłości, kryje się zwykły, odrażający klasizm. Dyskryminacja związana z przynależnością do klasy społeczno-ekonomicznej. Brak szacunku nie tylko dla pracy drugiego człowieka, ale i jego samego. Brak poczucia wstydu przed wypowiedzeniem takich słów w XXI wieku jest tylko potwierdzeniem tego, że ci ludzie tegoż wstydu zwyczajnie nie odczuwają. Przyzwolenie daje zaproszenie do studia, światła, kamery i poczucie przynależności do elity sądzącej podobnie. Przyzwolenie dają media społecznościowe, gdzie im częściej wkleja się osiem gwiazdek, tym więcej lajków. Przyzwolenie daje pogarda dla mniej zamożnych rodziców dzieci, którzy ośmielili się sięgnąć po 500+ i wyjechać na wakacje do kurortów wcześniej odwiedzanych jedynie przez zamożnych bardziej. W wielu głowach podział na Polskę A i B nie był i nie jest krzywdzący, niesprawiedliwy. Dawał legitymację stałego mieszkańca, choćby i tylko bywalca Polski A. Dawał poczucie wyższości. Ono pozostało.
Kiedy rozmowa prezydenta Dudy z Bidenem? Dera: Myślę, że w niedługim czasie dojdzie do bezpośredniego spotkania^Zespół wPolityce.pl^2021-02-14 10:05:58.570363+01:00^https://wpolityce.pl/polityka/539124-kiedy-rozmowa-prezydenta-dudy-z-bidenem^Trwają rozmowy współpracowników prezydentów Stanów Zjednoczonych i Polski; myślę, że w niedługim czasie dojdzie bądź do bezpośredniego spotkania Joe Bidena i Andrzeja Dudy, w sytuacji, gdy obaj będą w tym samym miejscu, bądź do rozmowy telefonicznej - ocenił prezydencki minister Andrzej Dera. CZYTAJ RÓWNIEŻ: -Biden skomentował przegrane głosowanie ws. impeachmentu Trumpa: „Istota oskarżenia nie może być przedmiotem sporu” -Porażka przeciwników Donalda Trumpa! Przegrali głosowanie ws. impeachmentu. Były prezydent: „Koniec polowania na czarownice” Zapytany w niedzielę w Radiu ZET, czy ktoś z administracji prezydenta Joe Bidena, odezwał się do Kancelarii Prezydenta RP, Dera odpowiedział, że „w tej chwili trwają rozmowy współpracowników prezydentów Stanów Zjednoczonych i Polski”. Były rozmowy z kilkoma osobami na ten temat. Myślę tutaj o sekretarzu obrony, o doradcy do spraw bezpieczeństwa. Te rozmowy trwają. Mamy potwierdzenie tych najważniejszych rzeczy dla nas, dla Polaków, priorytetów, które w Stanach na szczęście są niezmienne, jeżeli Stany Zjednoczone coś postanawiają w kwestiach polityki obronnej, czy priorytetów polityki zagranicznej, to jest to kontynuowane przez kolejną administrację — powiedział Dera. Podkreślił, że „mamy to potwierdzenie dla nas najistotniejsze, czyli stałą obecność wojsk amerykańskich w Polsce, kwestia wzmocnienia flanki wschodniej, kwestia współpracy energetycznej dotyczącej i gazu i elektrowni atomowej na przyszłość”.  Dla nas to były bardzo ważne i potrzebne rozmowy — dodał. Dopytywany, o bezpośrednią rozmowę prezydentów Dudy i Bidena powiedział, „że to tak się nie odbywa, że prezydenci sobie dzwonią i od razu rozmawiają”.  To jest polityka międzynarodowa, tu trzeba przygotować rozmowę zarówno ze strony administracji amerykańskiej, jak i polskiej. Myślę, że w niedługim czasie dojdzie do bądź bezpośredniego spotkania w sytuacji, kiedy prezydent Stanów Zjednoczonych i Polski będą w tym samym miejscu, bądź też właśnie rozmowy telefonicznej — powiedział Dera. W ubiegły czwartek szef MON Mariusz Błaszczak poinformował, że rozmawiał z amerykańskim sekretarzem obrony gen. Lloydem Austinem i że w rozmowie padły obustronne deklaracje dotyczące zacieśnienia współpracy na rzecz bezpieczeństwa Polski i całej wschodniej flanki NATO. Na początku lutego szef BBN Paweł Soloch oraz prezydencki minister Krzysztof Szczerski rozmawiali telefonicznie z doradcą prezydenta USA ds. bezpieczeństwa narodowego Jake’iem Sullivanem. Dera pytany, czy wie, kiedy poznamy nowego ambasadora Stanów Zjednoczonych w Polsce odparł, że „jeszcze w tej chwili nie możemy nic powiedzieć na ten temat”. Zapytany został również o decyzję amerykańskiego Senatu ws. impeachmentu byłego prezydenta USA Donalda Trumpa. W sobotę Senat USA uniewinnił Trumpa z zarzutów podżegania tłumu jego zwolenników do ataku na Kapitol. 57 senatorów (w tym 7 Republikanów) głosowało za impeachmentem a 43 przeciwko. Zwolennikom impeachmentu byłego prezydenta nie udało się jednak uzyskać wymaganej większości 2/3 głosów Wszystko na to wskazywało. W tego typu procedurach decyduje większość. (…) Matematyka tu pokazuje gdzie, kto ma przewagę. (…) Tu nie ma zaskoczenia żadnego — skomentował Dera.  aw/PAP
NASZ WYWIAD. Mariusz Błaszczak: Będziemy bronić każdego kawałka Polski. Obrona całej naszej ojczyzny jest sprawą zasadniczą^"Sieci" - Największy konserwatywny tygodnik w Polsce^2021-02-14 00:05:03.495179+01:00^https://wpolityce.pl/polityka/539114-wywiad-blaszczak-bedziemy-bronic-kazdego-kawalka-polski^Politycy PO i współpracujący z nimi generałowie twierdzą, że w razie konfliktu na „dzień dobry” mamy oddać województwa podlaskie, lubelskie, podkarpackie, część mazowieckiego i skoncentrować wojska na zachodzie kraju. To jest błąd! Obrona całej naszej ojczyzny jest sprawą zasadniczą. Założenie, że najpierw oddamy, a potem odbijemy, może się okazać bardzo bolesnym złudzeniem - mówi Mariusz Błaszczak, minister obrony narodowej w rozmowie z Jackiem i Michałem Karnowskimi na łamach tygodnika „Sieci”. Pandemia zmieniła nasz świat. Jak bardzo wpłynęła na funkcjonowanie polskiej armii? Mariusz Błaszczak: Wojsko Polskie spędziło ten czas przede wszystkim pracowicie. Doceniam wysiłek wszystkich żołnierzy zaangażowanych w walkę ze skutkami pandemii, ale jestem pod szczególnym wrażeniem poświęcenia… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Polacy nie wierzą, że w naszym kraju dojdzie do przyspieszonych wyborów parlamentarnych. SPRAWDŹ wyniki ciekawego badania!^Nasz Sondaż^2021-02-13 23:24:41.494277+01:00^https://wpolityce.pl/polityka/539085-polacy-nie-wierza-w-przyspieszone-wybory-parlamentarne^Jak wynika z badania pracowni Social Changes na zlecenie portalu wPolityce.pl, Polacy nie wierzą, że w naszym kraju dojdzie do przyspieszonych wyborów parlamentarnych.  W naszym badaniu zadaliśmy respondentom następujące pytanie:  Jak się Pani/Panu wydaje - kiedy odbędą się najbliższe wybory parlamentarne w Polsce? Aż 52 proc. badanych wybrało odpowiedź: „po zakończeniu obecnej kadencji, czyli jesienią 2023 roku”.  Zdaniem 14 proc. badanych - wybory odbędą się „wcześniej niż przed upływem kadencji - za rok lub dwa„.  W opinii 8 proc. respondentów, wybory odbędą się „wcześniej niż przed upływe kadencji - jeszcze w tym roku„. 26 proc. wybrało odpowiedź „trudno powiedzieć”.       W przyspieszone wybory nie wierzą przede wszystkim wyborcy Zjednoczonej Prawicy. Wśród wyborców Koalicji Obywatelskiej oraz Polski 2050 panuje większy sceptycyzm, ale i tam nie widać wielkiej wiary w szybkie wybory.  Badanie dowodzi, że Polacy zdają sobie sprawę, że doprowadzenie do skrócenia kadencji parlamentu jest bardzo trudne, i możliwe jedynie w wyjątkowych okolicznościach.  CZYTAJ: Hołownia nadal przed Platformą, ale traci. Kukiz‘15 w Sejmie! PiS prowadzi, ale notuje stratę. SPRAWDŹ wyniki najnowszego sondażu Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1051 osób w dniach od 5 do 8 lutego 2021 roku. Prej
Świrski przekonuje, że Staszewski nie wykonuje postanowienia sądu. Działacz LGBT odpowiada: Nie doręczono mi żadnej informacji^Znalezione w sieci^2021-02-13 23:08:59.829782+01:00^https://wpolityce.pl/polityka/539112-swirski-kontra-staszewski-chodzi-o-oswiadczenie^Maciej Świrski poinformował na Twitterze, że Bart Staszewski nie opublikował na swojej stronie oświadczenia, do czego zobowiązał go sąd. Chodzi o sprawę kłamliwych tabliczek dot. rzekomych stref wolnych od LGBT. Padają pytania o postanowienie sądu w sprawie @BartStaszewski i jego tabliczek. Sąd w całości podzielił naszą argumentację i nakazał mu zamieścić oświadczenie na jego stronach www i na profilu na FB. Poniżej skan tego postanowienia. Jesteśmy skuteczni i mamy odpowiednie know-how – czytamy we wpisie Świrskiego.
Czy Zjednoczona Prawica jest w stanie zmieniać fundamenty? Czy mając takie wojsko można ruszać sprawy tak trudne jak media?^Jacek Karnowski^2021-02-13 23:02:50.350640+01:00^https://wpolityce.pl/polityka/539108-czy-zjednoczona-prawica-jest-w-stanie-zmieniac-fundamenty^Konflikt w Porozumieniu oraz polityczna batalia wokół projektu ustawy o składce solidarnościowej (zwanej podatkiem od reklam) zbiegają się w pewnej mierze przypadkowo. Obie te sprawy dobrze pokazują jednak, po jak kruchym lodzie stąpa obóz Zjednoczonej Prawicy. Rośnie niepewność, intencje Jarosława Gowina - chyba jednak trzymającego klucze do większości - pozostają w jakiejś mierze niejasne, a trudne do zlekceważenia informacje o kontaktach z liderami opozycji są dość ponurym sygnałem. Piszę to bez cienia satysfakcji, z wielkim smutkiem, bo przecież z tego nic dobrego dla Polski nie wyniknie. Do tego Porozumienie już zapowiedziało, że nie poprze opodatkowania mediów i cyfrowych gigantów. Pomijając merytoryczną warstwę sporu, kolejny raz okazuje się, że ważny i w jakiejś mierze symboliczny projekt nie może liczyć na większość w Sejmie.  Właściwie to chyba można już postawić tezę, że w obecnej sytuacji żaden projekt dotyczący fundamentów naszego życia publicznego, dotykający sfery wrażliwej, delikatnej, trudnej, albo - tak jak media - pilnowanej i zajmowanej przez siły zagraniczne, nie przejdzie pełnej drogi legislacyjnej. Jest niemal pewne, że zostanie zatrzymany albo jeszcze przed Sejmem, albo w Sejmie, albo i później. Myślę, że podobnie byłoby, gdyby wprowadzono np. nowe ustawy sądowe, albo projekty reformujące sferę samorządową. Zawsze ktoś miałby poważne zastrzeżenia, oczywiście „w imię programu Zjednoczonej Prawicy”, i pod sztandarem „podstawowych interesów Rzeczypospolitej”.  W tej sytuacji trzeba postawić pytanie, czy wnoszenie takich projektów w ogóle ma sens. Oznaczają one przecież ciężkie boje przy namacalnych stratach i właściwie zerowych zyskach. Zerowych. Gdyby dawały cokolwiek, jakąś poprawę sterowalności państwem, gdyby otwierały choćby małe drzwi do nowych rozwiązań, miałyby sens. Ale na to się nie zanosi. To są boje, których skutek jest jeden: obłożenie swego rodzaju traumą całego obszaru domniemanej zmiany. Sprawa staje się drażliwa, przeciwnik okopuje się mocno, i sama Zjednoczona Prawica dochodzi do wniosku, że nie ma co zajmować się daną kwestią.  Brak możliwości przeprowadzania głębszych zmian - być może to stan przejściowy - nie oznacza, że rząd powinien się poddać, zrezygnować, wpaść w depresję czy apatię. Samo jego trwanie jest korzystne z punktu widzenia interesów Rzeczypospolitej, ponieważ opozycja zapowiada - i zrealizuje - zamaszysty program demontażu państwa - włącznie z absurdalną w naszych warunkach federalizacją kraju, budową monopolu informacyjnego, wprowadzeniem ideologicznego zamordyzmu, rezygnacją z podmiotowej polityki zagranicznej, powrotem do mimikry gospodarczej i społecznej. Nawet bez możliwości przeprowadzania fundamentalnych zmian rząd ma co robić, i może zrobić wiele dobrego. Powinien jednak wiedzieć, gdzie jest, gdzie stoi, jakie są granice tego, co możliwe, wykonalne. Liderzy wszystkich ugrupowań tworzących Zjednoczoną Prawicę nie mogą uciekać od jasnych deklaracji w tej sferze.  Być może ambitny program reform trzeba odłożyć na później, a pozostałe do wyborów niepełne już trzy lata należy potraktować jako przedłużoną kampanię wyborczą, czas przeznaczony na odbudowę poparcia, i walkę o kolejną kadencję. Na pewno byłoby to rozwiązanie co najmniej tak sensowne jak wydawanie ciężkich bitew, których - jak widać - z tym wojskiem nie da się wygrać.  Inna sprawa, że taka bitwa jak ta wokół mediów czyni krajobraz znacznie bardziej klarownym. Tak, to jest coś cennego, wartościowego. Nie należy jednak przesadzać: co mamy wiedzieć, to już wszyscy wiemy.  CZYTAJ: Jeśli TVN tak kocha prawdę, to nie powinna ukrywać sprawy zasadniczej. „Pani Beger wiedziała, że w pokoju są kamery, a pan Lipiński nie wiedział”
W przypadku przejęcia władzy obóz III RP będzie próbował skokowo przesunąć wszystko w lewo. Jest bowiem bardziej skrajny niż myślicie^Michał Karnowski^2021-02-13 22:25:50.142683+01:00^https://wpolityce.pl/polityka/539104-oboz-iii-rp-jest-bardziej-skrajny-niz-myslicie^Pytają nas państwo czasami, dlaczego tak uparcie odnotowujemy skrajne i szokujące niekiedy wypowiedzi przedstawicieli establishmentu medialnego i politycznego obozu III RP. Czy nie lepiej byłoby oczywiste nieraz głupoty przemilczeć? Na pewno byłoby sympatyczniej, spokojniej, ale byłby to błąd. Jest bowiem naszym zadaniem także pokazywanie Polakom, co sobą te środowiska reprezentują.  Tutaj najświeższy przykład: Elita TVN-u przemówiła! Miłoszewski: „Mnie tak naprawdę PiS nie dotyka, bo jestem zamożny”. Padły szokujące słowa o aborcji A jest tam silne pragnienie czystej zemsty za to, że ktokolwiek ośmielił się kilkakrotnie wygrać wybory wbrew nim i jeszcze pokazać, że umie rządzić dużo lepiej, z korzyścią dla obywateli, państwa, budżetu i gospodarki.  Widzimy tam także niebezpieczny infantylizm państwowy i polityczny, z wciąż dominującym przekonaniem, że wejście do Unii Europejskiej oznaczało koniec samodzielnego myślenia, propolskiego działania i kres rywalizacji między narodami. W Berlinie takich właśnie najbardziej lubią, bo sami są maksymalnie skupienie na walce o pozycję RFN i jej koncernów.  Wybija z tego świata również zapowiedź radykalnej przebudowy ideologicznej. Pewnie według wzoru obserwowanego dzisiaj w Stanach Zjednoczonych: seria radykalnych proaborcyjnych, proimigranckich ruchów, przestawienie edukacyjnej wajchy jeszcze mocniej na wzbudzanie niechęci wobec tradycji Ameryki anglosaskiej. No i próby cenzury, od mediów społecznościowych, które postanowiły po prostu wyciąć Donalda Trumpa, przez nagłą rezygnację mediów, wobec Trumpa tak agresywnych, z wszelkiej dociekliwości. Obejrzyjcie państwo te scenki z udziałem nowej pary prezydenckiej, która z okazji nadchodzących Walentynek ustawiła serduszka przed Białym Domem, w tym przyjazne pogwarki z mediami:
Absurd! Katarzyna Grochola straszyła swoich fanów ws. mediów: Dzisiaj telewizja i radio, jutro Facebook i twój Instagram^Znalezione w sieci^2021-02-13 21:58:11.980327+01:00^https://wpolityce.pl/polityka/539105-grochola-straszyla-fanow-dzisiaj-telewizja-jutro-facebook^W histerycznym proteście części mediów i opozycji ws. nowego podatku, udział wzięła również Katarzyna Grochola. Słynna pisarka przekonywała swoich fanów na Facebooku, by nie pozwolili odebrać sobie „godności i prawa do decydowania”. CZYTAJ RÓWNIEŻ: TYLKO U NAS. Kulisy blokowania przez TVN materiału o Kwaśniewskim. Łęski: Gdyby oni urządzali Polskę, mielibyśmy cenzurę Pisarka nagrała swój film stojąc przy oknie. Stoimy przy oknie i możemy patrzeć na świat. To okno już jest bez klamek – powiedziała. Próbowała straszyć odbiorców, że nowy podatek może doprowadzić do… zamknięcia mediów społecznościowych.  Wolność mediów polega na tym, że masz wybór. Dzisiaj telewizja i radio, które nie są publiczne, jutro Facebook i twój Instagram, a pojutrze będziesz myślał, że białe jest czarne, a czarne jest białe’ – stwierdziła. To jednak nie koniec jej wywodu. Grochola apelowała, by jej fani nie pozwolili na odebranie im możliwości decydowania o tym, co… mają w sercach.  Nie pozwól sobie odebrać godności i prawa do decydowania, o tym czego chcesz słuchać, co masz myśleć, co chcesz oglądać i co masz w swoim sercu. Bo nie zorientujesz się, jak ta gotowana żaba, że za chwilę w ogóle cie nie ma – mówiła Katarzyna Grochola.
Michał Cieślak: Słyszałem o spotkaniach Gowina z Trzaskowskim, Dulkiewicz czy Jaśkowiakiem. Sam o tym wspominał^Zespół wPolityce.pl^2021-02-13 21:32:47.068509+01:00^https://wpolityce.pl/polityka/539102-cieslak-gowin-mial-rozmawiac-z-trzaskowskim-i-dulkiewicz^Minister Michał Cieślak odniósł się do faktu wyrzucenia do z partii Porozumienie. Mówi o spotkaniach wicepremiera Jarosława Gowina z ważnymi postaciami opozycji. CZYTAJ RÓWNIEŻ: NASZ NEWS. Nowe informacje o kontaktach Gowina z Tuskiem. Do spotkania miało dojść w zamkniętym warszawskim hotelu Cieślak przekonuje, że jego wyrzucenie z Porozumienia jest bezprawne i dalej jest członkiem partii.  Nie zgadzam się z tą decyzją. Ona jest nieważna, podjęta bezprawnie, poza statutem partii. Jestem członkiem Porozumienia Jarosława Gowina – powiedział w rozmowie z wp.pl.  CZYTAJ RÓWNIEŻ: UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera Zdaniem Cieślaka, Gowin łamie „prawo i przepisy statutu własnej partii”. Nie rozumiem, dlaczego Jarosław Gowin w furii chce pozbawić naszą partię połowę aktywu politycznego. Mówimy tu o nieudolnej próbie wykluczenia z partii ministra konstytucyjnego, kilku wiceministrów, posłów, samorządowców, wiceprezesów. Ponad 15 osób z kierownictwa partii! Zadaję sobie pytanie: jaki jest powód takiego zachowania ze strony Jarosława Gowina? Skąd takie decyzje? Dlaczego były minister sprawiedliwości Jarosław Gowin łamie dziś prawo i przepisy statutu własnej partii?  – pytał Cieślak.  Pytany o to, co ma na myśli, odpowiedział: Może mieć to związek z ostatnią aktywnością wicepremiera Jarosława Gowina. Mówi się sporo o jego spotkaniu z Donaldem Tuskiem. Słyszałem o regularnych spotkaniach on-line Jarosława Gowina z prezydentami związanymi z opozycją: Rafałem Trzaskowskim, Aleksandrą Dulkiewicz czy Jackiem Jaśkowiakiem. Podczas ostatniej kolacji z Jarosławem Gowinem on sam wspominał, że regularnie spotyka się z wymienionymi przeze mnie politykami.  mly/wp.pl
Kabaret! „GW” kreuje Tuska na obrońcę Polski przed Rosją i NS 2: Dobrze, że zaczyna głośno mówić o rosyjskich inspiracjach PiS^Anatomia manipulacji^2021-02-13 21:00:32.913051+01:00^https://wpolityce.pl/polityka/539075-kabaret-wedlug-gw-tusk-obronca-polski-przed-nord-stream-2^„Podczas zeszłotygodniowej debaty w Klubie „Gazety Wyborczej” Tusk stwierdził, że „właściwie w każdym wymiarze – wewnętrznym, europejskim, globalnym czy bezpośrednio w sprawach wschodnich – agenda PiS-owska jest agendą rosyjską. Aż nieprawdopodobne, ale tak jest”. Słowa niesłychanie ważne nie tylko dlatego, że padły z ust polityka, który pełnił i nadal pełni najważniejsze funkcje w Europie. Ważne, bo nazywające po imieniu to, co obserwujemy od co najmniej pięciu lat, czyli od chwili, gdy PiS objął rządy” - grzmi „Gazeta Wyborcza” w swoim dodatku „Wolna Sobota”. CZYTAJ RÓWNIEŻ: -Niby krótki wpis, ale i tak nie udało się napisać prawdy. Rząd otwiera hotele, ale Donald Tusk przekonuje, że nie. „Kłamią, czyli biorą” -Tusk peroruje o „umieraniu demokracji”. Internauci: „Jak myśleć? TVN wyłączony”; „Demokratycznie zabrałeś pieniądze z OFE”  Wbrew temu, co się powszechnie sądzi, Rosja jest obecna u nas od dawna i od dawna – choć z różnym natężeniem – robi to, co praktykowała od czasów carów. Czyli podgrzewa spory, rozbija jedność, by doprowadzić do paraliżu państwa i przejęcia nad nim kontroli — pisze „GW”. Upadek Polski przez skłócenie jej od wewnątrz i oderwanie od zachodnich sojuszników właśnie się dokonuje. W grudniu niewiele brakowało, byśmy weszli na drogę polexitu, gdy nacjonalistyczna część Zjednoczonej Prawicy nawoływała do zawetowania unijnego budżetu — histeryzuje dalej „Gazeta Wyborcza”, nierozumiejąca, a może po prostu nie chcąca zrozumieć, że weto ws. unijnego budżetu jest normalnym mechanizmem przewidzianym w traktatach i o żadnym polexicie nigdy nie było mowy. Wśród tej części okołopisowskiego środowiska jest mnóstwo osób sympatyzujących z putinowską Rosją lub jawnie wrogich wobec Zachodu, co znaczy to samo. Nad współpracę w ramach NATO rząd PiS postawił sojusz z Trumpem jawnie już oskarżanym w USA o to, że jest rosyjskim agentem wpływu — peroruje dalej „GW”. W ocenie „GW” symbolem prorosyjskiej polityki rządu Zjednoczonej Prawicy wobec Rosji jest opublikowanie w rosyjskich mediach – na dodatek tych wychwalających ideę Trójmorza - artykułów prezydenta Dudy i Marka Dietla [sic!]]. „Gazeta Wyborcza” powinna jednak zdecydowanie bardziej poważnie traktować swoich odbiorców… Odnosząc się do słynnego „spisku kelnerów”, afery podsłuchowej z restauracji „U Sowy i Przyjaciół”, „Gazeta Wyborcza” stwierdza, że… „w aferze palce maczały osoby związane z PiS oraz z Rosją”.  Podsłuchową intrygę przygotowali ludzie związani z rosyjskimi służbami, zaś osoby bliskie PiS zadbały o odpowiednie nagłośnienie sprawy — stwierdza autor artykułu, rzecz jasna nie podając żadnych nazwisk, bo w sądzie nie miałby szans na wygranie procesu o zniesławienie i zdaje się, że dobrze o tym wie.  Dziś środowisko z zapałem zaciera ślady i udaje, że nie dostrzega dowodów na udział Rosjan — kontynuuje swój wywód, znów ograniczając się do ogólników i unikając jak ognia podawania nazwisk. Wszystko to przypomina stosowaną przez niektóre kręgi niepisaną zasadę: „chcesz kogoś zniszczyć, oskarż go o sprzyjanie Rosji i Putinowi”. PiS doskonale się rozumie z Rosją także w sprawach obyczajowych i światopoglądowych. Dzięki Klementynie Suchanow i jej książce „To jest wojna!” dowiedzieliśmy się o relacjach, jakie łączą środowisko ultrakonserwatywnego instytutu Ordo Iuris z rozsianymi po świecie organizacjami skrajnej, konserwatywnej prawicy wspieranymi przez kremlowskich oligarchów i przyjaciół Putina — pisze dalej „GW”, powielając absurdalne tezy pseudointelektualistów jakoby putinowska Rosja podzielała te same wartości, co konserwatyści w Polsce. Tymczasem wystarczy spojrzeć na liczbę aborcji w Rosji i wszystko stanie się jasne – Władimir Putin to KGB-ista związany mentalnie z sowieckim reżimem i nie co liczyć na to, aby zawalczył o prawo nienarodzonych do życia czy też o rodzinę.  Za kulisami ludzie Kaczyńskiego i Putina potrafią się dogadać. Tak było też w sprawie gazociągu Nord Stream 2, którego budowę PiS traktuje niemal jak zamach na niepodległość. Wydawałoby się, że powinien robić wszystko, by tę inwestycję zastopować — grzmi dalej „GW”.  Zadaje przy tym pytanie: „Ale dlaczego PiS to wszystko robi?”, by zaraz na nie odpowiedzieć: Wyraźnie można dostrzec zbieżność poglądów na model państwa i sposób sprawowania władzy. W PiS widać to samo upodobanie do władzy silnej scentralizowanej, wspartej na służbach i Kościele (w Rosji – Cerkwi), wyrażane werbalnie przywiązanie do konserwatywnych wartości przeciwstawianych traktowanym z wrogością wartościom liberalnym. Wreszcie nacjonalizm ocierający się o faszyzm.  I last but not least – nigdy niezbadany, ze względu na słabość polskich służb, stopień infiltracji PiS przez rosyjski wywiad. Sądząc tylko po tym, co widzimy, ów musi być znaczący — dodaje. Dobrze, że ludzie tacy jak Tusk zaczynają głośno mówić o rosyjskich inspiracjach PiS i wywrotowej aktywności rosyjskich służb — konkluduje. W tym miejscu przypomina mi się wizyta Tuska w Moskwie w 2008 roku i konferencja z Władimirem Putinem. Na pytanie Putina, czy Polska zgadza się na budowę Nord Stream, Tusk skinął głową na znak zgody ku ogromnej konsternacji zgromadzonych dziennikarzy, którzy nie byli pewni tego, co widzą. I teraz „GW” robi z Donalda Tuska obrońcę polskich interesów przed rosyjskimi zakusami. Zwyczajnie wstyd. aw/Gazeta Wyborcza
Spurek martwi się o "cierpienie" ryb: "Tak jak każde inne zwierzęta, mają swoje prawa". A co z prawami dzieci poczętych?^Tego jeszcze nie grali^2021-02-13 18:54:08.772532+01:00^https://wpolityce.pl/polityka/539078-spurek-ryby-tak-jak-kazde-inne-zwierzeta-maja-swoje-prawa^„Panie Ministrze @GrzegorzPuda będzie miał Pan odwagę stanąć po stronie praw zwierząt czy pozwoli Pan na ich cierpienie? Ryby, tak jak każde inne zwierzęta, mają swoje prawa” - napisała na Twitterze eurodeputowana Zielonych Sylwia Spurek, zwracając się do ministra rolnictwa po zapowiedzi resortu, że nie będzie zmian przepisów w zakresie sprzedaży żywych karpi.  CZYTAJ RÓWNIEŻ: -Spurek wściekła na decyzję PE. Chodzi o… ryby i bezkręgowce. „Żywe zwierzęta będzie można nadal wrzucać do wrzątku” -Spurek wściekła na PiS i… KE! Poszło o tzw. „strefy wolne od LGBT”. „Oczekuję, że KE uruchomi w tej sprawie procedurę…”
NASZ WYWIAD. Bukowiec: Jarosław Gowin nie prowadzi żadnych rozmów z opozycją. Działamy dla dobra Polski w Zjednoczonej Prawicy^Zespół wPolityce.pl^2021-02-13 18:47:01.920701+01:00^https://wpolityce.pl/polityka/539084-bukowiec-gowin-nie-prowadzi-zadnych-rozmow-z-opozycja^„Nie są prowadzone żadne rozmowy z opozycją. Działamy dla dobra Polski razem w Zjednoczonej Prawicy. Rozgrywka Adama Bielana nie służy niczemu dobremu. Warte podkreślenia jest także ogromne poparcie struktur Porozumienia z terenu całej Polski dla Jarosława Gowina. Zarządy okręgów wydały w tej sprawie swoje uchwały” - mówi w rozmowie z portalem wPolityce.pl Stanisław Bukowiec, poseł Porozumienia. CZYTAJ TAKŻE: — Konflikt w Porozumieniu przybiera na sile. Rzecznik partii: Sąd koleżeński zdecydował o wykluczeniu 8 członków — TYLKO U NAS. Zawieszeni politycy Porozumienia zabierają głos. „Wyrzucanie jest wyrazem słabości i braku argumentów” wPolityce.pl: Sąd koleżeński zdecydował o wykluczeniu z Porozumienia 8 członków, w tym Jacka Żalka, Zbigniewa Gryglasa, Michała Cieślaka i Włodzimierza Tomaszewskiego. Mieli wielokrotnie łamać statut partii. Na czym miało polegać to łamanie statutu? Stanisław Bukowiec: Członkowie partii, którzy zostali wykluczeni, w ostatnim czasie kwestionowali funkcjonowanie statutowych organów partii. To jest złamanie statutu i w związku z tym takie decyzje personalne zostały podjęte. Z kolei wykluczeni posłowie twierdzą, że to Państwo łamią statut, ponieważ Jarosław Gowin nie odnowił swojego mandatu jako prezes Porozumienia. Ich zdaniem obecnie pełniącym obowiązku prezesa partii jest przewodniczący Konwencji Krajowej Adam Bielan. Dysponujemy ekspertyzą prawną prof. Marcina Wiącka z Wydziału Prawa i Administracji Uniwersytetu Warszawskiego, z której jednoznacznie wynika że nie nastąpiły żadne okoliczności, w których inna osoba mogłaby przejąć obowiązki prezesa. Prezesem Porozumienia jest Jarosław Gowin i pełni on swoje obowiązki do chwili nowych wyborów. Przewodniczący Konwencji Krajowej mógłby przejąć obowiązki prezesa partii tylko w przypadkach: rezygnacji prezesa, jego śmierci, wygaśnięcia członkostwa lub niemożności wykonywania przez niego mandatu np. na skutek choroby. Żadna z wymienionych okoliczności nie wystąpiła.  Politycy opozycji głośno wyrażają nadzieję, że uda się jakoś skusić Porozumienie do  opuszczenia Zjednoczonej Prawicy i związania jakiejś alternatywnej koalicji. Jakby pan odpowiedział na takie głosy? Bądźmy poważni. Tego typu insynuacje, „wrzutki” nie mają nic wspólnego z prawdą. Jesteśmy w obozie Zjednoczonej Prawicy. W ramach rządu premier Jarosław Gowin realizuje działania w obszarze gospodarki i to jest naprawdę potężne wyzwanie, z którym sobie dobrze radzi. Żyjemy w trudnym czasie walki z kryzysem zdrowotnym i ekonomicznym. Polacy oczekują od nas – polityków skoncentrowania się na tych obszarach. To przykre, że są osoby, które nie rozumieją potrzeb i oczekiwań społecznych, tylko zależy im na napięciach i rozgrywkach. Czy może pan wykluczyć, że Jarosław Gowin prowadzi jakieś rozmowy z opozycją nt. ewentualnej współpracy? Nie są prowadzone żadne rozmowy z opozycją. Działamy dla dobra Polski razem w Zjednoczonej Prawicy. Rozgrywka Adama Bielana nie służy niczemu dobremu. Warte podkreślenia jest także ogromne poparcie struktur Porozumienia z terenu całej Polski dla Jarosława Gowina. Zarządy okręgów wydały w tej sprawie swoje uchwały.  Czyli pana zdaniem nie dojdzie do takiej sytuacji, że spór w Porozumieniu doprowadzi do rozpadu ZP? Nie. Działamy razem w ramach Zjednoczonej Prawicy, dużo wspólnych wyzwań jeszcze przed nami. Rozmawiał Adam Stankiewicz
"Dowcipny" Tusk publikuje zdjęcie z Gowinem: Wicepremier w trakcie tajnego spotkania przechodzi na dobrą stronę, ale się nie cieszy^Zespół wPolityce.pl^2021-02-13 18:43:31.138645+01:00^https://wpolityce.pl/polityka/539095-dowcipny-tusk-publikuje-zdjecie-z-gowinem^Donald Tusk postanowił być „dowcipny” i opublikował wpis, którym odnosi się do informacji portalu wPolityce.pl. Chodzi o kontakty byłego premiera z Jarosławem Gowinem. Jak dowiedział się nasz portal, Jarosław Gowin co najmniej kilkukrotnie kontaktował się w ostatnim czasie z Donaldem Tuskiem, a nawet miał się z nim spotkać.  CZYTAJ RÓWNIEŻ: NASZ NEWS. Nowe informacje o kontaktach Gowina z Tuskiem. Do spotkania miało dojść w zamkniętym warszawskim hotelu Wicepremier - z którym wielokrotnie próbowaliśmy się skontaktować - do naszych ustaleń się nie odnosił, aż do czasu ujawnienia informacji o spotkaniu w Hotelu Warszawa. Tym razem Gowin zabrał głos i od razu zagroził nam pozwem.  CZYTAJ TAKŻE: Nerwowa reakcja Gowina na ustalenia wPolityce.pl o jego spotkaniu z Tuskiem: „Spokojnie - prawnicy już pracują nad pozwem” Tymczasem do sprawy postanowił się odnieść „dowcipny” Donald Tusk. Wicepremier w trakcie tajnego spotkania przechodzi na dobrą stronę, ale się nie cieszy — napisał na Twitterze, publikując zdjęcie sprzed lat, na którym uwieczniono, jak rozmawia z Gowinem w ławach rządowych w Sejmie. Nawiązał też do słynnego już powiedzenia obecnego wicepremiera.
Konflikt w Porozumieniu trwa. Jest reakcja drugiej strony sporu na wykluczenie 8 członków partii. Do sieci trafiło oświadczenie^Zespół wPolityce.pl^2021-02-13 17:40:41.177408+01:00^https://wpolityce.pl/polityka/539090-konflikt-w-porozumieniu-trwa-jest-kolejne-oswiadczenie^Nie ma możliwości przypisania spotkaniu kierowanemu przez Jarosława Gowina charakteru Prezydium Zarządu Krajowego partii, piątkowe spotkanie członków partii, miało charakter nieformalny - głosi stanowisko Roberta Wrzesińskiego szefa sądu koleżeńskiego partii uznawanego przez część działaczy. CZYTAJ TAKŻE: — Konflikt w Porozumieniu przybiera na sile. Rzecznik partii: Sąd koleżeński zdecydował o wykluczeniu 8 członków — TYLKO U NAS. Zawieszeni politycy Porozumienia zabierają głos. „Wyrzucanie jest wyrazem słabości i braku argumentów” Wrzesiński należy do tych działaczy, którzy uważają, że kadencja Jarosława Gowina jako prezesa Porozumienia upłynęła trzy lata temu, a obowiązki szefa partii przejął obecnie europoseł Adam Bielan jako szef Konwencji Krajowej ugrupowania. Działacze uznający, że prezesem partii jest Jarosław Gowin, nie uznają Wrzesińskiego za szefa sądu koleżeńskiego uważając, że sądem tym kieruje Sergiusz Kmiecik. W piątek zastępca rzecznik Porozumienia Jan Strzeżek poinformował PAP, że Prezydium Zarządu Porozumienia na czele z Jarosławem Gowinem zdecydowało o zawieszeniu 8 członków, w tym m.in. posłów: Jacka Żalka (wiceszefa resortu do spraw funduszy i polityki regionalnej), Michała Cieślaka (ministra w KPRM ds. samorządu terytorialnego), Włodzimierza Tomaszewskiego, a także wiceszefa MAP Zbigniewa Gryglasa i zawnioskowało o ich wyrzucenie z partii w związku z „wielokrotnym łamaniem statutu partii”. W sobotę rzeczniczka partii Magdalena Sroka poinformowała PAP, że sąd koleżeński zdecydował o wykluczeniu tych 8 działaczy z Porozumienia. Z kolei Wrzesiński w zamieszczonym w sobotę w mediach społecznościowych stanowisku napisał w odniesieniu do informacji o podjętych w piątek decyzjach, że „każdemu posiedzeniu Prezydium przewodniczyć powinien Prezes w myśl par. 28 ust. 1 Statutu Partii”.  Temu spotkaniu, przewodniczył Pan Jarosław Gowin, któremu upłynęła kadencja sprawowanej funkcji, co potwierdził Krajowy Sąd Koleżeński uchwalą w dniu 4 lutego 2021 r. Tym samym Pan Jarosław Gowin nie mógł zwołać posiedzenia Prezydium Partii na dzień 12 lutego 2021 r. a spotkanie członków Partii miało charakter nieformalny — napisał Wrzesiński.
Giganci podatków w Polsce nie płacą. Nie tylko medialni. Małe i średnie firmy od lat apelują o wprowadzenie daniny od przychodu^Edyta Hołdyńska^2021-02-13 17:02:17.827362+01:00^https://wpolityce.pl/polityka/539081-giganci-podatkow-w-polsce-nie-placa-nie-tylko-medialni^Mimo usilnych prób uszczelniania prawa, państwo wciąż przegrywa wojnę z organizacjami przestępczymi żerującymi na słabościach systemu. Niewątpliwym beneficjentem są też korporacje, także medialne, doskonale radzące sobie z tzw. agresywną optymalizacją podatkową, bez względu na starania rządu.  To głośna sprawa hipermarketów, galerii handlowych. Ostatnio także koncernów medialnych. To firmy, których nazwy znane są każdemu Polakowi i które na co dzień, pełnymi garściami korzystają z dostępu do polskiego rynku. Mimo to od ponad 20 lat wykazują straty i nie czują się w obowiązku partycypować w kosztach utrzymania państwa.  System podatkowy, w którym 63 proc. firm może nie płacić podatków, jest z gruntu niesprawiedliwy. Trudno mówić o równości i sprawiedliwości społecznej w państwie, gdzie tak brutalnie zachwiana została zasada „równe prawa za równą odpowiedzialność — alarmują przedsiębiorcy z różnych organizacji skupiających właścicieli firm w kraju, takich jak Związek Przedsiębiorców i Pracodawców, Instytut Jagielloński, Fundacji Klubu Ronina. Agresywne optymalizacje podatkowe Przedsiębiorcy chcą wprowadzenia podatku przychodowego, który miałby problem nieuczciwych gigantów zerujących na naszym kraju rozwiązać. Jedną z głównych przyczyn luki w dochodach budżetu z podatku CIT, jest stosowanie przez międzynarodowe korporacje zaawansowanych mechanizmów optymalizacyjnych z wykorzystaniem cen transferowych. W języku skarbówki to tzw. agresywne optymalizacje podatkowe.  Według raportu NIK z 2015 r. pracownicy jednostek podległych Ministrowi Finansów nie byli wystarczająco przygotowani merytorycznie i organizacyjnie do przeprowadzania kontroli w tym zakresie. Urzędy skarbowe nie dysponują odpowiednimi narzędziami do typowania podmiotów do kontroli w zakresie cen transferowych oraz mają ograniczony dostęp do baz danych, w tym danych porównawczych, które umożliwiają ocenę, czy ceny stosowane w transakcjach między podmiotami powiązanymi odbiegają od wartości rynkowych. Miliardy przeciekają przez palce Należy zaznaczyć, że według szacunków międzynarodowe holdingi nie płacą nawet 46 mld zł rocznie. Zdaniem wicepremiera Mateusza Morawieckiego, łączna luka w zakresie podatków CIT i VAT wynosi w Polsce już nawet ok. 80 miliardów złotych. Zgodnie z propozycją przedsiębiorców, analogicznie do wprowadzonego dla osób fizycznych prowadzących działalność gospodarczą podatku od usług publicznych, także podmioty działające w formie osoby prawnej płaciłyby podatek w takiej samej wysokości: 550 zł miesięcznie.  W 2015 roku wpływy z tytułu CIT od przedsiębiorstw wyniosły blisko 26,2mldzł, jeśli więc w wyniku nowego sposobu naliczania podatku, który jest praktycznie nie do uniknięcia, udałoby się odzyskać 13 mld zł, co stanowi około 30 proc. skali unikania płacenia podatków. A wpływ budżetowy z tytułu CIT wzrośnie o blisko 50 proc. w stosunku do wartości z 2015 r.
Premier o podatku od reklam: "Nie uderzy w medialny pluralizm. Wręcz przeciwnie, może złamać oligopol międzynarodowych molochów"^Zespół wPolityce.pl^2021-02-13 16:48:27.728099+01:00^https://wpolityce.pl/polityka/539086-premier-o-podatku-nie-uderzy-w-medialny-pluralizm^„Konkretny układ stawek i kwot wolnych może się zmienić w toku prac - temu służy właśnie proces konsultacji. Jednak nawet w kształcie opublikowanym projekt w żaden sposób nie ograniczy swobody wypowiedzi i nie uderzy w medialny pluralizm. Wręcz przeciwnie, może złamać oligopol międzynarodowych molochów, które dominują na polskim rynku mediów, co powoduje histeryczną reakcję środowisk czerpiących korzyści z tego zoligopolizowania przekazu medialnego pod jedno dyktando” - napisał na Facebooku premier Mateusz Morawiecki o projekcie dotyczącym wprowadzenia podatku od reklam. Premier Morawiecki we wpisie na Facebooku podkreślił m.in., że podatek od reklam nie uderzy w medialny pluralizm. Konkretny układ stawek i kwot wolnych może się zmienić w toku prac - temu służy właśnie proces konsultacji. Jednak nawet w kształcie opublikowanym projekt w żaden sposób nie ograniczy swobody wypowiedzi i nie uderzy w medialny pluralizm. Wręcz przeciwnie, może złamać oligopol międzynarodowych molochów, które dominują na polskim rynku mediów, co powoduje histeryczną reakcję środowisk czerpiących korzyści z tego zoligopolizowania przekazu medialnego pod jedno dyktando — wskazał premier. Rząd Zjednoczonej Prawicy wielokrotnie dawał przykład przywiązania do wartości swobodnej i nieskrępowanej debaty w mediach, szczególnie internetowych. Na forum UE protestowaliśmy, w opozycji do wielkich koncernów medialnych, które dzisiaj rzekomo bronią wolności, przeciwko wprowadzeniu obowiązkowych filtrów treści w internecie na mocy dyrektyw prawnoautorskiej, tzw. ACTA2. — dodał szef rządu.      Nasze działania wpisują się w ogólny trend prac na forum UE i OECD zmierzający do bardziej sprawiedliwego opodatkowania globalnych korporacji, przede wszystkim z sektora internetowego, ale także medialnego. Nasza koncepcja antycypuje niektóre rozwiązania i idzie w ślad za już wdrożonymi w Unii tak, aby wprowadzenie podatku cyfrowego na poziomie UE lub OECD nie wymagało od nas następnie zmiany naszego prawa, a tylko ewentualne dostosowanie.  Wpływy z tytułu pozycji niematerialnych, takich jak brand, prawa własności intelektualnej czy reklama, szczególnie łatwo jest przerzucać księgowo pomiędzy spółkami w ramach wielonarodowych koncernów, unikając w ten sposób opodatkowania. Opublikowane dane finansowe korporacji, które byłyby objęte tym podatkiem to potwierdzają - większość płaci jedynie ułamek procenta swoich przychodów w postaci podatku dochodowego CIT. Podatek zaś, dzięki bardzo wysokim kwotom wolnym, nie będzie dotyczył w ogóle mniejszych, lokalnych czy regionalnych mediów. Jest to zgodne z orzecznictwem Trybunału Sprawiedliwości UE. Konkretny układ stawek i kwot wolnych może się zmienić w toku prac - temu służy właśnie proces konsultacji. Jednak nawet w kształcie opublikowanym projekt w żaden sposób nie ograniczy swobody wypowiedzi i nie uderzy w medialny pluralizm. Wręcz przeciwnie, może złamać oligopol międzynarodowych molochów, które dominują na polskim rynku mediów, co powoduje histeryczną reakcję środowisk czerpiących korzyści z tego zoligopolizowania przekazu medialnego pod jedno dyktando. Rząd Zjednoczonej Prawicy wielokrotnie dawał przykład przywiązania do wartości swobodnej i nieskrępowanej debaty w mediach, szczególnie internetowych. Na forum UE protestowaliśmy, w opozycji do wielkich koncernów medialnych, które dzisiaj rzekomo bronią wolności, przeciwko wprowadzeniu obowiązkowych filtrów treści w internecie na mocy dyrektyw prawnoautorskiej, tzw. ACTA2. Filtry te, jak podkreślają analitycy czy organizacje broniące praw człowieka, mogą być nadużywane do dławienia swobodnej wymiany informacji. Mimo naszego sprzeciwu te rozwiązania zostały, po bezpardonowej kampanii lobbingu zachodnich koncernów medialnych, przyjęte głosami tych samych środowisk dzisiejszej opozycji, które dziś tak głośno krzyczą o zagrożeniu dla wolności. Mimo przyjęcia dyrektywy prawnoautorskiej rząd polski zaskarżył jej najbardziej niebezpieczne przepisy do Trybunału Sprawiedliwości UE. Podtrzymujemy wielokrotnie składaną deklarację, że dołożymy wszelkich starań, aby nowe przepisy w możliwie najmniejszym stopniu ograniczały swobodę rozpowszechniania informacji w internecie. Nie zgadzamy się ani na ograniczenia linkowania, ani na powszechne, obowiązkowe filtrowanie wszystkich treści przekazywanych przez internautów, ani na ideologiczne blokowanie treści na platformach internetowych. Internet to obecnie najważniejszy zasób i przestrzeń, w której toczy się coraz większa część naszego życia prywatnego i zawodowego. Nie ma zgody na to, aby jego funkcjonowanie poddane było dyktatowi wąskiej grupy medialnych koncernów i platform. Te same środowiska, które przeforsowały ACTA2, wciąż szykują kolejne inicjatywy nakładające kaganiec na to co obywatele mogą, a czego nie mogą zrobić w sieci. W grudniu Komisja Europejska przedstawiła projekty rozporządzeń w sprawie usług i rynków cyfrowych, które określą m.in. kwestię moderacji treści online. Niestety, ich wprowadzenie może sprawić, że już wątpliwie obiektywne reguły pochodzące z Doliny Krzemowej zamienimy na dyktat poprawności politycznej. Nie ma na to naszej zgody.  Projekty przychodzące z Brukseli to wytwory pewnego prądu ideologicznego, dominującego wśród liberalnych i lewicowych elit państw zachodnich, czy eurokratów. Oczekiwanie tutaj jest takie, że rękami internetowych platform będzie dokonywana moderacja debaty publicznej tak, aby poglądy niezgadzające się z tym prądem ideologicznym były prewencyjnie usuwane. My się na to nie będziemy godzić, uważamy że podstawą demokracji jest otwarta debata na każdy temat, a doświadczenie cenzury prewencyjnej jako kagańca nałożonego na społeczeństwa jest wciąż w Polsce żywa. Z drugiej strony nie możemy pozwolić na bezkarne obrażanie, szkalowanie czy sianie celowej dezinformacji w sieci. Wolność nie polega na swobodzie mówienia wszystkiego lub celowego szkodzenia innym. Wolność to również odpowiedzialność za swoje słowa. Jednakże to nie platformy internetowe powinny decydować, co jest legalne lub nie w internecie - od tego jest prawo uchwalane przez demokratycznie wybranych przedstawicieli i będziemy dążyli, żeby projektowane rozwiązania respektowały w pełni te zasady. Dlatego zaprezentuję w Brukseli polską wizję regulacji dotyczących zarządzania przestrzenią cyfrową.  Gdzie to nie korporacje są najważniejsze, ale użytkownik i jego prawa. Człowiek. Ten, który wyraża poglądy, ale i ten którego kłamliwie zaatakowano. Niech rozstrzyga prawo i sądy.  Gdzie zapewniona jest odpowiednia równowaga pomiędzy wolnością wypowiedzi, a odpowiedzialnością za słowo.  Gdzie małe i średnie przedsiębiorstwa mogą korzystać na równych zasadach z możliwości, które oferuje gospodarka cyfrowa. Potrzebujemy odważnej wizji internetu dla użytkownika. Bez kagańca poprawności politycznej i cenzury politycznej. Skanowania naszych wypowiedzi, filtrów i ciągłego monitoringu tego, co robimy w sieci i arbitralnych decyzji operatorów platform, bez możliwości odwołania. Wolny rynek bez regulacji się wynaturza i są one potrzebne. Dotyczy to rynku mediów i również dotyczy to internetu. Na forum UE Polska zamierza aktywnie wspierać regulację przestrzeni cyfrowej oraz działalności platform internetowych, lecz w taki sposób, który będzie chronił wolność słowa i lokalne wartości — napisał premier Mateusz Morawiecki. xyz/Facebook
Gdzie są granice?! "Babcia Kasia" do policjantki: "Jesteście po prostu zasranym gównem. Niczym poza tym. Gorzej! Stara ku..o"^Zespół wPolityce.pl^2021-02-13 16:24:23.891512+01:00^https://wpolityce.pl/polityka/539083-skandal-babcia-kasia-do-policjantki-stara-kuwo^„Jesteście po prostu zasranym gównem. Niczym poza tym. Gorzej! Stara ku..o” - wykrzykiwała w stronę policjantki „Babcia Kasia” podczas niedawnego protestu. Padły również groźby pod adresem funkcjonariuszy. CZYTAJ RÓWNIEŻ: — Samobójstwa osób LGBT i śmierć Adamowicza. Festiwal kłamliwych zarzutów wobec PiS na nielicznym proteście przed redakcją TVP Info — Aktywistka „Babcia Kasia” oskarżona o znieważenie policjantów! Miała używać wulgarnych słów i opluć jednego z funkcjonariuszy Znana aktywistka opozycji „Babcia Kasia”, która została już wcześniej oskarżona o znieważenie policjantów, i tym razem zachowywała się bardzo wulgarnie Jesteście po prostu zasranym gównem. Niczym poza tym. Gorzej! Stara ku..o — krzyczała w stosunku do policjantki. Funkcjonariuszka nie dała się sprowokować. Za to, co pani powiedziała w stosunku do mnie, powinnam panią zatrzymać, ale nie mam ochoty. Niech pani idzie. Nie chce mi się z panią dyskutować — odpowiedziała. Dalej „Babcia Kasia” próbowała dowodzić, że policja łamie prawo. Po jaką ku..ę w ogóle jesteście? — grzmiała. Z kolei inny uczestnik manifestacji groził funkcjonariuszom. I czego się kobieto śmiejesz? Za to, że liżesz dupę Kaczyńskiemu? Gratulacje. Roz…..lasz ten kraj! Ty i twoi koledzy. Ale stracisz swoje stanowisko, jak ta władza przeminie, następna cię udupi — mówił.
Elita TVN-u przemówiła! Miłoszewski: "Mnie tak naprawdę PiS nie dotyka, bo jestem zamożny". Padły szokujące słowa o aborcji^Czyżby obłęd?^2021-02-13 15:33:02.072868+01:00^https://wpolityce.pl/polityka/539076-elita-miloszewski-pis-mnie-nie-dotyka-bo-jestem-zamozny^„Mnie tak naprawdę PiS nie dotyka, bo jestem zamożny” - stwierdził pisarz Zygmunt Miłoszewski na antenie TVN24 w programie „Drugie Śniadanie Mistrzów”. Padły również szokujące słowa o aborcji. Miłoszewski w programie przekonywał, że PiS go „nie dotyka”, ponieważ jest zamożny. Stwierdził nawet, że w razie potrzeby, zrobi sobie z żoną albo córką „fajną wycieczkę po Europie”, żeby dokonać aborcji. Mnie tak naprawdę PiS nie dotyka, bo jestem zamożny. Moje młodsze dziecko chodzi do prywatnej szkoły, żeby się nie uczyć bez przerwy o Janie Pawle II i o tym, że trzeba gonić geja. Moja żona albo córka, gdyby były w niechcianej ciąży, to następnego dnia będziemy w hotelu w Amsterdamie i jeszcze zrobimy sobie z tego fajną wycieczkę po Europie  — powiedział pisarz.
Konflikt w Porozumieniu przybiera na sile. Rzecznik partii: Sąd koleżeński zdecydował o wykluczeniu 8 członków^Zespół wPolityce.pl^2021-02-13 14:54:49.425004+01:00^https://wpolityce.pl/polityka/539073-sroka-8-czlonkow-porozumienia-wyrzuconych-z-partii^Sąd koleżeński zdecydował o wykluczeniu z Porozumienia Jarosława Gowina 8 członków, w tym 3 posłów - poinformowała PAP rzeczniczka partii Magdalena Sroka. Wśród wyrzuconych z ugrupowania są m.in. Jacek Żalek, Zbigniew Gryglas, Michał Cieślak i Włodzimierz Tomaszewski. CZYTAJ RÓWNIEŻ: — TYLKO U NAS. Zawieszeni politycy Porozumienia zabierają głos. „Wyrzucanie jest wyrazem słabości i braku argumentów” — Politycy Zjednoczonej Prawicy zgodnie o sytuacji w Porozumieniu: „Nie wtrącamy się”; „Jako Solidarna Polska przyglądamy się spokojnie” — Co dalej z Porozumieniem? Polityk PiS: Najważniejsze, że po obu zwaśnionych stronach padają deklaracje, że ten spór nie zagraża ZP — Konflikt w Porozumieniu trwa. Bielan: Apeluję do Gowina, by się uspokoił. Nie ma uprawnień do wyrzucania kogokolwiek Sroka poinformowała, że w sobotę zebrał się sąd koleżeński Porozumienia, który zajmował się piątkowymi wnioskami prezydium zarządu partii, które opowiedziało się za wyrzuceniem 8 polityków w związku z wielokrotnym łamaniem statutu partii. W sobotę sąd zdecydował o ich wykluczeniu z Porozumienia  — powiedziała PAP Sroka. Wśród wyrzuconych polityków partii są: wiceszef resortu do spraw funduszy i polityki regionalnej Jacek Żalek, minister w KPRM ds. samorządu terytorialnego Michał Cieślak oraz wiceszef MAP Zbigniew Gryglas. Ponadto usunięci zostali: Włodzimierz Tomaszewski, Karol Rabenda, Magdalena Błeńska, Paweł Skotarek, Andrzej Walkowiak.
Politycy Zjednoczonej Prawicy zgodnie o sytuacji w Porozumieniu: "Nie wtrącamy się"; "Jako Solidarna Polska przyglądamy się spokojnie"^Zespół wPolityce.pl^2021-02-13 14:28:30.227304+01:00^https://wpolityce.pl/polityka/539063-politycy-zp-zgodnie-o-porozumieniu-nie-wtracamy-sie^Nie wtrącamy się w wewnętrzną sytuację w Porozumieniu; zdajemy sobie sprawę, że tam pewien spór ma miejsce, ale liczymy i trzymamy kciuki za naszych kolegów, żeby rozstrzygnęli to pokojowo, w drodze dialogu - powiedział w sobotę wicerzecznik PiS Radosław Fogiel. CZYTAJ RÓWNIEŻ:  — Prezes PiS wierzy w zapewnienia Gowina ws. spotkania z Tuskiem? Fogiel: Trudno rozstrzygać na podstawie doniesień medialnych — Co dalej z Porozumieniem? Polityk PiS: Najważniejsze, że po obu zwaśnionych stronach padają deklaracje, że ten spór nie zagraża ZP Goście sobotniej audycji „Śniadanie w Trójce” byli pytani o spór w Porozumieniu. Z partii za wielokrotne łamanie statutu decyzją sądu koleżeńskiego wykluczony został m.in. europoseł Adam Bielan. Sam Bielan uważa zaś, że w kwietniu 2018 roku upłynęła trzyletnia kadencja Gowina, bo na nadzwyczajnym kongresie partii jesienią 2017 roku wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. Z kolei większość parlamentarzystów partii w ubiegłotygodniowym oświadczeniu udzieliła poparcia Gowinowi „jako wybranemu demokratycznie i bez głosów sprzeciwu prezesowi zarządu krajowego”. Szanujemy swoich koalicjantów. (…) Z tego szacunku dla naszych partnerów koalicyjnych wynika fakt, że my nie wtrącamy się w wewnętrzną sytuację w Porozumieniu. Zdajemy sobie sprawę, że tam pewien spór ma miejsce - trudno tego nie zauważać. Ale liczymy i trzymamy kciuki za naszych kolegów, żeby rozstrzygnęli to wewnętrznie, pokojowo w drodze dialogu. I tyle jest stanowiska Prawa i Sprawiedliwości w tej sprawie  — powiedział w sobotę Fogiel. Także wiceszef Solidarnej Polski, minister w KPRM Michał Wójcik powiedział, że „to wewnętrzny problem Porozumienia”.  My, jako Solidarna Polska, przyglądamy się spokojnie  — przekazał. Jak wskazał prezydencki minister, wiceszef KPRP Piotr Ćwik, „prezydent nigdy nie ingerował i nie ingeruje w wewnętrzne sprawy poszczególnych partii”.  Tutaj nie ma komentarza wprost, co do sytuacji, która dzieje się w Porozumieniu  — powiedział. Dodał, że dla prezydenta ważne jest to, „aby sprawy Polaków i Polski były prowadzone i szły w dobrym kierunku i także to, aby rząd sprawnie i dobrze działał”. W ocenie posłanki Lewicy Anny Marii Żukowskiej, przeciętny obywatel, który patrzy z zewnątrz jest „kompletnie zdezorientowany” jeśli chodzi o to, „kto jest członkiem, a kto nie jest członkiem, kto jest władzą, a kto nie jest władzą” w Porozumieniu.  To, co widzi, widzi bałagan po stronie rządowej, nie wiadomo, czy ministrowie, którzy są ministrami nadal są przedstawicielami koalicjanta PiS — powiedziała. Z kolei rzecznik PO Jan Grabiec ocenił, że „rząd premiera Mateusza Morawieckiego nie ma większości w kluczowych, strategicznych projektach tego rządu”.  Tak było jesienią z piątka dla zwierząt (…) tak jest teraz z projektem podatku medialnego. Po oświadczeniu Porozumienia Jarosława Gowina jest jasne, że rząd nie ma większości w tym projekcie, który był chyba kluczowym projektem dla tzw. Nowego ładu Morawieckiego  — powiedział. Zdaniem z kolei Władysława T. Bartoszewskiego (Koalicja Polska) wicepremier Gowin „ma coraz mniej posłów i chodzi chyba o to, żeby został sam jeden”.  Sądzę, że rząd się utrzyma do 2023 r. i będziemy mieli wtedy wybory normalnie, a czy to będzie rząd, który się będzie składał z większej ilości posłów PiS, a mniejszej ilości posłów Porozumienia - to już jest wewnętrzna sprawa prawicy, która nie jest całkiem zjednoczona  — powiedział. CZYTAJ RÓWNIEŻ:  — Żalek, Gryglas, Cieślak i Tomaszewski zawieszeni! Jest wniosek o wyrzucenie ich z Porozumienia. „Sprawą zajmie się sąd koleżeński” — Konflikt w Porozumieniu trwa. Bielan: Apeluję do Gowina, by się uspokoił. Nie ma uprawnień do wyrzucania kogokolwiek Prezydium Zarządu Porozumienia zdecydowało w piątek o zawieszeniu 8 członków (m.in. wiceszefa MAP Zbigniewa Gryglasa), w tym 3 posłów: wiceszefa resortu do spraw funduszy i polityki regionalnej Jacka Żalka, ministra w KPRM ds. samorządu terytorialnego Michała Cieślaka i Włodzimierza Tomaszewskiego; jednocześnie zawnioskowało o wyrzucenie ich z partii. Powodem - jak powiedział w piątek PAP zastępca rzecznika partii Jan Strzeżek - jest „wielokrotne łamanie statutu partii”. Wnioskami o wyrzucenie z partii - jak dodał Strzeżek - zajmie się w ciągu kilku dni sąd koleżeński. Porozumienie dotychczas miało w swoich szeregach 16 posłów. Jeśli sąd koleżeński przychyli się do wniosków prezydium zarządu, wówczas pozostanie ich 12. Wcześniej wyrzucony z partii został poseł Kamil Bortniczuk. Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami wpływy ze składek mają trafić do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Znaczna część prywatnych mediów w środę protestowała przeciwko propozycji we wspólnej akcji „Media bez wyboru”. W piątek Porozumienie Jarosława Gowina wydało stanowisko, w którym przekazało, że nie widzi możliwości poparcia projektu ustawy o podatku od reklam w zaproponowanym kształcie. xyz/PAP
TYLKO U NAS. Zawieszeni politycy Porozumienia zabierają głos. "Wyrzucanie jest wyrazem słabości i braku argumentów"^Zespół wPolityce.pl^2021-02-13 14:13:21.676388+01:00^https://wpolityce.pl/polityka/539067-tylko-u-nas-zawieszeni-politycy-porozumienia-zabieraja-glos^Prezydium Zarządu Porozumienia zdecydowało o zawieszeniu 8 członków, wśród nich znaleźli się m.in. Jacek Żalek, Zbigniew Gryglas, Michał Cieślak i Włodzimierz Tomaszewski. Ponadto, zawnioskowano o wyrzucenie ich z partii. Oficjalnym powodem takiej decyzji jest „wielokrotne łamanie statutu partii”. Portal wPolityce.pl zapytał zawieszonych polityków, jak odbierają taką decyzję. CZYTAJ TAKŻE: — Żalek, Gryglas, Cieślak i Tomaszewski zawieszeni! Jest wniosek o wyrzucenie ich z Porozumienia. „Sprawą zajmie się sąd koleżeński” — Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji” Jacek Żalek, na uwagę, że został zawieszony w Porozumieniu, bo miał „wielokrotnie złamać statut partii”, odpowiada: (śmiech) Naprawdę zabawne. Powołują się na statut, a go nie znają. Zakładałem partię Porozumienie, od początku ją tworzyłem. Decyzji nie mogą podejmować osoby, które nie poddały się weryfikacji przez kongres. Dzisiaj mogą tylko uzurpować sobie prawo do tego, żeby reprezentować Porozumienie. Po czym dodaje: Mamy kryzys statutowy wynikający z tego, że nie odbył się kongres. Kadencja prezesa Porozumienia wygasła, decyzja sądu koleżeńskiego nie pozostawia żadnych wątpliwości. Dzisiaj obowiązki prezesa pełni szef Rady Krajowej, a ten akurat został wybrany przez kongresu. Wiceminister w resorcie do spraw funduszy i polityki regionalnej odpowiada na pytanie, czy zgadza się ze stanowiskiem Adama Bielana, że Jarosław Gowin nie ma uprawnień do zwoływania ciał statutowych oraz wyrzucania kogokolwiek. Oczywiście, że tak. Wyrzucanie jest tylko i wyłącznie dowodem słabości i przyznania się do błędu. Jeżeli wyrzuca się parlamentarzystów, ministrów, tylko dlatego, że mają inne zdanie, to wyraz słabości i braku argumentów — mówi. Boję się czego innego – kryzys statutowy w Porozumieniu niektórzy politycy mogliby chcieć wykorzystać do tego, żeby wywołać kryzys rządowy. Mam wrażenie, że to jest prawdziwa przyczyna, tych agresywnych ruchów. Mam nadzieję, że ona się nie powiedzie — dodaje. Jacek Żalek odpowiada na pytanie, czy w takim razie uważa, że Jarosław Gowin chce doprowadzić do kryzysu rządowego. W sytuacji, w której nie potrafi się prowadzić dialogu we własnym ugrupowaniu i próbuje się wykorzystać to do tego, żeby eskalować roszczenia w koalicji, co do stanowisk, to jest to próba destabilizacji. Być może to jest pokłosie zakulisowych rozmów, które były prowadzone przez Jednak Gowina z politykami opozycji. Jednak premier Gowin na razie nie ma odwagi o tym powiedzieć ani w partii, ani tym bardziej w koalicji. Opinia publiczna powinna wiedzieć, o czym premier Gowin rozmawiał z kolegami z opozycji — zaznacza. Jeżeli premier Gowin uważa, że wizja przyszłości prezentowana przez totalną opozycję jest dobra, to nie widzę powodów, dla których potajemnie miałby spotykać się z kolegami z opozycji. Jeżeli się spotykają tylko towarzysko, żeby porozmawiać, to niech tak zostanie i nie trzeba wtedy destabilizować większości rządowej, a jeżeli rozmawiają o zmianie tej większości, to niech ma odwagę o tym powiedzieć swoim kolegom. Do tego nie trzeba nikogo zawieszać i wyrzucać. Trzeba mieć odwagę cywilną i powiedzieć: „Tak, ja prowadzę rozmowy z opozycją w celu obalenia rządu, bo uważam, że te sześć lat w rządzie to była strata czasu” i dodać: „Tak, chcę rządzić z opozycją”. Albo też mieć odwagę, przestać spotykać się z przedstawicielami opozycji i powiedzieć: „Nie, wasze pomysły mi się nie podobają, podobają mi się pomysły, które realizuję wspólnie z kolegami z koalicji rządzącej” — mówi. Z kolei Włodzimierz Tomaszewski, kolejny z zawieszonych w Porozumieniu posłów, przypomina, że konflikt w partii tak naprawdę zaczął się od sporu o termin wyborów prezydenckich i tego, czy można bezpiecznie zorganizować wybory korespondencyjne. Od tego momentu w partii doszło do wyraźnego podziału. W Porozumieniu jakoś te różnice poglądów się utrwaliły. Wydawało się mimo wszystko, że jest wewnątrz kierownictwa utrzymana taka płaszczyzna ścierania się różnych poglądów. Wydawało się, że to wszystko będzie honorowane, natomiast w pewnym momencie okazało się, że poszerzenie organów prezydium i Zarządu Krajowego zostało ocenione przez niektórych naszych członków jako niebezpieczeństwo, że to będzie próba narzucania poglądów — tłumaczy. O to jest ten spór. Nie o to, czy Jarosław Gowin jest liderem, czy nim nie jest, bo nikt nie kwestionuje, że nim jest. Natomiast są błędy formalne i trzeba je naprawić. Jarosław Gowin jest liderem, ale jednocześnie ze względu na błędy formalne te decyzje personalne są w oczywisty sposób kwestionowane i podważane. Zwracam uwagę, że decyzji personalnych nie podejmuje sam prezes, tylko kieruje je do organów statutowych. Najpierw prezydium składa wniosek, a potem jest sąd koleżeński. Po drodze sąd koleżeński został całkowicie zniekształcony. Zatem te decyzje teraz podejmowane są nieuprawnione, bo organy są zniekształcone — zaznacza. Tomaszewski zauważa jednak w całym konflikcie pozytywne strony - możliwość do tego, by w Porozumieniu udało w końcu się dojść do porozumienia. To jest o tyle dobre, że wytwarza to pole do tego, żeby Porozumienie się porozumiało. Jeżeli okaże się, że uda nam się przekonać, że w organów partii nie należało zniekształcać i trzeba podejmować decyzję tak, jak wcześniej było, że jest większość, ale ona nie jest kwestionowana, organy są w pełni uprawnione, chociażby poprzez skład określony statutem – wtedy wszystko jest dobrze — mówi. Jeden fundamentalny sukces osiągnięty w tej sytuacji jest taki, że dzięki niej wszyscy bardzo wyraziście deklarują, że miejsce Porozumienia jest w Zjednoczonej Prawicy — zaznacza. Już po publikacji artykułu przekazano informację, że sąd koleżeński zdecydował o wykluczeniu z Porozumienia Jarosława Gowina 8 członków, w tym 3 posłów - wśród nich są nasi rozmówcy. SPRAWDŹ: Konflikt w Porozumieniu przybiera na sile. Rzecznik partii: Sąd koleżeński zdecydował o wykluczeniu 8 członków not. as
Semka w "Salonie Dziennikarskim": Gowin odgrywa rolę pasażera na gapę; Potocki: Nie sądzę, żeby chciał opuścić Zjednoczoną Prawicę^Salon Dziennikarski^2021-02-13 13:25:09.676806+01:00^https://wpolityce.pl/polityka/539050-potocki-nie-sadze-zeby-gowin-chcial-opuscic-zp^„Gowin rzeczywiście odgrywa rolę pasażera na gapę. Lubi projekty, które dają poklask, a kiedy przychodzi do zderzenia z opozycją, to daje sygnały ‘ja jestem ten dobry, nie jak ci z Solidarnej Polski’” - mówił w „Salonie Dziennikarskim” publicysta „Do Rzeczy” Piotr Semka, komentując sytuację w Zjednoczonej Prawicy. CZYTAJ RÓWNIEŻ: -NASZ NEWS. Nowe informacje o kontaktach Gowina z Tuskiem. Do spotkania miało dojść w zamkniętym warszawskim hotelu -Rzecznik Porozumienia zaprzecza: Gowin nie spotkał się z Tuskiem i nie prowadzi rozmów z opozycją ws. podatku od reklam Dla mnie ta turbulencja w obozie Zjednoczonej Prawicy jest bardzo znacząca. Dobrym przykładem jest ustawa od dużych koncernów medialnych. Nie można ogłaszać takiego zamiaru jeżeli sprawa nie została omówiona w łonie Zjednoczonej Prawicy a nie została — zauważył Semka. Zwrócił uwagę, iż podział Zjednoczonej Prawicy nastąpił w czasie wyborów kopertowych. Gowin rzeczywiście odgrywa rolę pasażera na gapę. Lubi projekty, które dają poklask, a kiedy przychodzi do zderzenia z opozycją, to daje sygnały „ja jestem ten dobry, nie jak ci z Solidarnej Polski” — ocenił. Podobne spostrzeżenia miał publicysta „Sieci” Andrzej Rafał Potocki: Gdzie ten Jarosław Kaczyński ma te głosy znaleźć? — pytał, wskazując, iż „jak pokazuje rzeczywistość, Jarosławowi Gowinowi nagle rosną kopytka i nagle czuje się królem opozycji, bo od niego wiele zależy”.  Nie jest to w porządku do koalicjantów — podkreślał. Ja nie bardzo widzę interes dla Jarosława Gowina, bo rząd można obalić, ale potrzebna jest większość parlamentarna, potrzebna Konfederacja, a ta nie kwapi się do mariażu z lewicą — analizował. Nie sądzę, żeby Gowin chciał opuścić Zjednoczoną Prawicę — podsumował. Myślę, że Hołownia jest takim odkurzaczem, który zasysa, kusi posłów PO, być może i część Gowinowców, ale myślę, że ta walka będzie toczyła się między PO a Hołownią — ocenił Marek Grabowski, socjolog z Fundacji Mamy i Taty, odnosząc się do sytuacji na polskiej scenie politycznej. Siłą Hołowni jest to, że on jest jeszcze „czysty”, na swój sposób „niewinny” i dla osób, które szukają odejścia od brudnej polityki, to wydaje się kandydat nieskalany — zaznaczył. On zabiera również część PiS i na miejscu PiS bym Hołowni nie lekceważył. Na miejscu PO starałbym się jak najszybciej „ubrudzić” Szymona Hołownię — dodał. aw/TVP Info
Opozycja liczy na Gowina ws. podatku od reklam. Kidawa-Błońska: To dla niego czas próby, może pokazać, że ma charakter^Zespół wPolityce.pl^2021-02-13 12:58:00.000357+01:00^https://wpolityce.pl/polityka/539060-opozycja-liczy-na-gowina-to-dla-niego-czas-proby^Mam nadzieję, że wicepremier Jarosław Gowin nie dopuści do nakładania dodatkowych „danin” na media; to dla niego czas próby, może pokazać, że ma charakter - oceniła w sobotę wicemarszałek Sejmu Małgorzata Kidawa-Błońska (KO) pytana o stanowisko Gowina wobec propozycji podatku od reklam. CZYTAJ RÓWNIEŻ: -Porozumienie przeciwne podatkowi od reklam. Partia Gowina: Stoi to w całkowitej sprzeczności z programem Zjednoczonej Prawicy -Opozycja chce przyznać zagranicy niebezpieczne uprawnienia. Domaganie się interwencji ws. mediów to igranie z polską suwerennością Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami wpływy ze składek mają trafić do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Znaczna część prywatnych mediów w środę protestowała przeciwko propozycji we wspólnej akcji „Media bez wyboru”. Wicemarszałek Sejmu w Radiu ZET zapytana została o stanowisko Porozumienia Jarosława Gowina, które oświadczyło w piątek, że nie widzi możliwości poparcia tego projektu w obecnie zaproponowanym kształcie. Zdaniem partii skutkiem uchwalenia takich przepisów byłaby „jeszcze głębsza dyskryminacja mediów krajowych w stosunku do podmiotów globalnych”. Ugrupowanie zadeklarowało zarazem gotowość do przystąpienia do prac nad ustawą, która „realnie opodatkuje medialne korporacje technologiczne działające na rynku polskim i unijnym”. Według Kidawy-Błońskiej proponowany podatek to „kasowanie wszystkich mediów poza mediami publicznymi”. Jak oceniła, oświadczenie Porozumienia to „dobry sygnał”.  Jarosław Gowin wielokrotnie mnie zaskakiwał i mam nadzieję, że tym razem, w dobrej sprawie, także mnie zaskoczy i nie dopuści do tego, żeby ta ustawa i opodatkowywanie czy nakładanie danin dodatkowych na media miało miejsce. Wierzę, że jest to możliwe i to jest dla niego czas próby. Może pokazać, że ma charakter i że waży sprawy dobre dla Polski — powiedziała. Jej zdaniem Gowin powiedział coś, co nie jest „na rękę” prezesowi PiS Jarosławowi Kaczyńskiemu.  To komplikuje taki piękny obraz, który chciał mieć Jarosław Kaczyński, że cała Zjednoczona Prawica mówi jednym głosem — przekonywała polityk PO. Szef Kancelarii Premiera Michał Dworczyk, który o projekt pytany był na piątkowej konferencji prasowej, tłumaczył, że obecnie trwa faza prekonsultacji.  W tej chwili projekt tej ustawy jest wpisany wyłącznie do harmonogramu prac rządu. Nie ma jeszcze konsultacji międzyresortowych, a więc nie jest znany ostateczny kształt ustawy — powiedział. Zapewnił też, że założeniem propozycji jest „podatek od największych koncernów medialnych, a nie żadne próby - jak próbują sugerować niektórzy - ograniczania wolności słowa”. W rozmowie z Radiem ZET Kidawa-Błońska komentowała także spór w Porozumieniu. Z partii za wielokrotne łamanie statutu decyzją sądu koleżeńskiego wykluczony został m.in. europoseł Adam Bielan. Sam Bielan uważa zaś, że w kwietniu 2018 roku upłynęła trzyletnia kadencja Gowina, bo na nadzwyczajnym kongresie partii jesienią 2017 roku wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. Z kolei większość parlamentarzystów partii w ubiegłotygodniowym oświadczeniu udzieliła poparcia Gowinowi „jako wybranemu demokratycznie i bez głosów sprzeciwu prezesowi zarządu krajowego”. Wicemarszałek Sejmu zapytana, czy wie, kto teraz jest prezesem Porozumienia, odparła, że „tak naprawdę nie”, bo „obaj panowie (Gowin i Bielan - PAP) uważają, że prawo stoi po ich stronie”. Na pytanie, czy może to zwiastować rozpad w rządzie Zjednoczonej Prawicy, Kidawa-Błońska odparła, że Jarosław Kaczyński „będzie liczył głosy w parlamencie” i „dopóki będzie miał tę większość, Jarosław Gowin będzie w bardzo trudnej sytuacji, bo będzie szantażowany”. Polityk oceniła też, że gdyby Porozumienie było jednolite, „byłaby nadzieja na przedterminowe wybory”. Ale tam są takie podziały, że ja w tej chwili w przedterminowe wybory nie wierzę — dodała.
Jak zdarta płyta! Prof. Markowski wieszczy cenzurę i ubolewa: Jak szanujący się obywatel może tankować na Orlenie?^Czyżby obłęd?^2021-02-13 12:33:43.160945+01:00^https://wpolityce.pl/polityka/539057-prof-markowski-ubolewa-jak-mozna-tankowac-na-orlenie^„Przyznam, mam kłopot, jak to możliwe, że szanujący się obywatel, mający respekt dla własnego rozumu, popierający gorąco lewicę, PSL czy KO, podjeżdża na stację Orlenu?” - pytał w wywiadzie dla portalu wiadomo.co prof. Radosław Markowski. Politolog w rozmowie porównywał sytuację w Polsce i na Węgrzech. I na Węgrzech, i teraz w Polsce chodzi o jedno, by uciszyć obiektywny przekaz informacji o działaniach władzy — stwierdził. Pojawiać się będzie cenzura, niektórzy dziennikarze nie będą mieli dostępu do informacji rządowej, jak na Węgrzech, nie będą dopuszczani do wydarzeń, do oficjeli. Ważna jest w tym też rola wielkich spółek Skarbu Państwa, które będą udawały, że potrzebne są im inwestycje w sektor medialny, tym bardziej, że poparcie dla partii władzy spada — dodał w kontekście niedawnego protestu mediów. Prof. Markowski wyraził ubolewanie, że wyborcy opozycji nie stosują bojkotu konsumenckiego. Miałaby to być jeden z elementów walki z rządem PiS. Trudno powiedzieć, natomiast jednym z podstawowych błędów, jakie i tu, i na Węgrzech robimy, to upieranie się wyłącznie przy protestach obywatelskich. A potrzebny jest też bojkot konsumencki. Przyznam, mam kłopot, jak to możliwe, że szanujący się obywatel, mający respekt dla własnego rozumu, popierający gorąco Lewicę, PSL czy KO, podjeżdża na stację Orlenu? Co nie pozwala mu zrozumieć, że pokaźna część tego, co tam zapłaci, zostanie przetransferowana w polityczne pieniądze sprzeczne z jego wartościami i interesami? — pytał. Politolog powtórzył również narrację o „rejonach wolnych od LGBT”. Takich firm jest więcej: banki, ubezpieczyciele… Tak samo z rejonami wolnymi od LGBT. Jeżeli są ludzie, którym podobają się nazistowskie metody wykluczania, a ktoś tego nie akceptuje, to powinienem zatroszczyć się o to, aby żadna złotówka nie trafiła do tych miejscowości. Tym bardziej, że w większości to są miejscowości turystyczne — dodał. Prof. Markowski znany jest ze swoich emocjonalnych - żeby nie powiedzieć, że histerycznych - opinii o polskim rządzie. I tym razem nie zabrakło argumentów typowych dla twardego antypisu. xyz/wiadomo.co
Co z podatkiem od reklam? Sellin: To propozycja Ministerstwa Finansów, a nie gotowy projekt. Zachęcamy do konsultacji^Zespół wPolityce.pl^2021-02-13 11:53:13.055276+01:00^https://wpolityce.pl/polityka/539054-co-z-podatkiem-od-reklam-sellin-zacheca-do-konsultacji^To są założenia, które podlegają prekonsultacji. To nie jest jeszcze gotowy projekt ustawy - poinformował wiceminister kultury Jarosław Sellin odnosząc się do planowanego podatku od reklam. CZYTAJ RÓWNIEŻ: — Strach medialnych gigantów coraz bardziej zrozumiały. Sellin: Podatek będą płacić ci, którzy mają potężne dochody, nie małe media — Kogo dotknie składka na reklamy? Na co zostaną przeznaczone pieniądze? Resort finansów zabrał głos ws. protestu mediów. SPRAWDŹ! Założenia do projektu ustawy, która się precyzyjne nazywa o dodatkowych przychodach dla Narodowego Fundusz Zdrowia, Narodowego Funduszu Ochrony Zabytków i nowego funduszu dedykowanego kulturze, to są założenia, które podlegają prekonsultacji. To nie jest jeszcze gotowy projekt ustawy, precyzyjnie zapisany artykułami, do których moglibyśmy się odnosić. To są pewne rzucone pomysły  — tłumaczył w sobotę na antenie radia RMF FM Jarosław Sellin. Wiceszef resortu kultury podczas rozmowy zachęcił do konsultacji, do debaty na temat założeń tej ustawy.  Zbieramy te wszystkie opinie, zbieramy te wszystkie informacje, uwagi i z tego dopiero wyrośnie precyzyjny projekt ustawy. Zachęcamy wszystkich, również środowiska polityczne do zgłaszania uwag do propozycji ministerstwa finansów. To jest właśnie czas na konsultacje i zgłaszanie uwag co utrzymać, z czego ewentualnie zrezygnować  — podkreślił. Ministerstwo Finansów zasygnalizowało, że chciałoby, by ta ustawa została przeprocedowana i uchwalona do połowy roku. Więc mamy dużo czasu. To są prekonsulacje dotyczące założeń, idei, pomysłu. Natomiast jak już będzie napisana ustawa na podstawie tych konsultacji, czyli konkretne artykuły to podlegać będzie dalszym konsultacjom, które są normalnie występujące przy przypadku projektów rządowych. Konsultacjom społecznym, konsultacjom parlamentarnym, obróbce parlamentarnej itd. Cały proces legislacyjny dopiero przed nami  — mówił. Przekazał też, że ustawa o planowanym podatku od reklam jest propozycją ministerstwa finansów.  Ale bardzo ucieszyło nas to, że w samym ministerstwie finansów pomyślano, że jeśli te dochody z opłaty reklamowej mają iść na specjalne fundusze to pomyślano o trzech funduszach, w tym dwóch które są pod naszym zarządem - Narodowy Fundusz Ochrony Zabytków i nowy fundusz dedykowany kulturze i dziedzictwu narodowemu, ale w obszarze mediów. Także to też jest ważne, że duża część tych ewentualnych przyszłych dochodów z tej opłaty będzie wracać do mediów  — powiedział. Na pytanie czy projekt był konsultowany z koalicjantami ze Zjednoczonej Prawicy wiceminister kultury odpowiedział, że „na ogół założenia do nowych pomysłów legislacyjnych zgłaszają poszczególne ministerstwa”.  Tak samo robią to ministerstwa, które są we władaniu Zbigniewa Ziobro, czy we władaniu Jarosława Gowina. To jest zupełnie naturalne. Ministerstwo finansów zgłosiło założenia do takiego projektu i zachęca do konsultacji. Nie tylko tych, którym ta ustawa jest dedykowana, czyli mediom, ale do konsultacji politycznej  — przekazał. Z kolei na pytanie czy projekt wejdzie w życie w sytuacji, gdy sprzeciwia się jej Porozumienie stwierdził, że „tak bywało już w ramach Zjednoczonej Prawicy”.  Pewne odrębne stanowiska wstępnie były przyjmowane, a potem w trakcie docierania szczegółów poszczególnych rozwiązań czy propozycji ustawowych jednak wspólnie godziliśmy się na te rozwiązania  — dodał. xyz/PAP
Otwarcie poprą aborcję na życzenie?! Kidawa-Błońska: Rozważamy na poważnie czwartą przesłankę, żeby kobieta miała prawo wyboru^Zespół wPolityce.pl^2021-02-13 10:57:39.255300+01:00^https://wpolityce.pl/polityka/539044-kidawa-blonska-rozwazamy-czwarta-przeslanke-ws-aborcji^Kobiecy zespół pod kierownictwem Małgorzaty Kidawy-Błońskiej już niebawem ma ogłosić stanowisko PO ws. aborcji. Z wypowiedzi byłej marszałek Sejmu na antenie Radia ZET wynika, że można się spodziewać, iż będzie ono mocno lewicowe. CZYTAJ TAKŻE: — Kobiecy zespół Kidawy-Błońskiej ma wypracować stanowisko PO w sprawie aborcji. Potwierdzą ideologiczny skręt na lewo? — Jednak nie wypracują spójnego stanowiska ws. aborcji?! Kidawa-Błońska: „To nie jest potrzebne, żeby to było w deklaracji ideowej” — Liberalizacja prawa do aborcji. PO wybierze ostry skręt na lewo? Inicjatywa Polska zachęca do wypracowania wspólnego stanowiska
Co dalej z Porozumieniem? Polityk PiS: Najważniejsze, że po obu zwaśnionych stronach padają deklaracje, że ten spór nie zagraża ZP^Zespół wPolityce.pl^2021-02-13 10:22:29.841596+01:00^https://wpolityce.pl/polityka/539040-co-dalej-z-porozumieniem-polityk-pis-tonuje-emocje^Najważniejsze jest to, że po obu zwaśnionych stronach wewnątrz Porozumienia padają deklaracje, że ten spór nie zagraża w żaden sposób stabilności Zjednoczonej Prawicy - podkreślił wiceminister kultury Jarosław Sellin. CZYTAJ TAKŻE: — Żalek, Gryglas, Cieślak i Tomaszewski zawieszeni! Jest wniosek o wyrzucenie ich z Porozumienia. „Sprawą zajmie się sąd koleżeński” — Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji” Wiceszef resortu kultury był w sobotę gościem Krzysztofa Ziemca w radiu RMF FM. Podczas rozmowy Jarosław Sellin został m.in. zapytany o konflikt w Porozumieniu.  Co się dzieje (w Porozumieniu - PAP) nie jest to dla mnie do końca jasne. Wolałbym, żeby takiej sytuacji nie było  — powiedział wiceminister kultury. Zjednoczona Prawica to jest szeroka formacja złożona formalnie z trzech partii politycznych w tym właśnie z Porozumienia. Dobrze nam się współpracuje w ostatnich kilku latach. Myślę, że z pożytkiem dla Polski. I ufam, że tak będzie — powiedział Sellin. Wskazał, że po obu zwaśnionych stronach wewnątrz Porozumienia padają deklaracje, że ten spór nie zagraża w żaden sposób koalicji.  Najważniejsze jest to, że padają deklaracje, że w żaden sposób ten spór wewnętrzny nie przekłada się na stabilność Zjednoczonej Prawicy  — podkreślił. Sellin pytany o słowa Adama Bielana, który powiedział, że „Jarosław Gowin wpadł w furię” stwierdził, że to „są emocje”.  To widać ewidentnie. My nie chcemy być sędziami w tej sprawie. Mówię o środowisku Prawa i Sprawiedliwości, bo ja należę do Prawa i Sprawiedliwości. Życzymy naszym przyjaciołom, kolegom i koleżankom z Porozumienia, żeby te sprawy wewnętrzne i ten spór jakoś wyjaśnili, żeby powrócili do współpracy  — mówił. Z kolei na pytanie, czy dla niego liderem Porozumienia jest nadal Jarosław Gowin odparł, że „o tej partii się na ogół tak mówiło Porozumienie Jarosława Gowina”.  Zdaje się, że mimo tego zwaśnienia wewnętrznego większość reprezentacji parlamentarnej nadal twierdzi, że Jarosław Gowin jest liderem tego środowiska. Jeśli zbierze się Rada Koalicji, to – z tego, co wiem – Jarosław Gowin będzie zapraszany  — przekazał. Najważniejsze jest to, że przedstawiciele wszystkich trzech partii tworzących Zjednoczoną Prawicę w parlamencie tworzymy jeden klub. Klub parlamentarny Prawa i Sprawiedliwości. I tak pozostanie  — dodał.  tkwl/PAP
Ale jak to nie mówić o PiS? Dziennikarz rzucił Schetynie arcytrudne wyzwanie! Jak sobie poradził? "Alleluja, proszę państwa"^Zespół wPolityce.pl^2021-02-13 10:16:49.222047+01:00^https://wpolityce.pl/polityka/539039-jak-to-nie-mowic-o-pis-trudne-wyzwanie-rzucone-schetynie^Tego Grzegorz Schetyna na pewno się nie spodziewał. Podczas programu „Sprawdzam” w TVN24 były lider PO został poddany arcytrudnemu - jak na polityka opozycji - zadaniu. Były lider Platformy musiał powiedzieć kilka zdań nie używając słów „PiS” i „Prawo i Sprawiedliwość”. CZYTAJ RÓWNIEŻ: Schetyna: Hołownia wie, że nie zbuduje partii wyciągając ludzi z innych partii opozycyjnych. Rozumiem, że chce mieć swoje koło Podczas rozmowy Grzegorz Schetyna - jak to w zwyczaju mają politycy opozycji - ochoczo rzucał hasłami o walce z Prawem i Sprawiedliwością. W pewnym momencie dziennikarz prowadzący program rzucił byłemu liderowi PO arcytrudne wyzwanie. Dlaczego dzisiaj nasz widz, widz innych mediów, czytelnik prasy, miałby zagłosować na opozycję? A wyzwanie polega na tym, że chciałbym, aby udzielił pan tej odpowiedzi ani razu nie używając słowa „PiS” albo słów „Prawo i Sprawiedliwość” — zaproponował. Schetyna wyzwanie przyjął. To jest tak naprawdę bardzo proste. To jest pytanie, na które wszyscy musimy sobie odpowiedzieć: W jakim kraju chcemy żyć? Jak chcemy zbudować tę przestrzeń, która do nas należy? To jest kwestia podstawowa, kwestia wolności obywatelskich, praw mniejszości, demokracji, praworządności, miejsca w UE, kwestia przyszłości następnych pokoleń, polskiej szkoły i ochrony zdrowia — mówił. To jest tak naprawdę wybór cywilizacyjny. Czy my szukamy demokracji, kraju nowoczesnego, z mocnym samorządem, który walczy o prawa większości (…), czy też (red. kraju), który odwraca się od demokracji, Europy i otwiera się standardy wschodnich satrapii. To jest dzisiaj to pytanie — dodał.
Krzysztof Szczerski po liście kongresmenów do Joe Bidena: Pokazuje strategiczną rolę Trójmorza dla relacji transatlantyckich^Zespół wPolityce.pl^2021-02-13 09:19:26.747728+01:00^https://wpolityce.pl/polityka/539034-szczerski-po-liscie-kongresmenow-pokazuje-role-trojmorza^List amerykańskich kongresmenów wzywający prezydenta USA Joe Bidena do dalszego wspierania Trójmorza pokazuje strategiczną rolę tej inicjatywy dla relacji transatlantyckich; zapewne będzie miał wpływ na opinię nowej administracji w tej sprawie - powiedział PAP prezydencki minister Krzysztof Szczerski. CZYTAJ RÓWNIEŻ: Kongresmeni wzywają Joe Bidena do dalszego wspierania Trójmorza! List podpisali także politycy z Partii Demokratycznej Członkowie Kongresu USA wezwali prezydenta Joe Bidena do kontynuowania wsparcia dla Inicjatywy Trójmorza. W liście podpisanym przez 14 kongresmenów obu partii - Partii Demokratycznej i Partii Republikańskiej - podkreślono strategiczne znaczenie inicjatywy, konieczność eliminowania zależności regionu od Rosji i Chin w sferze energetycznej i gospodarczej oraz potrzebę utrzymania wsparcia finansowego USA dla Trójmorza. Krzysztof Szczerski powiedział PAP, że list pokazuje trwałe poparcie kongresmenów obu partii dla inicjatywy Trójmorza.  Staraliśmy się o to, by uzyskać dla inicjatywy Trójmorza takie poparcie, które nie będzie podlegało zmianie politycznej w Stanach Zjednoczonych. To wszystko nam się udało, zbudowaliśmy takie poparcie  — podkreślił minister. Jak ocenił, „apel kongresmenów bardzo wyraźnie pokazuje strategiczną rolę Trójmorza dla relacji transatlantyckich”.  Pokazuje, że nie jest to po prostu jeszcze jeden projekt polityczny, (…) tylko że dla relacji atlantyckich, Europy i Stanów Zjednoczonych jest to jeden ze strategicznych dziś projektów  — dodał. Co ważne, kongresmeni podkreślają, jak bardzo poprzez inicjatywy, takie jak Trójmorze, kraje naszego regionu budują swoją podmiotowość gospodarczą i polityczną oraz że jest to wyraz wiary w siebie naszego regionu  — zaznaczył Szczerski. Dodał, że w liście podkreślono również aspekt utrzymania finansowego wsparcia dla inicjatywy. Zwrócił też uwagę, że kongresmeni skierowali apel do Joe Bidena w momencie, gdy kształtuje się polityka zagraniczna nowej administracji amerykańskiej. To dobrze, że na początku działania nowej administracji tak bardzo silnie kongresmeni wyrażają poparcie dla Trójmorza, bo zapewne będzie miało to, (…) wpływ na opinię administracji amerykańskiej  — podkreślił. Szczerski zaznaczył jednocześnie, że apel kongresmenów nie wynika „z jakiegoś zachwiania” czy planów zmiany stanowiska amerykańskiego w tym względzie.  W rozmowie, którą chociażby ja z ministrem Pawłem Solochem odbyliśmy z Białym Domem, bardzo wyraźnie wybrzmiało to, że nowa administracja amerykańska będzie chciała kontynuować poparcie dla Trójmorza  — zaznaczył minister. Chodzi o rozmowę telefoniczną, którą prezydencki minister i szef BBN przeprowadzili na początku lutego z doradcą prezydenta USA ds. bezpieczeństwa narodowego Jake’iem Sullivanem. Szczerski i Soloch podkreślili po niej, że - mimo zmiany amerykańskiej administracji - priorytety współpracy polsko-amerykańskiej się nie zmieniają. Szczerski mówił wówczas, że rozmowa dotyczyła m.in. współpracy gospodarczej, również w aspekcie inicjatywy Trójmorza. Podkreślał też, że administracja prezydenta Bidena zadeklarowała zaangażowanie w ten projekt, postrzegając go jako „strategiczny element relacji transatlantyckich”. W rozmowie z PAP prezydencki minister przypomniał, że w listopadzie ub. roku amerykańska Izba Reprezentantów przyjęła, przy poparciu obu partii, rezolucję ws. Trójmorza. Wyrażono w niej wsparcie dla inicjatywy „w wysiłkach na rzecz zwiększenia niezależności energetycznej i połączeń infrastrukturalnych, a tym samym wzmacniania bezpieczeństwa Stanów Zjednoczonych i Europy”. Szczerski podkreślił, że działania na rzecz Trójmorza prowadzą również przedstawiciele państw należących do tej inicjatywy; jak mówił, list do administracji Joe Bidena skierowali również ambasadorowie krajów członkowskich Trójmorza akredytowani w Waszyngtonie. Trójmorze jest inicjatywą polityczno-gospodarczą powołaną w 2015 r. z inicjatywy prezydentów Polski i Chorwacji. Obecnie do grupy należy 12 państw UE - Austria, Bułgaria, Chorwacja, Czechy, Estonia, Litwa, Łotwa, Polska, Rumunia, Słowacja, Słowenia i Węgry - położonych między Adriatykiem, Bałtykiem i Morzem Czarnym. xyz/PAP
Absurdalny tekst w "GW": Brońcie niezależnych mediów, aby bronić samych siebie przed rewolucją, która przyniesie ból^Co tam w Wyborczej?^2021-02-13 09:01:08.856030+01:00^https://wpolityce.pl/polityka/538973-absurdalny-tekst-pieczynskiego-w-gw-dotyczy-sprawy-mediow^Adam Pieczyński, przez wiele lat pełniący kierownicze stanowiska w TVN, gościnnie wystąpił na łamach „Gazety Wyborczej”. W swoim tekście snuje katastroficzną wizję, prezentującą co rzekomo się stanie po tym, jak zostanie wprowadzony podatek od reklam. CZYTAJ TAKŻE: — Było warto? Bilans protestu prywatnych mediów: Mogli stracić nawet ponad 5 mln z wpływów reklamowych i zdenerwowali kibiców — Strach medialnych gigantów coraz bardziej zrozumiały. Sellin: Podatek będą płacić ci, którzy mają potężne dochody, nie małe media Piszę ten krótki tekst, będąc już poza branżą mediową. Nie mam w tej sprawie własnego interesu poza tym, który mamy wszyscy: jeśli teraz nie obronimy mediów, to nie miejmy do siebie potem żalu, że następny przystanek w naszej historii będzie nazywał się Dyktatura. Nie będzie wielkiej różnicy między Polską a Białorusią, Turcją czy Rosją  — starszy Pieczyński. Warto przypomnieć, że ta „obrona mediów” de facto polega na sprzeciwianiu się temu, by powstał nowy podatek, który na razie jest na etapie konsultacji. Polska ma się stać monolitem, monokulturą. Wolność oznaczać będzie wolność chwalenia władzy, równość to, że są równi i równiejsi, a braterstwo tyle, że wielki brat będzie wiedział wszystko o naszym prywatnym życiu — stwierdza W tym planie nie ma miejsca na jakiekolwiek niezależne myślenie i niezależne słowo. Są one zagrożeniem dla procesu kształtowania społeczeństwa opartego na ideologicznej (oby tylko) przemocy, na strachu i na kontroli przez kastę partyjno-urzędniczą. To społeczeństwo, w którym już nie tylko kobiety będą się bały zajść w ciążę, ale społeczeństwo, w którym strach będzie mówić przez telefon, co się myśli o rządzących. Społeczeństwo, w którym znowu pojawi się pytanie, czy warto się postawić władzy, bo przecież mogą złamać ci karierę  — pisze, nawiązując wprost do orwellowskiego świata. Brońcie niezależnych mediów, nie dlatego, że je lubicie. Brońcie, aby bronić samych siebie, przed rewolucją, która przyniesie strach, ból, a w końcu także - jak każda rewolucja - zwykłą biedę — apeluje. Trudno zrozumieć, dlaczego wprowadzenie nowego podatku dla mediów - także tych o profilu bardziej prawicowym - miałoby doprowadzić do „rewolucji, która przyniesie strach”. Pieczyński przy okazji postanowił między wierszami uderzyć w te grupy, których wyraźnie nie lubi - środowisko Radia Maryja, kibiców, w osoby, które lubią muzykę disco-polo, a także w Żołnierzy Wyklętych. W tym planie nie ma miejsca dla niezależnych mediów. I to nie tylko informacyjnych, ale dla wszystkich tych, które nie będą realizowały jednolitej, spójnej programowo, nacjonalistyczno-bogu-ojczyźnianej ideologii. Jest tylko miejsce dla obrzędowego katolicyzmu rodem z Torunia, disco polo, karków kibiców-pseudopatriotów, dezawuowania najpiękniejszych polskich tradycji (łącznie z AK, które zastępowane jest przez wyklętych) — pisze Pieczyński. W swoim tekście dla „GW” Adam Pieczyński przedstawia planowany podatek od reklam jako początek końca pluralizmu medialnego w Polsce. Jak widać, przedstawiciele mediów są w stanie uderzać w naprawdę wysokie tony po to, by w miarę możliwości storpedować pomysł wprowadzenia nowego podatku. tkwl/wyborcza.pl
Liberalizacja prawa do aborcji. PO wybierze ostry skręt na lewo? Inicjatywa Polska zachęca do wypracowania wspólnego stanowiska^Zespół wPolityce.pl^2021-02-12 23:45:19.398216+01:00^https://wpolityce.pl/polityka/539032-liberalizacja-prawa-do-aborcji-inicjatywa-polska-zacheca-po^Inicjatywa Polska zachęca PO, aby w sprawie aborcji wypracowane zostało wspólne stanowisko, zgodnie z którym przerywanie ciąży byłoby legalne do końca 12 tygodnia. Politycy Platformy nie mówią „nie”, choć zastrzegają, że partia musi najpierw przedstawić własną koncepcję w tej sprawie. CZYTAJ RÓWNIEŻ: Już nawet się nie kryją! Grupiński: PO jest na drodze, by przyjąć stanowisko, że aborcja powinna być legalna do 12 tygodnia ciąży W piątek doszło do spotkania liderów Inicjatywy Polska z kierownictwem klubu Koalicji Obywatelskiej i PO. W rozmowie uczestniczyli m.in. liderka iPL Barbara Nowacka oraz poseł Dariusz Joński, a ze strony Platformy - szef klubu KO Cezary Tomczyk i sekretarz generalny PO Marcin Kierwiński. Podczas spotkania poruszone zostały trzy tematy: zmian w prawie aborcyjnym, reformy służby zdrowia oraz przedterminowych wyborów prezydenta Rzeszowa. W kwestii prawa do aborcji pojawił się m.in. postulat, by KO przygotowała wspólne stanowisko.  Zasugerowaliśmy, aby w tej sprawie Koalicja Obywatelska mogła się wypowiedzieć wspólnie, a przynajmniej, żebyśmy wspólnie wypracowali wspólne stanowisko dotyczące liberalizacji — powiedział PAP Joński. Nowacka przypomniała, że Inicjatywa Polska kilka lat temu, jeszcze jako stowarzyszenie, dwukrotnie składała w Sejmie (jako komitet „Ratujmy kobiety”) obywatelski projekt ustawy „o prawach kobiet i świadomym rodzicielstwie”, który przewidywał m.in. prawo do legalnej aborcji do końca 12 tygodnia, refundację środków antykoncepcyjnych oraz edukację seksualną. Liderka iPL przyznała, że dostrzega w Platformie podziały dotyczące tematu aborcji.  Oczywiście, że jest podział, natomiast też jest wielka determinacja przede wszystkim polityczek Platformy, które widzą jak zmienił się świat i widzą też, że trzeba tutaj jasno opowiedzieć się po stronie praw kobiet — zaznaczyła Nowacka. W Platformie wciąż toczą się rozmowy na temat przyszłości zmian w prawie aborcyjnym. Stanowisko partii ma przygotować zespół pod kierownictwem wicemarszałek Sejmu Małgorzaty Kidawy-Błońskiej, a następnie ma je przyjąć zarząd PO.  Zespół, z tego, co słyszałem, kończy już prace. Myślę, że w przyszłym tygodniu będziemy mieli już stanowisko — powiedział PAP wiceszef klubu KO Robert Kropiwnicki (PO). Nie wykluczył, że stanowisko to przyjmie później cała Koalicja Obywatelska. W Platformie - jak wynika z informacji PAP - zebrała się jednak licząca już przeszło 20 osób grupa konserwatywnych posłów i senatorów, którym bliższa jest koncepcja powrotu do funkcjonującego od 1993 r. tzw. kompromisu aborcyjnego (aborcja była legalna w trzech przypadkach: gdy ciąża zagraża życiu lub zdrowiu kobiety, gdy powstała w wyniku czynu zabronionego, np. gwałtu lub kazirodztwa oraz gdy płód jest ciężko i nieodwracalnie uszkodzony). Ostatnią z tych przesłanek za niekonstytucyjną uznał w październiku Trybunał Konstytucyjny. CZYTAJ WIĘCEJ: TYLKO U NAS. Akcja #NieWnaszymImieniu. Kobiety i dziewczyny spod znaku serca, połączmy siły, niech nas usłyszą! Przedmiotem piątkowych rozmów polityków Inicjatywy Polska i PO była też sytuacja w służbie zdrowia. iPL planuje przygotować projekt gruntownej reformy w tym obszarze.  On miałby dotyczyć w dużej mierze zwiększenia dostępności świadczeń zdrowotnych, innego podejścia do problematyki zdrowia w Polsce i tego, jak są wydawane publiczne pieniądze — powiedział PAP Joński. Nie chciał na razie zdradzać szczegółów; zaznaczył, że propozycja ma być gotowa za kilka tygodni. Według niego plany iPL zostały „ciepło przyjęte” przez polityków Platformy Obywatelskiej.  Jest to dla nas obecnie temat numer jeden. Bardzo często spotykamy się z ludźmi, którzy do nas dzwonią, proszą o pomoc medyczną w szpitalach, w przychodniach — powiedział poseł KO. Inicjatywa Polska optuje ponadto za wspólnym kandydatem opozycji w spodziewanych przedterminowych wyborach nowego prezydenta Rzeszowa po tym, jak z urzędu ustąpił dotychczasowy wieloletni włodarz tego miasta Tadeusz Ferenc. Politycy iPL nie chcieli na razie zdradzać żadnych nazwisk; nieoficjalnie pojawia się propozycja wystawienia szefa klubu radnych związanego z Ferencem, Konrada Fijołka. Sam Ferenc na swego ewentualnego następcę namaścił w środę polityka Solidarnej Polski, obecnego wiceministra sprawiedliwości Marcina Warchoła. Decyzja ustępującego prezydenta Rzeszowa była niemałym zaskoczeniem dla polityków opozycji, bowiem do tej pory wywodzący się z SLD Ferenc był kojarzony raczej z tą stroną sceny politycznej. Niespełna półtora roku temu miał być nawet „jedynką” listy KO do Sejmu w Rzeszowie (ostatecznie zrezygnował jednak, a z miejsca pierwszego w tym okręgu startował b. polityk PiS Paweł Poncyljusz). Jestem dumny z dokonań prezydenta Tadeusza Ferenca w Rzeszowie, ale to, co pan Ferenc zrobił przedwczoraj namaszczając kandydata Solidarnej Polski, jest absolutnie niezrozumiałe dla ludzi o centrolewicowych poglądach — podkreślił Joński. Robert Kropiwnicki powiedział w piątek PAP, że w sprawie kandydata na prezydenta rozpoczęły się już konsultacje. kpc/PAP
Oto lewica! Śmiszek pisze o "paskudnych billboardach". Padło pytanie: "A co Pana tak brzydzi w wizerunku dziecka?". KOMENTARZE^Zespół wPolityce.pl^2021-02-12 23:08:53.898441+01:00^https://wpolityce.pl/polityka/539029-smiszek-pisze-o-paskudnych-billboardach-z-dzieckiem^Czy poseł Krzysztof Śmiszek pochwala wandalizm? Najwidoczniej tak, skoro cieszy go zamalowanie plakatu pro-life. Mało tego, polityk Lewicy nazwał billboardy z wizerunkiem dziecka w łonie matki o kształcie serca… „paskudnymi”. Wpis wywołał oburzenie! „A co Pana tak brzydzi w wizerunku dziecka?” - czytamy w komentarzach. CZYTAJ RÓWNIEŻ: Agresja i akty wandalizmu na protestach Strajku Kobiet. Chuligani zniszczyli przystanki i plakaty pro-life z dzieckiem w łonie matki. WIDEO i ZDJĘCIA CZYTAJ TAKŻE: Grzegorz Górny: Serce, dziecko i błyskawica, czyli czytelne komunikaty w sferze symbolicznej. „Dlaczego miłość i życie wywołują gniew?” Po napisaniu kilku słów na tych paskudnych billboardach, okazują się nie być takimi złymi :)  — napisał na Twitterze Krzysztof Śmiszek, publikując zdjęcie słynnego plakatu pro-life z dzieckiem w łonie matki o kształcie serca. Jednak ten zamalowano hasłem LGBT.
Dwugłos w Porozumieniu. Strzeżek: "Posłowie Gowina nie poprą tej ustawy"; Bortniczuk: "To jest stanowisko stricte polityczne"^Zespół wPolityce.pl^2021-02-12 23:03:06.067321+01:00^https://wpolityce.pl/polityka/539027-dwuglos-w-porozumieniu-strzezek-kontra-bortniczuk^Kamil Bortniczuk i Jan Strzeżek wciąż reprezentują jedno ugrupowanie, ale mają inne zdanie nt. ustawy dot. nowego podatku dla mediów. CZYTAJ RÓWNIEŻ: Porozumienie przeciwne podatkowi od reklam. Partia Gowina: Stoi to w całkowitej sprzeczności z programem Zjednoczonej Prawicy Obydwaj politycy Porozumienia byli gośćmi TVN24. Bortniczuk przekonywał, że stanowisko posłów skupionych wokół Jarosława Gowina jest „stricte polityczne”.  Gdybym uczestniczył w posiedzeniu ciał statutowych, gdyby one w statutowy składzie obradowały i gdyby sytuacja była normalna i przynależna partii politycznej, a nie fanklubowi jakiegoś polityka, to apelowałbym o dość wyraźne zmiany.  To jest stanowisko stricte polityczne, a my jesteśmy na etapie prekonsultacji, powinniśmy zgłaszać swoje stanowiska merytoryczne  – powiedział. My jesteśmy partią współrządzącą i poza listami bardzo ogólnymi, które można w dwóch zdaniach w telewizji przekazać, powinniśmy przekazywać rządowi, który współtworzymy, konkretne rozwiązania, które będą zmierzały do operacjonalizacji założeń, o których mówimy – dodał. Przekonywał też, że ustawa, o której mowa, nie będzie procedowana w obecnym kształcie.  W takim kształcie procedowana nie będzie. Mówiłem wielokrotnie, że ta ustawa w takim kształcie na etapie prekonsultacji wymaga dopracowania. Sam kilka punktów propozycji zmian zgłoszę. Spotkamy się w zarządzie Porozumienia jako partii politycznej, nie fanklubu Jarosława Gowina, najprawdopodobniej w poniedziałek i będziemy przygotowywać merytoryczne stanowisko, konkretne uwagi jako partii politycznej współtworzącej rząd do projektu Rady Ministrów, jak lojalny członek rządu powinien się zachowywać – stwierdził.  Wicerzecznik Porozumienia, Jan Strzeżek zapowiedział, że posłowie popierający Jarosława Gowina nie poprą tej ustawy.  W tym kształcie posłowie Jarosława Gowina nie poprą tej ustawy – mówił.  Mam wrażenie, że w momencie, kiedy 13-osobowa grupa posłów Porozumienia wyraża sprzeciw, to trzeba będzie przeprowadzić fundamentalne zmiany w tym projekcie albo się z niego wycofać  – dodał. Przekonywał też, że ustawa musiałaby przejść dogłębną zmianę.  To musiałby być zdecydowanie generalny remont, delikatny lifting absolutnie nic nie zmieni  – powiedział. mly/TVN24
Schetyna: Hołownia wie, że nie zbuduje partii wyciągając ludzi z innych partii opozycyjnych. Rozumiem, że chce mieć swoje koło^Zespół wPolityce.pl^2021-02-12 22:42:16.929063+01:00^https://wpolityce.pl/polityka/539028-schetyna-holownia-wie-ze-nie-zbuduje-partii-wyciagajac^Szymon Hołownia zdaje sobie sprawę, że nie zbuduje partii poprzez wyciąganie ludzi z innych partii opozycyjnych; rozumiem, że chce mieć swoje koło w Sejmie, ale nie sądzę, żeby to była jego metoda na budowanie siły politycznej Polski2050 - powiedział Grzegorz Schetyna (KO). CZYTAJ RÓWNIEŻ: TYLKO U NAS. Czy Hennig-Kloska miała przejść do Polski 2050? Pytamy samą posłankę i inne osoby z kierownictwa Nowoczesnej CZYTAJ TAKŻE: TYLKO U NAS. Hołownia nadal przed Platformą, ale traci. Kukiz‘15 w Sejmie! PiS prowadzi, ale notuje stratę. SPRAWDŹ wyniki najnowszego sondażu Schetyna był pytany w piątek w TVN24, czy „obawia się zarzucania sieci” przez lidera Polski2050 Szymona Hołownię na posłów Koalicji Obywatelskiej. Według Schetyny, „wszystkie partie opozycji demokratycznej, tej parlamentarne, ale też te poza parlamentem” są „skazane na pewnie rodzaj współpracy”. Nie sądzę, żeby to była metoda i jestem przekonany, że Szymon Hołownia zdaje sobie z tego sprawę. Przecież on nie zbuduje partii politycznej poprzez wyciąganie, czy przejmowanie ludzi z innych partii opozycyjnych. To nie jest droga do tego, żeby zbudować swoją partię — powiedział byli lider Platformy Obywatelskiej. Jak dodał, rozumie, że Hołownia chce mieć swoje koło w Sejmie.  Mogę to ze względów politycznych zrozumieć, natomiast nie sądzę, żeby to była jego metoda na zbudowanie siły politycznej Polski2050, bo to jest droga donikąd, to jest rozmienianie, dzielenie partii opozycyjnych, które są skazane na współpracę, a nie na rywalizację na walkę pomiędzy sobą — powiedział Schetyna. W czwartek miała odbyć się konferencja prasowa Polski 2050, na której - jak wynikało z zaproszenia rozesłanego do mediów - Szymon Hołownia, Michał Kobosko oraz posłanka Hanna Gill-Piątek mieli przedstawić „nowe osoby dołączające do Polski 2050”. W środę rano również w mediach pojawiły się informacje, jakoby do Polski 2050 miała przystąpić związana z Nowoczesną posłanka KO Paulina Hennig-Kloska. Konferencja została jednak odwołana. Wiceszef Polski 2050 Michał Kobosko decyzję o odwołaniu konferencji tłumaczył „postępem zmian w sytuacji politycznej w kraju, w związku z dyskusją o wolnych mediach”. Paulina Hennig-Kloska wystąpiła tymczasem w czwartek w Sejmie na wspólnym briefingu z europosłem PO Andrzejem Halickim, gdzie krytykowała rządowe plany wprowadzenia podatku od reklam, przeciwko któremu w środę protestowała duża część mediów prywatnych. Zapytana o przejście do ruchu Hołowni, odpowiedziała: „Jak widać, jestem członkiem Nowoczesnej i klubu Koalicji Obywatelskiej” - wskazując na maseczkę z logo swojej partii. Szymon Hołownia i jego współpracownicy od kilku miesięcy próbują stworzyć w Sejmie koło. Do tej pory udało im się namówić do współpracy dwie posłanki: Hannę Gil-Piątek (wcześniej Lewica) oraz Joannę Muchę (KO), a także senatora KO Jacka Burego. To wciąż jednak nie wystarczy do zarejestrowania koła poselskiego, które zgodnie z regulaminem Sejmu musi liczyć minimum trzech posłów.  kpc/PAP
List otwarty Stowarzyszenia "Godność": Marszałek, który niszczy Senat. Głos w sprawie orędzia Tomasza Grodzkiego^INBOX/ /LISTY^2021-02-12 22:12:31.086373+01:00^https://wpolityce.pl/polityka/539024-marszalek-ktory-niszczy-senat-glos-w-sprawie-oredzia^„Człowiek stojący obecnie w Polsce na czele Izby Wyższej parlamentu, nie powinien pełnić tej funkcji. Reprezentując tę ważną instytucję na zewnątrz, dla doraźnych celów wdał się w kampanię wspierającą interesy finansowe prywatnych firm medialnych. A na domiar złego, czyniąc to, skompromitował się dokonując publicznego fałszowania historii własnego kraju” — czytamy w oświadczeniu Stowarzyszenia „Godność” po ostatnim orędziu telewizyjnym marszałka Senatu Tomasza Grodzkiego.  CZYTAJ TAKŻE: Festiwal absurdu Grodzkiego. Marszałek Senatu straszy „rządami autorytarnymi”: Następnym krokiem może być wyłączenie internetu Publikujemy treść listu otwartego Stowarzyszenia „Godność” pt. „Marszałek, który niszczy Senat. Głos w sprawie orędzia Tomasza Grodzkiego”: My, byli więźniowie polityczni stanu wojennego, uczestnicy podziemia „Solidarności” lat 80-tych, walczący w „drugim obiegu” o wolność słowa, ze zdumieniem przyjęliśmy ostatnie (11.02.2021) telewizyjne wystąpienie marszałka Senatu, Tomasza Grodzkiego. Poświęcone ono zostało rzekomemu ograniczaniu pluralizmu i wolności mediów poprzez możliwość wprowadzenia podatku od reklam. Wspierając powyższą tezę swojego wywodu i pochwalając ostatni milczący „strajk” mediów komercyjnych, oraz krytykując media publiczne (dzięki którym zresztą mógł powiedzieć to, co powiedział), pan marszałek porównał dzisiejszą sytuację do czasów komunistycznych:  „… złowieszczy mrok stanu wojennego też zaczął się od „Teleranka” i wyłączonych telefonów. Media zamilkły wczoraj na krótko, by nie musieć zamilknąć na zawsze…” – mówił. Ta zadziwiająca wypowiedź należy do takich głupstw, które nie wymagają polemiki, gdyż skutecznie same się ośmieszają. Są jednak dwa powody, dla których – jako aktywni uczestnicy tamtych lat, dobrze je pamiętający, a zarazem współtworzący później zręby wolnej Polski - postanowiliśmy jednak zabrać głos. Po pierwsze, chodzi o najmłodsze pokolenie… Pokolenie, dla którego są to czasy niewyobrażalne, ale któremu – w imię przyszłości Ojczyzny – należy mówić prawdę, i tylko prawdę! Pan marszałek nawet się do niego odwołuje, wskazując niestety jako prawdziwe i warte zapamiętania owo kłamliwe porównanie: „złowieszczy mrok stanu wojennego” i… „zagrożenie wolności mediów” w dzisiejszej Polsce. W ten sposób świadomie i bezwzględnie – w imię prowadzonej gry politycznej – marszałek Grodzki kłamie, manipulując młodymi Polakami. I to jest skandal, przeciwko któremu trzeba protestować. Druga kwestia, która leży nam na sercu to… powaga urzędu, jakim jest Senat RP. Projektowany niegdyś jako „izba refleksji”, zamiast łączyć, staje się dziś kolejnym źródłem konfliktów i działań kierowanych przeciw rządowi, i to w środku olbrzymiego kryzysu społeczno-gospodarczego związanego z pandemią. Tomasz Grodzki po objęciu swej funkcji walnie przyczynia się do pogłębienia tego stanu. Czy tego oczekują od Senatu Polacy? Panie marszałku, to przecież nie rząd wyłączył prywatne rozgłośnie radiowe i stacje telewizyjne, choć te podmioty w zdecydowanej większości popierają obecną opozycję. Polacy dobrze wiedzą, że gra toczy się o uniknięcie opłat z reklam, które planuje się nałożyć w obecnej trudnej sytuacji budżetu państwa związanej z pandemią; opłat stosowanych zresztą w wielu krajach Europy. W kontekście ostatniego orędzia marszałka Grodzkiego, z ubolewaniem stwierdzamy więc, że człowiek stojący obecnie w Polsce na czele Izby Wyższej parlamentu, nie powinien pełnić tej funkcji. Reprezentując tę ważną instytucję na zewnątrz, dla doraźnych celów wdał się w kampanię wspierającą interesy finansowe prywatnych firm medialnych. A na domiar złego, czyniąc to, skompromitował się dokonując publicznego fałszowania historii własnego kraju Czesław Nowak - Prezes Andrzej Osipów - Wiceprezes Stanisław Fudakowski - Sekretarz
Hołownia nadal przed Platformą, ale traci. Kukiz'15 w Sejmie! PiS prowadzi, ale notuje stratę. SPRAWDŹ wyniki najnowszego sondażu^Nasz Sondaż^2021-02-12 22:00:56.939484+01:00^https://wpolityce.pl/polityka/539011-holownia-nadal-przed-platforma-ale-traci-kukiz-w-sejmie^Jak wynika z badania pracowni Social Changes na zlecenie portalu wPolityce.pl, w ostatnich dniach ponownie zmniejszyła się sondażowa różnica pomiędzy Zjednoczoną Prawicą a Koalicją Obywatelską. W badaniu uwzględniającym udział partii Szymona Hołowni, Polska 2050 wyprzedza partię Borysa Budki. Wysoki wynik notuje Kukiz‘15.  W naszym badaniu chęć głosowania na Zjednoczoną Prawicę zadeklarowało 30 proc. badanych - co oznacza spadek o 4 punkty w porównaniu z poprzednią falą naszych badań. Na drugim miejscu Koalicja Obywatelska z poparciem 25 proc. badanych - co oznacza wzrost o 2 punkty.  Lewica notuje 11 proc. poparcie - co oznacza spadek o 1 punkt.  1 punkt zyskuje Konfederacja, na którą wskazało 10 proc. badanych.  Próg wyborczy przekracza także Kukiz‘15, cieszący się poparciem 6 proc. badanych.  Poniżej progu Polskie Stronnictwo Ludowe z poparciem 4 proc.       W badaniu uwzględniającym udział Polski 2050 w wyborach, PiS także notuje spadek (minus 2 punkty). Partia Hołowni wciąż wyprzedza Koalicję Obywatelską, ale z mniejszą przewagą. Także i w tym scenariuszu Kukiz‘15 przekracza próg wyborczy.       Deklarowana frekwencja wynosi 65 proc.       Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1051 osób w dniach od 5 do 8 lutego 2021 roku. Prej
Szef MON odpowiada na ataki ws. karabinka Grot: Mamy do czynienia z nagonką na Fabrykę Broni w Radomiu^Zespół wPolityce.pl^2021-02-12 21:37:16.440947+01:00^https://wpolityce.pl/polityka/539021-blaszczak-mamy-do-czynienia-z-nagonka-na-fabryke-w-radomiu^Negatywne publikacje o karabinku Grot to według ministra obrony Mariusza Błaszczaka przejaw „nagonki” na radomskiego „Łucznika”. Szef MON zapewnił, że jest to sprawdzona broń. Mamy do czynienia z nagonką na Fabrykę Broni w Radomiu — powiedział Błaszczak w piątek w TVP Info, pytany o publikacje negatywnie przedstawiające karabinek Grot.  Są tacy, którym nie podoba się silne Wojsko Polskie, są tacy, którym nie podoba się bezpieczna Polska, są też tacy, którym nie podoba się Fabryka Broni w Radomiu, która produkuje broń polskiej konstrukcji, dobrą broń, sprawdzoną broń — mówił minister.
Celny wpis Roberta Bąkiewicza: Dzisiejsze media komercyjne to czynnik dezintegrujący naszą wspólnotę narodową^Notujemy ...^2021-02-12 21:12:25.780457+01:00^https://wpolityce.pl/polityka/539018-bakiewicz-media-dezintegruja-wspolnote-narodowa^„Kłamstwo to ich dzień powszedni, dziś podnoszą wrzask z powodu próby nałożenia na nich podatku” – tak o komercyjnych mediach napisał na Twitterze Robert Bąkiewicz. CZYTAJ RÓWNIEŻ: Jeśli TVN tak kocha prawdę, to nie powinna ukrywać sprawy zasadniczej. „Pani Beger wiedziała, że w pokoju są kamery, a pan Lipiński nie wiedział” Szef Stowarzyszenia Marsz Niepodległości odniósł się do protestu części mediów, które sprzeciwiają się nałożeniu na nie dodatkowego podatku.  Zdaniem Bąkiewicza, część mediów komercyjnych ma zły wpływ na polską rzeczywistość. Jego zdaniem, w codziennej pracy posługują się kłamstwem.  Dzisiejsze media komercyjne (w zdecydowanej większości) to czynnik dezintegrujący naszą wspólnotę narodową. Kłamstwo to ich dzień powszedni, dziś podnoszą wrzask z powodu próby nałożenia na nich podatku. Przedstawiają to jako łamanie wolności słowa – hipokryci.
Miasto kwadrans. "Miasta mają przestać pełnić funkcję dużych ośrodków zatrudnienia, otoczonych rozproszonymi wspólnotami mieszkaniowymi"^Marta Kaczyńska-Zielińska^2021-02-12 20:53:26.913900+01:00^https://wpolityce.pl/polityka/538785-miasto-kwadrans-koncepcja-prof-carlosa-moreno^Pandemia przyspieszyła proces cyfryzacji życia społecznego. Wiele usprawnień prowadzenia działalności zdalnej pozostanie na trwałe wpisanych w naszą codzienność. Koncepcje urbanistów zmierzające do ograniczenia emisji spalin w miastach i przekształcenia ich w bardziej zielone i przyjazne zarówno człowiekowi, jak i naturze mogą również prędzej znaleźć zastosowanie właśnie za sprawą zmiany naszego sposobu funkcjonowania wymuszonego przez pandemię i konieczności ograniczenia przemieszczania się oraz unikania znacznych skupisk ludności. Według prognoz miasta mają przestać pełnić funkcję dużych ośrodków zatrudnienia, otoczonych rozproszonymi wspólnotami mieszkaniowymi. Przyszłością ma być praca w lokalizacji hybrydowej, wykonywana przy użyciu coraz bardziej zaawansowanych technologicznie środków porozumiewania się na odległość, a korzystanie z biur ma przybrać inną formę niż dotychczas.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Konflikt w Porozumieniu trwa. Bielan: Apeluję do Gowina, by się uspokoił. Nie ma uprawnień do wyrzucania kogokolwiek^Zespół wPolityce.pl^2021-02-12 20:49:20.233349+01:00^https://wpolityce.pl/polityka/539013-bielan-gowin-nie-ma-uprawnien-do-wyrzucania^Jarosław Gowin nie ma żadnych uprawnień do zwoływania ciał statutowych Porozumienia, tym bardziej nie ma uprawnień do wyrzucania kogokolwiek; apeluję do byłego prezesa Jarosław Gowina, żeby się uspokoił, bo najwyraźniej wpadł w jakąś furię i wycina ludzi na oślep - powiedział PAP Adam Bielan. CZYTAJ RÓWNIEŻ: Żalek, Gryglas, Cieślak i Tomaszewski zawieszeni! Jest wniosek o wyrzucenie ich z Porozumienia. „Sprawą zajmie się sąd koleżeński” Prezydium Zarządu Porozumienia zdecydowało w piątek o zawieszeniu 8 członków, w tym m.in. Jacka Żalka, Zbigniewa Gryglasa, Michała Cieślaka i Włodzimierza Tomaszewskiego i zawnioskowało o ich wyrzucenie z partii. Powodem - jak powiedział PAP zastępca rzecznika partii Jan Strzeżek - jest „wielokrotne łamanie statutu partii”. Wnioskami o wyrzucenie z partii - jak dodał Strzeżek - zajmie się w ciągu kilku dni sąd koleżeński. Do sytuacji odniósł się w rozmowie PAP Adam Bielan.  Jarosław Gowin zamienia tę sytuację w kabaret; nie ma żadnych uprawnień do zwoływania ciał statutowych, tym bardziej nie ma uprawnień do wyrzucania kogokolwiek. Apeluję do byłego prezesa Jarosław Gowina, żeby się uspokoił, bo najwyraźniej wpadł w jakąś furię i wycina ludzi na oślep. Nie ma takich uprawnień, szkodzi naszej partii — powiedział PAP Bielan. Zapowiedział, że będzie proponował na najbliższym posiedzeniu władz Porozumienia, by zająć się tą sprawą.  Do tego czasu proponuję, by Jarosław Gowin i grupka jego współpracowników opanowali się, przestali szkodzić naszej partii. Nie mają żadnych uprawnień do wyrzucania kogokolwiek z partii — podkreślił Bielan. Kamil Bortniczuk powiedział PAP, że „partia Porozumienie” stoi na stanowisku, by „machnąć ręką” na działania „fanklubu Jarosława Gowina”.  Relacje wewnątrz partii politycznej reguluje statut a to, kto ma rację, rozstrzygnie ostatecznie sąd rejestrowy, czyli Sąd Okręgowy w Warszawie — powiedział Bortniczuk. Postanowiliśmy machnąć na to ręką i jak wszystkie wcześniejsze postanowienia uznać je za niewiążące, niezgodne z prawem. Pootrzymujemy stanowisko, że ostateczne rozstrzygniecie, w sytuacji, gdy druga strona w żaden sposób nie jest gotowa do sensownych rozmów i jest nastawiona agresywnie, będzie musiało zapaść w sądzie — powiedział Bortniczuk.  Jak dodał, „Wyrok sądu ostatecznie rozstrzygnie, kto jest Porozumieniem, a kto musi sobie szukać przyszłości politycznej w jakimś innym ugrupowaniu”. Według Borniczuka „Porozumienie podzieliło się na partię polityczną, która kieruje się pewnym zbiorem wartości i prawem wewnętrznym, czyli statutem partii oraz na fanklub Jarosław Gowina, gdzie jest idol i gdzie fanatycy, czyli członkowie fanklubu, wykonują ślepo polecenia swojego idola, działając na oślep”. Pytany o wpływ sytuacja w Porozumieniu na stabilność koalicji stwierdził, że nie będzie miała żadnego wpływu.  My obradujemy w statutowym składzie - tym, który został wybrany przez kongres partii. Zarówno w zarządzie, jak i w prezydium też mamy kworum i też podejmujemy uchwały i oczywiście, gdybyśmy chcieli iść fanatycznie, jak koledzy z fanklubu, to pewnie usunęlibyśmy z partii Jarosława Gowina, cofnęli rekomendacje do zasiadania w rządzie — powiedział Bortniczuk. Jak dodał, „to jest niepoważne, a partia polityczna, szczególnie współrządząca powinna zachowywać się poważnie”.  To nie będzie miało żadnego wpływu na koalicję rządową, bo obie strony mogą sobie poprzyjmować uchwały, że cofają rekomendacje tym drugim. W związku z czym to jakby się wzajemnie znosiło i zarówno jedna, jak i druga uchwała nie powinny być brane pod uwagę do czasu ostatecznego rozstrzygnięcia przez sąd — powiedział Borniczuk. Zaznaczył, że dzisiejszy ruch „fanklubu Gowina” przeczy temu co mówili wczesnej, że w sporze chodzi o „ruch dwóch zmarginalizowanych polityków - Bielana i Borniczuka”.  To co dziś zrobili pokazuje, że to nie jest dwóch zmarginalizowanych polityków, mamy tam trzech parlamentarzystów, trzech członków rządu, trzech były posłów, dwóch byłych wiceprezesów partii — powiedział.  W ostatnim czasie doszło do sporu w kwestii kierownictwa Porozumienia. Europoseł Adam Bielan uważa, że zarząd partii, rozszerzony w październiku 2020 r. na wniosek Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. W ubiegły piątek - jak przekazał PAP wicerzecznik Porozumienia Jan Strzeżek - decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia, a powodem było wielokrotne łamanie statutu partii. W zeszły piątek po południu na koncie Porozumienia na Twitterze pojawiło się oświadczenie podpisane przez większość parlamentarzystów partii Gowina.  My, niżej podpisani posłowie i senatorowie partii Porozumienie Jarosława Gowina, udzielamy pełnego poparcia Jarosławowi Gowinowi, jako wybranemu demokratycznie i bez głosów sprzeciwu prezesowi zarządu krajowego naszej partii — napisali przedstawiciele ugrupowania. Ponadto - jak poinformowała PAP rzeczniczka partii Magdalena Sroka - Jarosław Gowin zawiesił swoją obecność na posiedzeniu Rady Koalicji Zjednoczonej Prawicy.  mly/PAP
Konfederacja chce zniesienia zakazu pracy dla opiekunów osób z niepełnosprawnościami. "Inicjatywa jest ponadpolityczna"^Zespół wPolityce.pl^2021-02-12 20:47:34.143608+01:00^https://wpolityce.pl/polityka/539015-zniesienie-zakazu-pracy-dla-opiekunow-os-niepelnosprawnych^Środowiska działające na rzecz osób niepełnosprawnych oraz ich opiekunowie od dawna o to postulowały, ale dotychczas nikt się tym nie zajął - mówił poseł Konfederacji Krzysztof Bosak prezentując własny projekt ustawy znoszącej przepisy, które zakazują pracy opiekunom osób z niepełnosprawnościami. To dziwny rodzaj pomocy państwa, gdy w zamian za pieniądze nieodpowiadające normalnemu wynagrodzeniu, wraz z tymi pieniędzmi przekazuje się zakaz pracy - zakaz legalnej pracy, bo oczywiście to wypycha ludzi, którzy są objęci tego rodzaju „pomocą” do szarej strefy — zauważył Bosak podczas piątkowej konferencji prasowej w Sejmie. Przyznał, że nie wierzył własnym oczom, gdy czytał ustawę o świadczeniach rodzinnych (z 28 listopada 2003 r.), gdzie „nakłada się kajdany” zakazu wykonywania pracy osobom, które korzystają ze świadczeń opiekuńczych. Zwrócił uwagę, że jedno ze świadczeń jest na poziomie 600 złotych”.  Więc za 600 złotych człowiek ma odstąpić od legalnego zarobkowania — podkreślił. Poseł przekonywał, że wykreślenie „niesprawiedliwych” przepisów „nie wymaga kompleksowej reformy i nie rodzi negatywnych kosztów dla budżetu państwa”. Uzasadniał, że może to natomiast „poprawić sytuację budżetową, bo osoby, które wyjdą z szarej strefy, albo podejmą pracę, będą generować legalnie odprowadzane podatki i składki”. Jak stwierdził Bosak, świadczenie pielęgnacyjne pobiera w Polsce ok. 160 tys. osób, a więc chodzi o mniej więcej 160 tys. rodzin, którym obecne przepisy „blokują normalne i godne funkcjonowanie”. Trzeba usunąć te anachroniczne przepisy. Prawo do legalnego wykonywania pracy to jedno z podstawowych praw obywatelskich pozwalające zachować godność i wolność — podkreślił. Zwrócił też uwagę, że opiekunowie osób z niepełnosprawościami „wypadają z rynku pracy często na zawsze”.  To pozbawia ich godności i poczucia własnej wartości — zaznaczył. Według niego, usuwając „anachroniczne, absurdalne przepisy artykułów 16a i 17 ustawy o świadczeniach rodzinnych, zwracamy beneficjentom państwowej pomocy możliwości pracowania”. Chcemy im dawać wędkę, ale ta wędka nie może być połamana, ta wędka musi działać. Tym ludziom trzeba dawać pomoc, która nie zamyka im innych dróg i szans, nie odbiera im godności i praw — przekonywał. Propozycje Konfederacji poparła liderka Fundacji „Ruch ku Samodzielności” Zofia Kawałek.  Dajmy szansę rodzicom osób niepełnosprawnych podjąć pracę i polepszyć byt ich i ich dzieci — zaapelowała Kawałek. Mec. Jacek Wilk z Konfederacji przekonywał, że inicjatywa jest ponadpolityczna i wszystkim może przynieść wyłącznie korzyści.  Dlatego prosimy o poparcie tej inicjatywy. Nie wyobrażamy sobie, żeby ta ustawa została odrzucona — oświadczył zwracając się do wszystkich ugrupowań politycznych. Z poselską inicjatywą ustawodawczą może wystąpić grupa co najmniej 15 posłów (lub komisja sejmowa), a w klubie Konfederacji jest ich 11.
Zamiast przeprosić za kłamstwa, kreuje się na ofiarę! Grabowski: Zajmowanie się Holokaustem w Polsce uznaje się za prowokację^Kronika kłamliwej histerii^2021-02-12 20:21:39.747573+01:00^https://wpolityce.pl/polityka/538990-grabowski-kreuje-sie-na-ofiare-w-programie-lisa^Prof. Jan Grabowski, współautor książki „Dalej jest noc”, w rozmowie z Tomaszem Lisem zamiast przeprosić panią Filomenę Leszczyńską za kłamstwo zawarte w swojej publikacji, zaczął pouczać Polaków za rzekomy brak współczucia wobec Żydów! CZYTAJ TAKŻE: — Jest wyrok ws. książki Barbary Engelking i Jana Grabowskiego. Mają przeprosić za kłamstwa w książce „Dalej jest noc” — Gorąco wokół wyroku ws. Grabowskiego i Engelking! „GW” publikuje list w obronie historyków. Internauci żądają przeprosin — TYLKO U NAS. Prof. Polak komentuje wyrok ws. książki „Dalej jest noc”: „Szkoda, że sąd nakazał tylko przeprosiny” Zajmowanie się Holokaustem w Polsce uznaje się za prowokację, złą robotę — stwierdził prof. Grabowski, najwyraźniej nie wyciągając żadnych konstruktywnych wniosków z wyroku sądu, który nakazał mu przeprosić panią Filomenę Leszczyńską za kłamstwo zawarte w książce „Dalej jest noc”.
TYLKO U NAS. Wiemy, kto podjął decyzję o braku aresztu dla sympatyka "Strajku Kobiet". Sędzia jest członkiem stowarzyszenia "Iustitia"^Zespół wPolityce.pl^2021-02-12 20:05:35.025152+01:00^https://wpolityce.pl/polityka/539008-tylko-u-nas-sedzia-z-iustitii-i-sprawa-wojciecha-b^Sąd Rejonowy dla Warszawy-Śródmieścia nie uwzględnił wniosku prokuratury o areszt dla związanego ze „Strajkiem Kobiet” Wojciecha B. Jak ustalił portal wPolityce.pl, decyzję w tej sprawie podjął sędzia Michał Kowalski – członek upolitycznionego stowarzyszenia sędziów „Iustitia”. CZYTAJ RÓWNIEŻ: Sympatyk Strajku Kobiet najechał na funkcjonariuszy, nie trafi do aresztu! Prokuratura zapowiada zaskarżenie decyzji sądu Według prokuratury 29 stycznia podczas protestu w Warszawie podejrzany najechał busem na zabezpieczających zgromadzenie funkcjonariuszy i groził im. Sędzia Kowalski zdecydował jednak, że sympatyk „Strajku Kobiet” nie trafi do aresztu. Od maja 2009 roku sędzia ten jest członkiem upolitycznionego stowarzyszenia „Iustitia”.  Prokuratura zapowiada złożenie zażalenia na postanowienie sądu. OŚWIADCZENIE PROKURATURY: Sąd Rejonowy dla Warszawy Śródmieścia w Warszawie nie uwzględnił wniosku Prokuratury Rejonowej Warszawa Śródmieście-Północ w Warszawie o zastosowanie tymczasowego aresztowania dla Wojciecha B. podejrzanego o czynną napaść na funkcjonariuszy Policji. Należy podkreślić, że Sąd wskazał na duże prawdopodobieństwo popełnienia przez podejrzanego zarzucanego mu czynu, jednak nie zastosował tymczasowego aresztowania. W ocenie Sądu nie istnieje zagrożenie wysoką karą pomimo, że podejrzanemu grozi do 10 lat pozbawienia wolności. Ponadto Sąd stwierdził, że kierowanie przez Wojciecha B. gróźb wobec policjantów nie wskazuje, że podejrzany je spełni. Prokuratura nie zgadza się z decyzją Sądu i złoży zażalenie na to postanowienie. Sprawcy ataków na funkcjonariuszy Policji nie mogą czuć się bezkarnie. Prokuratura będzie podejmowała działania wobec wszystkich sprawców dopuszczających się bezprawnych ataków na policjantów stojących na straży bezpieczeństwa wszystkich obywateli. Należy przypomnieć, że do zdarzenia doszło 29 stycznia 2021 r. w Warszawie przy ul. Marszałkowskiej. Wówczas w trakcie zabezpieczania przez funkcjonariuszy Policji odbywającego się w tym miejscu zgromadzenia, kierujący busem zjechał na chodnik i kontynuował jazdę, w konsekwencji najeżdżając na interweniujących funkcjonariuszy Policji, a następnie groził takim zachowaniem w razie nie odstąpienia przez policjantów od podejmowanych czynności. Wojciech B. usłyszał zarzuty dokonania czynnej napaści na funkcjonariuszy Policji kwalifikowane z art. 223 par. 1 kk oraz kierowania gróźb wobec policjantów w celu odstąpienia przez nich od wykonywanych czynności służbowych kwalifikowane z art. 224 par. 2 kk. Czyny zarzucane podejrzanemu zagrożone są karą nawet do 10 lat pozbawienia wolności. Z uwagi na obawę ukrycia się lub ucieczki podejrzanego, obawą matactwa procesowego – choćby poprzez wpływanie na treść zeznań innych osób uczestniczących w zdarzeniu, a także grożącą mu surową karą do 10 lat pozbawienia wolności, prokurator skierował do Sądu wniosek o zastosowanie środka zapobiegawczego w postaci tymczasowego aresztowania podejrzanego Wojciecha B. na okres 3 miesięcy. Rzecznik Prasowy Prokuratury Okręgowej w Warszawie  mly/wb/wPolityce.pl
Opozycja chce przyznać zagranicy niebezpieczne uprawnienia. Domaganie się interwencji ws. mediów to igranie z polską suwerennością^Marek Pyza^2021-02-12 19:24:34.650863+01:00^https://wpolityce.pl/polityka/538994-opozycja-chce-przyznac-zagranicy-niebezpieczne-uprawnienia^Vera Jourova, departament stanu USA i PE już w blokach startowych. Znów będą bronić wolności w Polsce. Tym razem wolności mediów. Wolności do nieograniczonego zarabiania. Niezwykle słabą mamy tę opozycję i potwornie słabych gigantów medialnych, skoro muszą się uciekać do żebrania o wsparcie za granicą, gdy rząd chce nałożyć na nich podatek. To akt desperacji. Wciąż bowiem nie są w stanie przekonać Polaków, by według demokratycznych reguł zmienili władzę. A spieszy im się tak bardzo, że nie chcą czekać na kolejną elekcję. Jedyny realny dla nich scenariusz wcześniejszych wyborów musiałby wiązać się z rozbiciem Zjednoczonej Prawicy, a na to – mimo wszystko – się nie zanosi. Nikomu w ZP to się nie opłaca. I każda z trzech frakcji obozu ma tego pełną świadomość. Trwa pewna próba sił i walka o pozycje, ale koniec koalicji to na dziś scenariusz z kategorii political fiction. Opozycja wciąż więc będzie kręcić się w kółko. Może trochę przybiorą na sile ruchy tektoniczne na linii KO-Polska 2050, podchody Donalda Tuska, a na pewno nieustająca presja na rząd: uliczna (pani Lempart już zapowiada, że do czerwca Strajk Kobiet zintensyfikuje swoje działania) i międzynarodowa.  Ta ostatnia oznacza stąpanie po kruchym lodzie. Czy PO naprawdę chce przyzwyczaić zachodnich polityków do tego, że mogą się mieszać do stanowienia prawa w Polsce? Czy na to, jakie w naszym kraju mają być podatki, ma mieć wpływ administracja w Waszyngtonie? Czy instytucje unijne mają – wbrew wspólnotowym zasadom – konsultować projekty polskich ustaw, które nawet nie weszły jeszcze w fazę konsultacji?  Nawet Vera Jourova stwierdziła, że Komisja Europejska podejmuje działania nie na etapie projektowania prawa, ale po jego uchwaleniu. Ale zapowiedziała oczywiście, że poszuka takiego wytrychu, by mogła wesprzeć polską opozycję. Najzabawniejsze, że mówiła to na spotkaniu Press Clubu Concordia – organizacji z Austrii, w której od 2000 r. obowiązuje podatek od reklam w mediach drukowanych, radiu i telewizji, a od 2020 r. od reklam internetowych (w wysokości 5 proc. od przychodów firm, których globalne przychody z tej działalności przekraczają 750 mln euro, a te generowane w Austrii 25 mln euro).  A może pani Jourova zainteresuje się np. umowami śmieciowymi, na których zatrudniani są pracownicy tych rzekomo gnębionych koncernów medialnych w Polsce? Czy to zgodne z europejskimi wartościami i przejrzystością, za którą w KE odpowiada pani komisarz?  Nadto, Unia nie ma nic do gadania w kwestii systemów medialnych w państwach członkowskich, podobnie jest z podatkami. Na jakiej więc podstawie politycy PO chcą, by przedstawiciele KE lobbowali w tych sprawach? Czy opozycja zastanawia się, jakie będzie to miało długofalowe skutki? Zapewne nie, bo stosuje tę taktykę od dawna, nie zważając na koszty i interes państwa. Ale zawsze warto ją ostrzec, tak jak ona niekiedy ostrzega: jeśli kiedyś przejmiecie władzę, a tam, gdzie dziś szukacie wsparcia, też decyzyjne okażą się niesprzyjające wam obozy, nie zdziwcie się, gdy usłyszycie: sami przecież chcieliście naszej ingerencji, to będziecie ją mieli.  Nie warto rozbisurmaniać zagranicznych ośrodków, byle tylko wesprzeć medialnych krezusów w ich walce o grube zyski.
Wiceminister Przydacz pytany o reakcję USA na protest części mediów: "Kanałami dyplomatycznymi nie otrzymałem żadnych obiekcji"^Zespół wPolityce.pl^2021-02-12 19:11:53.553889+01:00^https://wpolityce.pl/polityka/538966-wiceszef-msz-o-reakcji-administracji-usa-nie-bylo-obiekcji^„Relacje ze Stanami Zjednoczonymi oparte są przede wszystkim o nasze wspólne interesy, percepcję wyzwań i zagrożeń, ale jak to między sojusznikami może dochodzić do dyskusji czy innego rozumienia pewnych tematów” – powiedział wiceminister spraw zagranicznych Marcin Przydacz, pytany o reakcję Departamentu USA na podatek mediowy i zarzuty wobec Marty Lempart. CZYTAJ TAKŻE: Jest i zagranica. Rzecznik Departamentu Stanu USA był pytany o zarzuty dla Lempart i podatek od reklam: Obserwujemy sytuację. WIDEO CZYTAJ WIĘCEJ: NASZ NEWS. Nowe zarzuty dla Marty Lempart! Chodzi o nawoływanie do ataków na kościoły i znieważanie policjantów Wiceminister spraw zagranicznych w Poranku „Siódma9” został zapytany czy nie obawia się, że podatek cyfrowy będzie przedmiotem presji także nowej administracji amerykańskiej, skoro już poprzednia sugerowała, że nie będzie to dobrze widziane przez Waszyngton. Rozumiem, że mogą być inne rozumienia i próba realizacji także interesów amerykańskich gigantów, amerykańskich firm. Dyplomacja również ma takie zadania. My też wspieramy polskie firmy w ich funkcjonowaniu za granicą, ale nie może się to odbywać z pominięciem regulacji prawnych, w formule jakichś prób zmiany podejścia danego państwa. Polska ma tutaj prawo do regulowania tego. (…) Kanałami dyplomatycznymi nie otrzymałem żadnych obiekcji Waszyngtonu. Jeśli one będą się pojawiać w naszych bezpośrednich rozmowach, będziemy starali tłumaczyć się całościowy kontekst — powiedział. Redaktor spytał wiceministra czy w jego ocenie kurs USA wobec Rosji zostanie teraz złagodzony. Jak czytaliśmy komunikat po rozmowie Joe Bidena z Władimirem Putinem, to jednak jest dość ostry komunikat, wskazujący na dosyć twardą politykę Stanów Zjednoczonych. Ja wiem, że nam wszystkim Joe Biden kojarzy się głównie z faktem, że był wiceprezydentem w czasach Baracka Obamy, który to proponował reset w relacjach z Rosją. Przypomnijmy jednak, że wówczas Biden nie był przesadnym zwolennikiem tego rozwiązania. Sama administracja Demokratów nauczyła się sporo od tamtego czasu. Kwestia sytuacji na Ukrainie tylko wzmocniła podejście z rezerwą do dalszej próby ocieplania relacji z Rosją — odpowiedział wiceminister. Nord Stream 2 jest zagrożeniem dla stabilności energetycznej Europy od rosyjskiego gazu. Stany Zjednoczone bardzo dobrze to rozumieją. Przypomnę, że Kongres przy pełnym poparciu Demokratów i Republikanów, wydał uchwałę, w której przede wszystkim wspiera Trójmorze. Jest tam również zapis, mówiący o tym, że polityka administracji amerykańskiej powinna być kontynuowana w kontekście Nord Stream 2 — mówił Przydacz. mm/”Siódma9”
Jeśli nic nie potrafisz, to mów, że nie wolno mieć wizji państwa, czyli odlotowe rady prof. Majcherka dla opozycji^Stanisław Janecki^2021-02-12 18:51:41.965331+01:00^https://wpolityce.pl/polityka/538998-odlotowe-rady-prof-majcherka-dla-opozycji^Gimnastyka prof. Janusza A. Majcherka służy temu, żeby od opozycji niczego nie wymagać. Co milcząco zakłada, że opozycja niczego nie umie. Tylko zamordyści, faszyści i inna swołocz mają skonkretyzowaną wizję państwa i polityki. Demokraci nie mają i nie chcą mieć, bowiem każda wizja prosi się o realizację, a jak ktoś tej prośbie (nakazowi) ulegnie, to zaraz wychodzi z tego jak nie faszyzm i hitleryzm, to autorytaryzm. Tako rzecze nie Zaratustra, tylko Janusz A. Majcherek, dyrektor Instytutu Filozofii i Socjologii Uniwersytetu Pedagogicznego im. Komisji Edukacji Narodowej w Krakowie. W „Gazecie Wyborczej” rzecze. Tytuł książki Friedricha Nietzschego padł nieprzypadkowo, bowiem jest ona „dla wszystkich i dla nikogo”. Podobnie jest z wizjami niemistycznymi Janusza A. Majcherka, czyli w istocie antywizjami (Nietzsche pisał mając wizje mistyczne – konkretnie dwie sztuki). Majcherek nie wspomina o wizjonerach typu Lenin, Stalin, Mao czy Pol Pot, więc chyba nimi nie byli, choć wydaje się, że byli nawet bardziej. Najwidoczniej lepiej jednak odnosić się do faszyzmu i prawicowego autorytaryzmu, choć jaki tam z Józefa Piłsudskiego (przywoływanego przez Majcherka) prawicowiec. No, ale Piłsudski pasuje do Majcherkowej galerii „złych” – obok Romana Dmowskiego, gen. Francisco Franco, prof. Antonio Salazara, Benita Mussoliniego oraz Adolfa Hitlera. Zło, które ucieleśniają bierze się z posiadania „przemyślanego pomysłu na urządzenie …” (tu nazwa kraju bądź kontynentu). Wizja równa się piekło na ziemi. Szczególnie odkrywcze u nie-Zaratustry z Krakowa jest wyprowadzenie ze skonkretyzowanej wizji Piłsudskiego (realnej i widocznej w czynach) oraz Dmowskiego (obecnej w książkach) „zabójstwa Gabriela Narutowicza, zamachu majowego, obozu koncentracyjnego w Berezie Kartuskiej, procesów politycznych przywódców opozycji, wymuszonej emigracji Korfantego i Witosa”. Jak to u liberalnego profesora występuje tu klasyczna logika paranoika, bowiem najbardziej skonkretyzowaną wizję mają przywódcy duchowi, w tym ci świeccy – jak Mahatma Gandhi, albo tacy jak Dalajlama. Jeśli więc „skonkretyzowana wizja” to warunek wystarczający zbrodni i prześladowań, Majcherek ma jednak wizje mistyczne jak Nietzsche, tylko nie wiadomo, czym wywołane. Demokrata nie ma „skonkretyzowanej wizji”, czego wzorcem z Sevres jest Angela Merkel: „Czy ktoś potrafi opisać wizję Niemiec, jaką kierowałaby się Merkel? Nawet polityka imigracyjna – będąca bodaj najgłośniejszym i najbardziej kontrowersyjnym wyróżnikiem jej kanclerstwa – była wynikiem doraźnego odruchu, a nie przemyślanej strategii”. No, ale Merkel ma jednak wizję: wielkich Niemiec, wprawdzie w UE, ale nią kierujących (co już się dzieje), mających stałe miejsce w Radzie Bezpieczeństwa i będących światowym mocarstwem nie tylko ekonomicznie. Majcherkowi coś się zatem pozajączkowało. Tym bardziej że „skonkretyzowaną wizję” mają Emmanuel Macron, Boris Johnson, Joe Biden, a jeszcze bardziej mieli Franklin D. Roosevelt, Harry Truman, John F. Kennedy, Ronald Reagan, Bill Clinton czy Barack Obama, o Donaldzie Trumpie nie wspominając, ale jego pewnie anty-Zaratustra zakwalifikowałby do faszystów.  Kryterium zaliczenia do zamordystów i faszystów jest po prostu idiotyczne, ale dzięki niemu można Jarosława Kaczyńskiego przypisać do Władimira Putina, który „z żelazną konsekwencją wciela swoją wizję Rosji”. Tak średnio „z żelazną” wciela, skoro ma miliony przeciwników i tylko tysiące z nich jest w stanie zamknąć w tiurmach i obozach. Nie wymagajmy jednak precyzji i logiki u polskiego profesora nauk społecznych, bo nikt nie zostałby profesorem. W każdym razie Jarosław Kaczyński „ma przemyślany pomysł na Polskę i konsekwentnie go realizuje”. A ten pomysł to „nacjonalistyczno-klerykalny centralizm autokratyczny, czyli autorytaryzm oparty na suwerenności centralnego ośrodka dyspozycji politycznej, narzucającego nacjonalistyczno-klerykalny model społeczeństwa”. Janusz A. Majcherek to taki typ profesora (w Polsce absolutnie dominujący), który nie zawraca sobie głowy dowodzeniem i wynikaniem logicznym (to wymaga znajomości logiki i metody naukowej), tylko zastępuje je naklejaniem etykietek. Im głupszych, tym lepiej – jak ta o „nacjonalistyczno-klerykalnym centralizmie autokratycznym”. A nie fajniej byłoby „autokratyczno-klerykalny nacjonalizm centralistyczny”? Po co się wysilać, jak można coś przylepić, a potem przez tydzień czy dwa kontemplować własną genialność? To już lepiej porządnie tapety przyklejać, jak coś trzeba. Większy pożytek. Brak wizji to bynajmniej nie wyraz intelektualnej i organizacyjnej nędzy oraz ubóstwa, lecz świadomy wybór. Wszystkie niedojdy i ofiary losu tak mówią, ale niech tam. A społeczną przyczyną tej szlachetnej miernoty ma być to, że brak wizji nikogo nie wyklucza ani nie zmusza do niczego. Dzięki temu można nawet znaleźć miejsce dla pisowców i ich elektoratu. To bardzo szlachetne ze strony prof. Majcherka, skoro Schetyna, Trzaskowski, Budka i Tomczyk chcieli dla nich nową Berezę budować. No, ale jaka Bereza, jeśli demokraci takich rzeczy nie robią. To Schetyna, Trzaskowski, Budka, Tomczyk i spółka nie byli dotychczas demokratami? Nie może być.  Prof. Majcherek zdaje się sugerować, że brak wizji, pomysłu, agendy, środków i chęci to szlachetne samoograniczenie, a nie miernota, niezgułowatość czy wręcz tępota. Nie, no skąd. Przecież „integracja różnych środowisk opozycyjnych” wymagałaby „wspólnego programu”, a to jest niemożliwe. Nie z powodu tępoty, lecz zasady „najmniejszego wspólnego mianownika”, tej esencji demokracji. A to nie jest czasem przepis na anarchię i bezhołowie? Skąd, na tym polega demokracja, w szczególności liberalna, czyli ta ostateczna w dziejach ludzkości (nawet bardziej ostateczna niż wspaniały komunizm). A w liberalizmie „każdy realizuje swój własny projekt życiowy, własną wizję dobrego (szczęśliwego, udanego) życia”. Czyli niebo na Ziemi i za życia. Żadnego kolektywizmu, szczególnie „nacjonalistycznego i katolickiego”, a nawet komunitaryzmu. Zatem anielski darwinizm, choć to chyba logicznie i semantycznie sprzeczne, ale profesura nie takie rzeczy przeskakiwała w III RP.  Demokraci „nie powinni się domagać całościowego projektu państwa będącego przeciwieństwem pisowskiego, ale równie jak ono omnipotentnego”. Bo to prawie jak „muzułmańska umma, turecki neosułtanat, russkij mir, Wielkie Węgry, America First czy polski nacjonalizm”. Aj, aj, aj. Za to będzie „wspólnota wyboru”, a zamiast „paternalizmu – obywatelska dojrzałość i autonomia”. Chyba tylko „państwo niebieskie” św. Augustyna spełnia te wysokie kryteria prof. Majcherka. Czyli on jednak miał wizje mistyczne, tak jak Nietzsche. A jak „państwo niebieskie”, to kompletnie nie potrzeba „całościowej i drobiazgowej koncepcji urządzenia Polski”. Mało tego, byłaby ona „niebezpieczna”. A może tylko obnażałaby nędzę intelektualną i każdą inną autorów, więc trzeba udawać, że jest niepotrzebna? Cała gimnastyka prof. Janusza A. Majcherka służy temu, żeby od opozycji niczego nie wymagać. Co milcząco zakłada, że opozycja niczego nie potrafi. Ale to zbyt prostolinijne, a nawet brutalne, więc trzeba wciskać kit o „pozwoleniu na życie po swojemu”. Wtedy państwo jest właściwie zbędnym balastem. Wprawdzie inni będą mieli tradycyjne państwa, ale to może i lepiej, bo przygarną Polaków, żeby sobie nie zawracali głowy, jak się urządzić, skoro inni ich (nas) urządzą. Zaiste trzeba być profesorem i liberałem, żeby tak wspaniały koncept, a właściwie antykoncept wymyślić. Po prostu czacha dymi.
Żalek, Gryglas, Cieślak i Tomaszewski zawieszeni! Jest wniosek o wyrzucenie ich z Porozumienia. "Sprawą zajmie się sąd koleżeński"^Zespół wPolityce.pl^2021-02-12 18:34:35.492739+01:00^https://wpolityce.pl/polityka/538996-zalek-gryglas-cieslak-i-tomaszewski-zawieszeni^Prezydium Zarządu Porozumienia zdecydowało o zawieszeniu 8 członków, w tym m.in. Jacka Żalka, Zbigniewa Gryglasa, Michała Cieślaka i Włodzimierza Tomaszewskiego i zawnioskowało o ich wyrzucenie z partii. Powodem - jak powiedział PAP zastępca rzecznika partii Jan Strzeżek - jest „wielokrotne łamanie statutu partii”. CZYTAJ RÓWNIEŻ: Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji” Wnioskami o wyrzucenie z partii - jak dodał Strzeżek - zajmie się w ciągu kilku dni sąd koleżeński. Porozumienie dotychczas miało w swoich szeregach 16 posłów. Jeśli sąd koleżeński przychyli się do wniosków prezydium zarządu, wówczas pozostanie ich 12. Wnioski dotyczą bowiem trzech posłów: Jacka Żalka, Michała Cieślaka i Włodzimierza Tomaszewskiego. Ponadto wcześniej wyrzucony z partii został poseł Kamil Bortniczuk. Wśród zawieszonych polityków partii są: wiceszef resortu do spraw funduszy i polityki regionalnej Jacek Żalek, minister w KPRM ds. samorządu terytorialnego Michał Cieślak oraz wiceszef MAP Zbigniew Gryglas. Według nieoficjalnych informacji PAP Porozumienie wszystkim trzem wycofa rekomendacje do zasiadania w rządzie z ramienia Porozumienia. Gryglas odniósł się do decyzji prezydium zarządu na Twitterze.  Nic z tego nie rozumiem. Nie miałem nawet możliwości zabrania głosu. Życzę wszystkim dobrze. Pracuję dla Polski — napisał wiceszef MAP.
Sympatyk Strajku Kobiet najechał na funkcjonariuszy, nie trafi do aresztu! Prokuratura zapowiada zaskarżenie decyzji sądu^Zespół wPolityce.pl^2021-02-12 18:19:44.241163+01:00^https://wpolityce.pl/polityka/538993-najechal-na-funkcjonariuszy-nie-trafi-do-aresztu^Sąd Rejonowy dla Warszawy-Śródmieścia nie uwzględnił wniosku prokuratury o areszt dla związanego ze Strajkiem Kobiet Wojciecha B. usłyszał w piątek zarzuty. Według prokuratury 29 stycznia podczas protestu w Warszawie podejrzany najechał busem na zabezpieczających zgromadzenie funkcjonariuszy i groził im. CZYTAJ RÓWNIEŻ: Wniosek o areszt dla działacza Strajku Kobiet. „Najechał busem na zabezpieczających zgromadzenie funkcjonariuszy” „Wojtek wolny!!!!!” – napisał Strajk Kobiet na Twitterze w piątek po południu. Sędzia Michał Kowalski z Sądu Rejonowego dla Warszawy-Śródmieścia nie uwzględnił wniosku prokuratora o tymczasowy areszt wobec Wojciecha B. Sąd podzielił zdanie oskarżyciela o wysokim prawdopodobieństwie popełnienia przez podejrzanego zarzucanego mu czynu, ale nie uznał istnienia obawy matactwa procesowego oraz obawy ucieczki i ukrywania się. Mężczyzna usłyszał w piątek rano w Prokuraturze Rejonowej Warszawa-Śródmieście Północ zarzut czynnej napaści na funkcjonariuszy policji oraz kierowania w stosunku do nich gróźb spowodowania uszczerbku na zdrowiu, w celu zmuszenia policjantów do zaniechania wykonywanych przez nich prawnych czynności służbowych. Do zdarzenia doszło 29 stycznia podczas manifestacji na ul. Marszałkowskiej. Jak ustaliła PAP, prokuratura nie zgadza się z decyzją sądu i ją zaskarży. Z ustaleń śledztwa wynika, że 29 stycznia 2021 r. na Marszałkowskiej, podczas zabezpieczania przez funkcjonariuszy policji odbywającego się w tym miejscu zgromadzenia, kierujący busem marki volkswagen Wojciech B. miał „zjechać na chodnik i kontynuować jazdę, najeżdżając na interweniujących funkcjonariuszy Policji”. Wojciech B. nie przyznał się do zarzucanego mu czynu i złożył wyjaśnienia, których treść objęta jest tajemnicą śledztwa. Grozi mu do 10 lat pozbawienia wolności. mly/PAP
Marek Suski przypomniał niemieckie zbrodnie: Co by pisał Onet, gdyby istniał w latach trzydziestych ubiegłego wieku?^Zespół wPolityce.pl^2021-02-12 17:38:04.438230+01:00^https://wpolityce.pl/polityka/538987-suski-kontra-onet-co-by-pisali-w-latach-trzydziestych^Marek Suski w ostrych słowach odniósł się do działalności portalu Onet. Przypomniał niemieckie egzekucje na Polakach. Suski przypomniał, że od 12 października 1942 r. Niemcy dokonywali publicznych egzekucji pracowników radomskiej fabryki broni.  Przypominając te wydarzenia i listę ofiar niemieckich zbrodni, Suski nawiązał do artykułów Onetu dotyczących obecnej fabryki uzbrojenia, która mieści się w Radomiu.  12 października 1942 r. Niemcy rozpoczęli serię publicznych egzekucji. Powieszono 50 osób. Większość związana z radomską fabryką broni. Tymczasem ONET prowadzi nagonkę oszczerstw na fabrykę broni w Radomiu. Ciekawe co by pisali gdyby istnieli w latach trzydziestych ub. Wieku – czytamy we wpisie posła PiS.
Lempart żali się w rozmowie z "DGP": Większość z nas jest pod opieką psychologów. Mamy program dla osób wypalonych aktywistycznie^Na widelcu^2021-02-12 17:21:38.619851+01:00^https://wpolityce.pl/polityka/538985-lempart-wiekszosc-z-nas-jest-pod-opieka-psychologow^Marta Lempart udzieliła wywiadu „Dziennikowi Gazecie Prawnej”, w którym kreuje się na ofiarę i zarysowuje ciężką sytuację uczestników nielegalnych protestów Strajku Kobiet. CZYTAJ TAKŻE: — NASZ NEWS. Nowe zarzuty dla Marty Lempart! Chodzi o nawoływanie do ataków na kościoły i znieważanie policjantów — NASZ NEWS. Ruszyło śledztwo ws. „Strajku Kobiet”. W grę wchodzą aż trzy przestępstwa, w które mogą być zamieszane Lempart i jej ekipa Lempart nie przyznała się do zarzutu sprowadzenia niebezpieczeństwo dla życia i zdrowia wielu osób poprzez zorganizowaniu protestów zwolenników aborcji w Warszawie. Mówiłam w prokuraturze, nie przyznaję się, ale też nie składam na razie wyjaśnień — powiedziała. Liderka Strajku Kobiet zdradziła, że organizacja dysponuje około 300 tys. zł na działalność kwartalnie. Niecałe 75 proc. tej kwoty pochodzi z darowizn, a pozostałe pieniądze z grantów zagranicznych. Co ciekawe, Lempart twierdziła, że… nie zachęca do napierania na policjantów, a wręcz przyczynia się do deeskalacji sporu na ulicach. Nie zachęcam, deeskaluję. Przypominam, co jest ważne i po co idziemy — powiedziała. Podkreśliła też, że nie uważa, by w jakichś momentach opuszczał ją zdrowy rozsądek. Nie, w czasie protestów sposób komunikowania jest taki, jaki jest i jaki musi być — mówiła. Walczymy o zachowanie charakteru Strajku Kobiet jako ruchu bez przemocy — wypaliła. Marta Lempart przyznała, że korzysta z pomocy terapeuty - tak jak i szereg innych protestujących zwolenników aborcji. Większość z nas jest pod opieką psycholożek i psychologów. Mamy cały program: psychopogotowie dla osób wypalonych aktywistycznie i dla tych, którzy doświadczyli przemocy na ulicy albo były na przemoc narażone — powiedziała. Pomoc psychologiczna jest mi potrzebna, by móc dalej funkcjonować w warunkach permanentnego stresu — zaznaczyła. Lempart stwierdziła, że Strajk Kobiet jest inwigilowany. Zapytana, ilu jej zdaniem jest szpiegów w organizacji, odpowiedziała: Myślę, że z 20 proc. składu. Trudna zgadnąć kto. Marta Lempart w prosty sposób mogłaby zlikwidować źródło swojego stresu - po prostu przestać uczestniczyć w nielegalnych protestach. Zamiast tego woli jednak kreować się na ofiarę w mediach. tkwl/”Dziennik Gazeta Prawna”
Obraźliwy napis w witrynie biura posłanki KO w Katowicach. Rosa: "Policja przyjechała bardzo szybko, przyjęła zgłoszenie"^Zespół wPolityce.pl^2021-02-12 16:55:02.990954+01:00^https://wpolityce.pl/polityka/538981-obrazliwy-napis-w-witrynie-biura-poslanki-rosy-w-katowicach^Policja poszukuje autora napisu, który pojawił się w witrynie biura poselskiego posłanki Moniki Rosy (Koalicja Obywatelska) w Katowicach. „Pedały raus!” – napisał ktoś farbą w spreju na szybie, za którą widnieją plakaty ze zdjęciem posłanki i tęczowa flaga. „Pedały raus!” powitało nas dziś z ranka. Zaczyna się od mowy nienawiści. Potem przechodzą do czynów. Ale nie damy się zastraszyć  — oświadczyła posłanka na Twitterze.
Prof. Pawłowicz alarmuje: Na zlecenie jakiegoś medium jestem "szpiegowana" w ośrodku. Traktuję to jako formę nękania^Zaćwierkane na Twitterze^2021-02-12 15:48:50.212983+01:00^https://wpolityce.pl/polityka/538971-prof-pawlowicz-jestem-szpiegowana-to-nekanie^Prof. Krystyna Pawłowicz przebywa jako pacjent w ośrodku, w którym poddaje się rehabilitacji. Sprawa jej wyjazdu stała się dla opozycji i sprzyjających jej mediów powodem do ataku na sędzię Trybunału Konstytucyjnego. Zdaniem byłej posłanki, w ośrodku przebywa osoba, która nęka ją w czasie leczenia. CZYTAJ RÓWNIEŻ: Prof. Pawłowicz odpowiada na ataki: Przebywam w hotelu Malinowy Zdrój na pobycie leczniczym. Informacje o pożarze są kłamstwem Prof. Pawłowicz przekonuje na Twitterze, że w ośrodku, w którym przebywa, zakwaterowano również osobę, która pracuje dla mediów.  Człowiek ten ma do tego stopnia uprzykrzać życie byłej posłance, że Pawłowicz musiała zrezygnować z części zabiegów, którym do tej pory poddawała się w ośrodku.  Jeśli osoba,kt. po zakwaterowaniu się 3 dni temu w moim Ośrodku MalinZdr jako pacjent,wykonuje zlecenie jakiegoś medium „szpiegowania” mnie tu,robiąca mimo zakazów zdjęcia,czym zmusiła mnie do rezygn. z części zabiegów,to traktuję to jako formę NĘKANIA mnie też w czasie LECZENIA
IPN odpowiada na zarzuty pod adresem dra Greniucha: To błędy młodości; Zdziwienie wyraża Ambasada Izraela w Polsce^Zespół wPolityce.pl^2021-02-12 15:38:12.082013+01:00^https://wpolityce.pl/polityka/538963-ipn-odpowiada-na-zarzuty-pod-adresem-dra-greniucha^Stanowisko p.o. dyrektora Oddziału Instytutu Pamięci Narodowej we Wrocławiu objął we wtorek dr Tomasz Greniuch. Instytut odniósł się do zarzutów wobec Greniucha, zaznaczając, że „dotyczą jego zachowań z czasów młodości”. Zdziwienie powołaniem wyraziła Ambasada Izraela w Polsce. 9 lutego 2021 roku stanowisko p.o. dyrektora Oddziału Instytutu Pamięci Narodowej we Wrocławiu objął dr Tomasz Greniuch, dotychczasowy naczelnik Delegatury IPN w Opolu. Na stanowisko p.o. naczelnika Delegatury IPN w Opolu została powołana Renata Wojciechowska — podał we wtorek IPN.      W ostatnich dniach w mediach społecznościowych przypomniano przeszłość dra Greniucha który w młodości był działaczem Obozu Narodowo-Radykalnego. Zdziwienie powołaniem historyka na stanowisko p.o. dyrektora Oddziału Instytutu Pamięci Narodowej we Wrocławiu wyraziła również Ambasada Izraela w Polsce. Ze zdziwieniem przyjęliśmy informację, że nowy dyrektor Oddziału IPN we Wrocławiu pan Tomasz Greniuch nie widzi nic złego we wznoszeniu ręki w nazistowskim pozdrowieniu — czytamy w komunikacie ambasady.
Mularczyk komentuje słowa Steinmeiera: Jego karkołomna argumentacja powinna nas skłonić do rozmów na temat reparacji wojennych^Ciekawa opinia^2021-02-12 15:23:01.503637+01:00^https://wpolityce.pl/polityka/538961-mularczyk-powinnismy-rozmawiac-na-temat-reparacji^„Gdyby Polska otrzymała uczciwie wypłacone reparacje wojenne, to dzisiaj zarówno nasz kraj, nasza gospodarka, system państwowy, ale tez każdy z nas byłby w innym miejscu, jeśli chodzi o zamożność” – powiedział Arkadiusz Mularczyk na antenie Radia Maryja. CZYTAJ RÓWNIEŻ: NASZ WYWIAD. Prof. Żaryn komentuje słowa Steinmeiera: Szokujące! To próba dzielenia się strefą wpływów między Niemcami a Rosją Poseł Prawa i Sprawiedliwości komentował słowa prezydenta Niemiec. Frank-Walter Steinmeier wywiadzie dla „Rheinische Post” powiedział, że Nord Stream 2 jest ważny jako jeden z niewielu pozostałych „mostów” między Europą a Rosją.  Dla nas, Niemców, ma to jeszcze jeden, zupełnie inny wymiar. Spoglądamy wstecz na bardzo burzliwą historię stosunków z Rosją. Były etapy owocnego partnerstwa, ale i czasy przerażającego rozlewu krwi. 22 czerwca przypada 80. rocznica rozpoczęcia niemieckiej inwazji na Związek Sowiecki. Ponad 20 milionów mieszkańców byłego Związku Sowieckiego padło ofiarą wojny. To nie usprawiedliwia żadnych złych działań w dzisiejszej polityce rosyjskiej, ale nie możemy tracić z oczu szerszej perspektywy. Tak, żyjemy teraz w czasach trudnych relacji, ale przedtem była przeszłość, a po niej będzie przyszłość – stwierdził. Do tych słów odniósł się Mularczyk przekonując, że te słowa Steinmeiera powinny wywołać kolejną dyskusję nt. reparacji dla Polski od Niemiec. Bardzo karkołomna argumentacja prezydenta Niemiec powinna nas skłonić do otwartych rozmów na  temat domagania się reparacji wojennych, skoro taki argument służy uzasadnieniu budowy projektu Nord Stream 2. Gdyby Polska otrzymała uczciwie wypłacone reparacje wojenne, to dzisiaj zarówno nasz kraj, nasza gospodarka, system państwowy, ale tez każdy z nas byłby w innym miejscu, jeśli chodzi o zamożność. Dzisiaj wielki projekt Nord Stream 2 jest uzasadniany tym, że Niemcy powinny wynagrodzić Rosji kwestie strat wojennych, więc na takiej samej zasadzie Niemcy powinni usiąść do stołu i rozmawiać z Polską  – mówił Mularczyk.  mly/radiomaryja.pl
Ordo Iuris, Kaczyński i TVP INFO, czyli fobie, obsesje i teorie spiskowe antypisowskiej inteligencji^Jakub Maciejewski^2021-02-12 15:17:59.620508+01:00^https://wpolityce.pl/polityka/538944-teorie-spiskowe-w-mainstreamie-to-juz-wyzyny-szalenstwa^Podobno to ludzie prawicy są wyznawcami teorii spiskowych, bo mówią o niemieckich wpływach czy o niewyjaśnionych okolicznościach Tragedii Smoleńskiej. Tymczasem spiskowe obsesje tzw. elity dotyczą rzekomej wszechwładzy Kaczyńskiego czy jakichś wyobrażonych sztabów knujących najcięższe intrygi przeciwko Rafałowi Trzaskowskiemu, snują wizje zaangażowania Kościoła w walce dla PiS na poziomie takiej abstrakcji, z jaką tajne służby cara Mikołaja II spreparowały „Protokoły Mędrców Syjonu”. A obsesji nie brakuje. Trzaskowski zapewniał Beatę Lubecką, że pytania od jej słuchaczy są tak naprawdę prowokacjami TVP INFO, Jan Vincent-Rostowski twierdził, że PiS ukrywa pierwszego zarażonego koronawirusem, cały mainstream uważa, że Kaczyński kazał Julii Przyłębskiej wydać wyrok w sprawie aborcji, żeby podzielić Polaków. Wszystkie złożone procesy polityczne autorzy „inteligenckich” mediów tłumaczą knowaniami z Nowogrodzkiej albo Woronicza.  Piętra teorii spiskowych nie mają końca - politycy i działacze Lewicy w poczynaniach rządu widzą zlecenia Instytutu Ordo Iuris, a Klementyna Suchanow dodaje jeszcze tezę, że to sam Putin finansuje grono młodych prawników. Jeszcze dalej szedł Newsweek - w PiS-ie widziano tam już nie tylko macki Ordo Iuris, ale samego Opus Dei. Tomasz Piątek w kilku książkach snuł powiązania rządu PiS z Rosją, poprzez rysowanie, legendarnych już (i legendarnie zabawnych), strzałek prowadzących od Morawieckiego do Putina. Marta Lempart, bohaterka mainstreamu ostatnich miesięcy, przekonuje na ulicach, że PiS zabroni rozwodów i używania prezerwatyw (na własne uszy słyszałem), a hasło Polexitu jako z premedytacją przygotowywanego spisku jest już od dawna w powszechnym obiegu. W teoriach spiskowych nie może brakować i zamachów - zamachów na oczyszczalnię ścieków Czajka, bo przecież to niemożliwe, że samo pękło i władze spółki złożyły do prokuratury takie właśnie zawiadomienie - że to sabotaż (w domyśle: PiSu).  Że nie ma dowodów? Poszlak? Choćby najmniejszej przesłanki? Że polityka PiS jest najbardziej antyrosyjska od 1992 roku, że Instytut Ordo Iuris to po prostu profesjonalna ekipa prawników z kręgosłupem moralnym, a Trybunał Konstytucyjny dopiero po 11 miesiącach od zgłoszenia sprawy wydał wyrok ws. aborcji? Nie szkodzi! Nie po to tresowało się odbiorców odruchami Pawłowa, by teraz szukać innej odpowiedzi niż „Kaczyński, „Kościół”, „TVP INFO”. Potem ci sami teoretycy wszędobylskich spisków zasiadają w mediach, by drwić z naszych analiz dotyczących proniemieckich grup interesów w Polsce albo obserwacji śladów rosyjskich służb specjalnych w śledztwie smoleńskim. Nie odnotują istnienia niemieckich fundacji w Polsce, nie zauważą lobbingu, złego słowa o Niemcach nie powiedzą, o KGB-owskiej przeszłości rosyjskich śledczych się nie zająkną, tylko mówią: ach, ta spiskowa prawica. Belka (ba! las belek!) we własnym oku nie przeszkadza. Ze spiskami jest tak, że niektóre istnieją, a inne nie - ale przecież liberalne elity, oświecone, „prawdziwi dziennikarze”, jak o sobie mówią, mogłyby pokusić się o teorie mniej toporne, bo wersja z Kaczyńskim otoczonym zakapturzonymi katolikami podsuwającymi mu dokumenty zmuszające kobiety do rodzenia dzieci to wizja wykraczająca poza zdrowie psychiczne. Zwłaszcza że później ich widzowie i czytelnicy ten toporny przekaz jeszcze bardziej upraszczają i tak oto niektórzy imigranci z Rosji czy Białorusi słuchają od swoich polskich kolegów, jaka to w Polsce korupcja i dyktatura, zaś goście zza wschodniej granicy nie mogą się tym komentarzom nadziwić, wszak na własnej skórze prawdziwą dyktaturę i korupcję znają. I tak oto „racjonalni” liberałowie i „postępowa” Lewica wyprzedzają o trzy stadiony konserwatystów w spiskowych wyobrażeniach, a swoich wyznawców napędzają świętym przekonaniem, że tylko permanentne wzmożenie i szczera nienawiść ocali kraj i ciepłą wodę w kranie.  Każda strona polityczna ma swoją narrację, swoich wrogów i swoich bohaterów, ma też swoje spiski i retoryczną przesadę. To normalne zjawisko. Różnica jednak polega na samopostrzeganiu. Bo najbardziej obskuranckie teorie spiskowe, politykę najbardziej groteskowo odmalowują ci, którzy mają się za awangardę oświeconych elit. Groteska lubi takie kontrasty. ZOBACZ KONIECZNIE. ROZMOWA O OBSESJACH RAFAŁA TRZASKOWSKIEGO:
TYLKO U NAS. Tarczyński po orędziu Grodzkiego: "To były po prostu brednie"; "Zęby bolą, jak się tego człowieka ogląda"^Zespół wPolityce.pl^2021-02-12 14:57:31.570521+01:00^https://wpolityce.pl/polityka/538957-tarczynski-po-oredziu-grodzkiego-zeby-bola^Marszałek Senatu Tomasz Grodzki wygłosił orędzie, w którym m.in. straszył możliwością wprowadzenia w Polsce rządów autorytarnych, w czasie których może zostać wyłączony dostęp do internetu. „To orędzie to były po prostu brednie, które nie mają nic wspólnego z rzeczywistością” - komentuje w rozmowie z portalem wPolityce.pl Dominik Tarczyński, europoseł PiS. CZYTAJ TAKŻE: — Festiwal absurdu Grodzkiego. Marszałek Senatu straszy „rządami autorytarnymi”: Następnym krokiem może być wyłączenie internetu — Internet żartuje z orędzia marszałka Senatu. Furorę robi plansza TVP: Zamiast popisów Lewandowskiego niezwykłe wyczyny Grodzkiego! Portal wPolityce.pl zapytał Dominika Tarczyńskiego, jak ocenia ostatnie orędzie marszałka Senatu Tomasza Grodzkiego. Właściwe nie wiem, jak mogę to skomentować. Dzień jak co dzień od sześciu lat. Teraz ludzie internet do weków muszą zbierać na zimę, żeby jak Jarosław Kaczyński zabierze internet, to jeszcze z weków mieli. Niedługo będą mówić, że PiS to tak naprawdę są obcy, którzy zaatakowali planetę Ziemia i przejmują władzę, a celem PiS-u jest to, żeby nas wyprowadzić z Układu Słonecznego — mówi Dominik Tarczyński. Trudno jest odnosić się do tych treści, które nie mają nic wspólnego z rzeczywistością XXI wieku. Są rzeczy niemożliwe do zrobienia w XXI wieku. Nie jest możliwe odcięcie internetu, tak samo, jak nikt nikomu nie odbiera słońca ani powietrza — zaznacza. To orędzie to były po prostu brednie, które nie mają nic wspólnego z rzeczywistością. Nie byłoby to smutne, gdyby nie wypowiadała takich słów trzecia osoba w państwie. Sposób w jaki to robił, takie hamletyzowanie, aktorstwo - to było wszystko sztuczne, toporne, siermiężne. Zęby bolą, jak się tego człowieka ogląda — stwierdza. not. as
Prezes PiS wierzy w zapewnienia Gowina ws. spotkania z Tuskiem? Fogiel: Trudno rozstrzygać na podstawie doniesień medialnych^Zespół wPolityce.pl^2021-02-12 14:52:21.028211+01:00^https://wpolityce.pl/polityka/538956-prezes-pis-wierzy-gowinowi-fogiel-odpowiada^„Jeżeli którykolwiek z naszych koalicjantów przekraczałby linię zaufania, czy takiej koalicyjnej etyczności to nie byłoby nic dobrego” - tak Radosław Fogiel, wicerzecznik Prawa i Sprawiedliwości odpowiedział w Radiu Plus na pytanie o to, czy Jarosław Kaczyński wierzy w zapewnienia Jarosława Gowina, że nie spotkał się z Donaldem Tuskiem. CZYTAJ RÓWNIEŻ: — NASZ NEWS. Nowe informacje o kontaktach Gowina z Tuskiem. Do spotkania miało dojść w zamkniętym warszawskim hotelu — UJAWNIAMY. Dlaczego nie doszło do spotkania Gowina, Bielana i Kaczyńskiego? Źródło w Porozumieniu: „Gowin odwołał je w ostatniej chwili” — NASZ NEWS. Kulisy spotkania Bielan-Kaczyński: „To nie jest dobry czas, by się obrażać i stroić fochy. Jesteśmy dorosłymi ludźmi” O kontaktach Jarosława Gowina z Donaldem Tuskiem jako pierwszy pisał portal wPolityce.pl. Radosław Fogiel został zapytany, czy prezes PiS Jarosław Kaczyński wierzy w zapewnienia wicepremiera, że nie spotykał się z szefem EPL. Trudno rozstrzygać na podstawie jedynie doniesień prasowych choć również byli koledzy Pana Premiera Gowina pewne sugestie dotyczące rozmów, które miały się odbywać, czynili. Trudno się nie zgodzić ze słowami Marszałka Terleckiego jako takimi. Jeżeli którykolwiek z naszych koalicjantów przekraczałby linię zaufania, czy takiej koalicyjnej etyczności to nie byłoby nic dobrego — odpowiedział Fogiel. Nie chcę oceniać, nie chodzi o podgrzewanie atmosfery kiedy w Porozumieniu trwa spór wewnętrzny. Prezes PiS Jarosław Kaczyński przede wszystkim ma na uwadze funkcjonowanie Zjednoczonej Prawicy. To żeby była stabilna większość sejmowa, która będzie przyjmować projekty. Nie są istotne rozgrywki polityków, czasem nasze wojenki. Istotne jest to żeby realizować dobre projekty, za chwile będziemy realizować program odbudowy i tu jest potrzebne wsparcie — dodał w odpowiedzi na pytanie, czy Porozumienie zbliża się do tej „linii zaufania”. Wicerzecznik PiS pytany był również, czy Jarosław Kaczyński udzieli poparcia Gowinowi w sporze w ramach Porozumienia. To suwerenny by polityczny, to oni decydują kto jest ich liderem. Kierownictwo PiS nie ma zamiaru się wtrącać. Liczymy, że nasi koalicyjni koledzy możliwie bezboleśnie tę sprawę rozstrzygną. My nie chcemy być sędzią w tej sprawie, nie będziemy się stawiać w roli arbitra, więc nie będziemy czegoś takiego robić — stwierdził Fogiel. W rozmowie pojawił się również wątek podatku od reklam. Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek ma trafić m.in. do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Znaczna część prywatnych mediów w środę protestowała we wspólnej akcji „Media bez wyboru”, będącej odpowiedzią na zapowiedź przygotowania przez rząd tego projektu. Porozumienie poinformowało, że projekt nie był z partią konsultowany.  Porozumienie Jarosława Gowina z niepokojem analizuje projekt nowego podatku od mediów. Projekt ten na żadnym etapie nie był z nami konsultowany  — napisano w środowym oświadczeniu ugrupowania. CZYTAJ TAKŻE: TYLKO U NAS. Porozumienie nie wiedziało o podatku od reklam? Bielan: Oczywiście, że ten projekt był konsultowany z Gowinem Pytany w piątek w Radiu Plus, czy kwestia konsultowania projektów rządowych jest uregulowana w „niejawnej” umowie koalicyjnej Zjednoczonej Prawicy, Fogiel odparł, że w umowie są „ogólne zapisy o popieraniu projektów rządowych”, chociaż - jak mówił - „nikt nie chce kneblować prawa do wyrażania opinii przez naszych mniejszych partnerów koalicyjnych”. Dopytywany, czy jest obowiązek konsultowania projektów ustaw, Fogiel tłumaczył, że „ścieżka rządowa jest ścieżką inną, jest regulowana przepisami zewnętrznymi o Radzie Ministrów”. Odnosząc się do pytania, czy można rozumieć, że ani Porozumienie nie łamie umowy koalicyjnej krytykując projekt o podatku od reklam, a Solidarna Polska także tej umowy nie narusza, gdy nie zajmuje stanowiska w tej sprawie, poseł PiS przekonywał, że w tym momencie nie ma projektu, a „te zapisy, ten plan jest w fazie naprawdę bardzo wczesnej”. To nawet jeszcze nie jest etap konsultacji społecznej, to są prekonsultacje, które do 16 lutego trwają. I warto, żeby o tym pamiętać, i jeśli chodzi o polityków, i jeśli chodzi o samych zainteresowanych - w tym wypadku o media  — powiedział. Fogiel przekonywał, że projekt powstaje w Ministerstwie Finansów i „on dlatego między innymi został rozesłany z prośbą o konsultacje, o uwagi, żeby powstawał w duchu rozmowy”.  To, że druga strona zareagowała dość ostro, żeby nie użyć słowa „histerycznie”, no to nic na to nie poradzimy  — ocenił. CZYTAJ RÓWNIEŻ: KO wysyła sygnały do Gowina ws. podatku od reklam. Sroka: „Nie prowadzimy rozmów z opozycją”. Dziś Porozumienie ma zdecydować Co do konsultacji wewnątrz koalicji rządzącej, zapewnił, że będą prowadzone rozmowy.  Jeśli chodzi o samą Zjednoczoną Prawicę, to oczywiście będziemy rozmawiać, tak jak zawsze rozmawiamy w gronie Zjednoczonej Prawicy i myślę, że dojdziemy do konsensusu  — powiedział. Chętnie poznamy szczegóły stanowiska Porozumienia, bo sama konstrukcja tej ustawy tak naprawdę konsumuje koncepcję w dużej mierze podatku cyfrowego, który miał być wprowadzony na poziomie Unii Europejskiej  — dodał. Na uwagę, że „uderzanie w prasę i radio nie ma nic wspólnego z podatkiem cyfrowym”, polityk zapewniał, że projekt dotyczy „dużych graczy”.  Ten projekt zabezpiecza wszystkie interesy mediów i w żaden sposób nie osłabia ich roli w demokratycznym systemie. Poziom - w przypadku np. prasy - od którego w ogóle ten podatek będzie wchodził w grę, to jest powyżej 15 mln zł dochodu z reklam  — mówił. Według niego, takich wpływów reklamowych raczej nie osiąga „żaden z lokalnych dzienników”. Wicerzecznik PiS wskazał, że podatek „będzie dotyczył wielkich graczy, dużych koncernów medialnych”.  Oczywiście rozumiem, że każdy, kto ma być podmiotem takiej regulacji, pewnie bardzo by chciał, żeby ona w życie nie weszła i w związku z tym, w swoim interesie argumentuje, że jest to złe rozwiązanie  — powiedział.  xyz/Radio Plus/PAP
Premier: "Cyfrowy to przede wszystkim musi znaczyć nowoczesny, ale także wygodny i bezpieczny. Tego oczekują właśnie Polacy"^Zespół wPolityce.pl^2021-02-12 14:20:32.394659+01:00^https://wpolityce.pl/polityka/538951-premier-cyfrowy-to-nowoczesny-ale-tez-wygodny-i-bezpieczny^Cyfrowy to przede wszystkim musi znaczyć nowoczesny, ale także wygodny i bezpieczny. Tego oczekują właśnie Polacy - oświadczył w piątek po konferencji Rady ds. Cyfryzacji Premier Mateusz Morawiecki. To jest właśnie ta rewolucja, chyba jedyna rewolucja, której może i powinien sobie życzyć każdy odpowiedzialny polityk  — ocenił premier mówiąc o postępach polskiej cyfryzacji.
NASZ WYWIAD. Kolejne transfery z KO do Polski 2050? Borowczak: "Tak do 5 osób to może by się skusiło"; Padły nazwiska^Zespół wPolityce.pl^2021-02-12 14:19:43.282255+01:00^https://wpolityce.pl/polityka/538952-borowczak-do-5-osob-moze-skusiloby-sie-przejsc-do-holowni^„Oczywiście, że drogą dedukcji mógłbym trafić, kto tam pójdzie. To nie jest trudne. Jeżeli ktoś nie jest z partią związany ani koleżeńsko, ani nie jest w różnych władzach, nie jest zaangażowany w różnych akcjach wyborczych, to jego nic tutaj nie trzyma. Jeśli jeszcze do tego ktoś ma duże ambicje, żeby coś dostać, a nie dostaje, to się wścieka i odchodzi” - mówi w rozmowie z portalem wPolityce.pl Jerzy Borowczak, poseł PO, odnosząc się do ewentualnych kolejnych transferów z KO do Polski 2050. CZYTAJ TAKŻE:  — TYLKO U NAS. Czy Hennig-Kloska miała przejść do Polski 2050? Pytamy samą posłankę i inne osoby z kierownictwa Nowoczesnej — TYLKO U NAS. Zgrzyt w relacjach Nowoczesnej z Platformą. Czy posłowie .N utworzą nowe koło? „Nic nie jest przesądzone” wPolityce.pl: Według informacji portalu Onet, do Polski 2050 miał przejść z KO Tomasz Zimoch, a według Interii - Paulina Hennig-Kloska. Ostatecznie do tych transferów nie doszło, ale jak pan patrzy na tę sytuację? Możliwe, że niebawem KO znów straci posłów. Jerzy Borowczak: Jestem zwolennikiem tego, że jak jest wystawiana lista Platformy Obywatelskiej, to powinni być na niej ci, co działają w partii, i na tych można najbardziej liczyć. Platforma to jest moja pierwsza i jedyna partia, nie należałem do żadnej innej. Jak ktoś chodzi tak z partii do partii, to ja takim ludziom nie ufam. Myślę też, że ci co zmieniają te barwy partyjne, to robią to nie z powodu jakiś przekonań politycznych, tylko to z przyczyn koniunkturalnych. Ale coś jest chyba nie tak w KO, skoro pojawiają się politycy, którzy chcą opuścić KO i przejść do Polski 2050. Dlatego mówię, że postępują koniunkturalnie. Obserwowałem to już, kiedy słabliśmy, a Ryszard Petru szybował wysoko w sondażach. Pan zna nazwiska tych osób, które tam przeszły, a ja znam jeszcze te, które przebierały nogami, żeby tylko Ryszard ich wziął. Na ich szczęście czy nieszczęście, on pojechał na tę Maderę, sondaże opadły i potem chodzili i mówili: „Jakie to szczęście, że ja tam tydzień temu nie poszedłem/poszłam!”. Teraz jest „kaznodzieja” Hołownia. Prywatnie dziwię się ludziom, że chcą go popierać – mieli już Leppera, Palikota, Kukiza, Petru i teraz kolejny raz tym samym się skończy. A spodziewa się pan, którzy posłowie mogliby chcieć przejść z KO do Polski 2050? Oczywiście, że drogą dedukcji mógłbym trafić, kto tam pójdzie. To nie jest trudne. Jeżeli ktoś nie jest z partią związany ani koleżeńsko, ani nie jest w różnych władzach, nie jest zaangażowany w różnych akcjach wyborczych, to jego nic tutaj nie trzyma. Jeśli jeszcze do tego ktoś ma duże ambicje, żeby coś dostać, a nie dostaje, to się wścieka i odchodzi. Mówi pan, że mógłby pan zgadnąć, kto mógłby przejść z KO do Polski 2050. Ile to jest osób? Myślę, że tak do 5 osób to może by się skusiło. Z listy KO startowali różni ludzie, choćby Tomasz Zimoch czy Klaudia Jachira. Wśród nich był jeszcze Franciszek Sterczewski. Pan się spodziewa, że Klaudia Jachira i Franciszek Sterczewski mogliby przejść do Polski 2050? Tak. Najbardziej spodziewam się transferu do Polski 2050 ze strony tych, którzy nie są z nami od założenia partii, nie przeżyli z nami emocji po zwycięstwach i porażkach.  Borys Budka zapowiada, że jest w stałym kontakcie z Donaldem Tuskiem, rozmawia z nim o współpracy opozycji. Pan jest zwolennikiem tego, aby Donald Tusk ponownie odgrywał ważną rolę w PO? Tak jak Bronisław Komorowski z nami sympatyzuje, tak i innym ludziom, którzy z PO odnosili sukcesy, jest blisko do nas. Jeśli są ludzie, którzy byli w PO, a chcieliby nam teraz to pomóc, to jestem jak najbardziej za.  Rozmawiał Adam Stankiewicz
Totalne odrealnienie! Budce sypie się własna partia, zmarnował 10-milionowe poparcie, ale twardo grozi wcześniejszymi wyborami^Marzena Nykiel^2021-02-12 14:05:37.526796+01:00^https://wpolityce.pl/polityka/538947-totalne-odrealnienie-budce-sypie-sie-partia-a-on-grozi-pis^Platforma Obywatelska wciąż nie może poradzić sobie ze zrozumieniem politycznej rzeczywistości. Nawet przejście Joanny Muchy do Hołowni i jej ostre wypunktowanie błędów PO, nie zdołały przemówić do Borysa Budki. Twierdzi, że ma patent na zwycięstwo opozycji, chce wcześniejszych wyborów i jest gotów stanąć na czele rządu technicznego. Imponująca samoświadomość polityczna. I tylko elektorat topnieje coraz bardziej… Zdumiewająca pewność siebie bije z Borysa Budki, którego każde kolejne wystąpienie obnaża partyjne słabości. Sobotnie „show programowe” setnie rozbawiło przeciwników PO, a wyborcom nie dało nic, prócz zapewnień, że trzeba walczyć z PiS i TVP.  CZYTAJ WIĘCEJ: Borys Budka gotowy na wcześniejsze wybory. Szuka „pięciu uczciwych”, by utopić Zjednoczoną Prawicę. Zaprasza Gowina do współpracy W rozmowie z „Polską The Times” lider PO idzie jeszcze dalej. Mówi, że jest w stałym kontakcie z Donaldem Tuskiem, nawołuje do zjednoczenia opozycji i zapewnia, że jest szansa na przejęcie władzy. Jestem gotowy na to, by stworzyć w tym parlamencie rząd techniczny, który doprowadzi do wcześniejszych wyborów, a wcześniej odpolityczni polskie służby i prokuraturę oraz wyjaśni w trybie komisji śledczych największe afery obecnej władzy — zadeklarował.  Nie ma tu oczywiście grama konkretu. Podobnie jak w przypadku sobotniego wystąpienia, którego założeń nie zdołał wyłuszczyć nawet Piotrowi Kraśce na antenie TVN24.  CZYTAJ WIĘCEJ: Ciężka przeprawa Budki w TVN. Czyżby na Wiertniczej postawili już na Polska 2050? Kraśko: „Jest inaczej, kiedy Hołownia…” W tonie Borysa Budki słychać wprawdzie coraz bardziej lękliwy ton w apelach o jedność, ale nie przekłada się to w żaden sposób na polityczne decyzje. Kolejni działacze odchodzą do Szymona Hołowni, a on nie potrafi ich zatrzymać. Nie jest w stanie wypracować nawet wspólnego stanowiska partyjnego ws. aborcji. Pozostają mu więc apele.  Czas odpowiedzieć sobie na pytanie, czy ktoś w niej jest dlatego, by zmienić Polskę, odbudowywać państwo bezpieczne, nowoczesne, stabilne i przewidywalne, czy ktoś w tej polityce jest tylko po to, aby budować własną karierę — mówi Budka. CZYTAJ WIĘCEJ: Sypie się KO! Kolejni posłowie mają pożegnać Budkę i dołączyć do Hołowni. Na liście Zimoch i Henning-Kloska. Lubnauer dementuje Jak więc lider mający tak podstawowe problemy z utrzymaniem przez kilka miesięcy od wyborów notowań swojej partii, może składać realne deklaracje dotyczące przewrotu politycznego? Minęło zaledwie pół roku, odkąd na Rafała Trzaskowskiego zagłosowało 10 mln ludzi. PO przekonywała, że każdy z wyborców świadomie poparł właśnie ją, a ten ogromny potencjał zostanie przekuty w wielki ruch, który swoim gniewem i niezgodą zmiecie Zjednoczoną Prawicę. I co? Po ruchu nie ma ani śladu, zjednoczonej siły społecznej nie widać, a z wiotczejącej Platformy odchodzą kolejni politycy sfrustrowani rządami Budki. Trudno się więc nie roześmiać nad kabaretowym prężeniem muskułów przez chuderlaka, któremu wszystko wymyka się z rąk. Wypieranie własnej indolencji to chyba główna specjalność polityków PO.
KO wysyła sygnały do Gowina ws. podatku od reklam. Sroka: "Nie prowadzimy rozmów z opozycją". Dziś Porozumienie ma zdecydować^Zespół wPolityce.pl^2021-02-12 13:47:17.920568+01:00^https://wpolityce.pl/polityka/538945-ko-wysyla-sygnaly-do-gowina-ws-podatku-od-reklam^Liderzy Koalicji Obywatelskiej zwrócili się w piątek do wicepremiera, prezesa Porozumienia Jarosława Gowina, by zatrzymał prace nad ustawą, która miałaby wprowadzić podatek od wpływów z reklam. Zaprosili go też na spotkanie w tej sprawie, które odbędzie się w najbliższy wtorek. CZYTAJ RÓWNIEŻ:  — Opozycja przeciwko opłacie od reklam. Histeryczne hasła zamiast merytorycznych uwag. Co zrobi Porozumienie? — Było warto? Bilans protestu prywatnych mediów: Mogli stracić nawet ponad 5 mln z wpływów reklamowych i zdenerwowali kibiców Inicjatywa KO to pokłosie środowego, ogólnopolskiego protestu dużej części mediów prywatnych, które sprzeciwiają się projektowanej nowej daninie publicznej. W środę część stacji telewizyjnych (m.in. TVN24 i Polsat News) i radiowych nie nadawało programu, emitując jedynie komunikat o proteście. W akcję włączyły się także portale internetowe, gdzie tego dnia nie można było przeczytać żadnego artykułu. W obronie mediów wystąpili w czwartek m.in. liderzy ugrupowań współtworzących KO (PO, Nowoczesna, Inicjatywa Polska, Zieloni), którzy do konsultacji w sprawie planowanych przez rząd zmian zaprosili przedstawicieli pozostałych formacji opozycyjnych, w tym Szymona Hołownię oraz wicepremiera, ministra rozwoju Jarosława Gowina. W piątek Koalicja Obywatelska skierowała list do szefa Porozumienia. Podkreślono w nim m.in., że przyjęcie projektu ustawy w sprawie podatku od reklam „oznaczałby nałożenie dodatkowych danin na przedsiębiorstwa i poważne kłopoty ich pracowników”.  Przedstawienie tego projektu ustawy spowodowało bezprecedensowy protest wszystkich niezależnych nie-rządowych mediów w Polsce. Była to wielka akcja sprzeciwu wobec próby narzucenia prawa faktycznie likwidującego pluralizm medialny w Polsce  — czytamy w liście do Gowina. CZYTAJ TAKŻE: — TYLKO U NAS. Porozumienie nie wiedziało o podatku od reklam? Bielan: Oczywiście, że ten projekt był konsultowany z Gowinem — NASZ NEWS. Nowe informacje o kontaktach Gowina z Tuskiem. Do spotkania miało dojść w zamkniętym warszawskim hotelu — UJAWNIAMY. Dlaczego nie doszło do spotkania Gowina, Bielana i Kaczyńskiego? Źródło w Porozumieniu: „Gowin odwołał je w ostatniej chwili” Jak zaznaczono, „przedstawiciele mediów zdają sobie sprawę z faktu, że wprowadzenie zapisów tej ustawy oznaczać będzie, że niepodporządkowane rządowi media upadną lub zostaną przejęte przez władzę, a obywatele zostaną pozbawieni dostępu do informacji innej niż rządowa”.  Sprawa ta ma zasadnicze znaczenie z punktu widzenia przyszłości demokracji w Polsce, przeprowadzania kolejnych wyborów i postrzegania Polski na świecie jako państwa demokratycznego  — podkreślili autorzy listu. Z tego powodu - jak zaznaczyli - „należy do niej podejść inaczej niż do wielu innych sporów politycznych”.  W związku z tym zwracamy się do Pana w dwóch sprawach. Po pierwsze - o udział we wspólnym spotkaniu przedstawicieli ugrupowań parlamentarnych organizowanym przez Kluby Koalicji Obywatelskiej, PSL i Lewicy zaplanowanym na wtorek, 16 lutego  — zwrócili się do Gowina liderzy KO. Przedmiotem tego spotkania - według nich - będą „kwestie wolności słowa w Polsce w kontekście przedłożonego projektu ustawy”.  Proponujemy, by wspólnie zastanowić się, jak zapobiec wprowadzeniu w życie ustawy, która niechybnie stanie się źródłem wielu problemów dla naszego kraju w przyszłości  — napisali autorzy listu. Liderzy KO zwrócili się ponadto do wicepremiera o „zatrzymanie prac” nad ustawą dotyczącą podatku od reklam.  Dzisiaj wiele w tej sprawie zależy od Pana i kierowanej przez Pana partii. Kwestia ta jest ściśle związana także z Pana misją jako członka rządu odpowiedzialnego za sprawy przedsiębiorczości. Przyjmujemy, że deklaracje polityków Porozumienia o uznaniu dla zasad wolnego rynku i pluralizmu politycznego w Polsce oddawały Wasze poglądy. Dzisiaj wzrok wielu Polek i Polaków o demokratycznych przekonaniach jest zwrócony właśnie na parlamentarzystów z Pańskiego ugrupowania  — czytamy w liście. Pod listem podpisali się liderzy: PO Borys Budka, Nowoczesnej Adam Szłapka, Inicjatywy Polska Barbara Nowacka, Zielonych - Małgorzata Tracz i Wojciech Kubalewski, a ponadto przewodniczący klubu KO Cezary Tomczyk oraz poseł KO Paweł Kowal. Nie prowadzimy rozmów z opozycją i nie planujemy również brać udziału w proponowanych przez opozycję konsultacjach  — tak rzeczniczka Porozumienia Magdalena Sroka odniosła się w piątek w rozmowie z PAP do propozycji KO dotyczącej konsultacji projektu ustawy o podatku od reklam. W czwartek Gowin we wpisie na Twitterze podkreślił, że jego ugrupowanie konsultuje stanowisko ws. projektu wyłącznie z ekspertami i partnerami ze Zjednoczonej Prawicy, czyli PiS i Solidarną Polską. Wcześniej Porozumienie poinformowało, że projekt nie był z partią konsultowany.  Porozumienie Jarosława Gowina z niepokojem analizuje projekt nowego podatku od mediów. Projekt ten na żadnym etapie nie był z nami konsultowany  — napisano w środowym oświadczeniu ugrupowania. CZYTAJ RÓWNIEŻ: Rzecznik Porozumienia zaprzecza: Gowin nie spotkał się z Tuskiem i nie prowadzi rozmów z opozycją ws. podatku od reklam W piątek wieczorem odbędzie się posiedzenie zarządu Porozumienia, w trakcie którego politycy związani z obozem Jarosława Gowina mają rozmawiać m.in. o projekcie ustawy o podatku od reklam. Według nieoficjalnych informacji PAP, zarząd może zarekomendować sprzeciw wobec projektu. Tematami będą sprawy bieżące, czyli sytuacja w ugrupowaniu oraz oczywiście projekt ustawy o podatku od reklam  — powiedział PAP jeden z polityków partii. Porozumienie opowiada się za sprawiedliwymi podatkami, ale ta propozycja nie spełnia naszym zdaniem swoich założeń. Projekt miał nakładać podatki na międzynarodowe korporacje, a może uderzyć w krajowe media. W związku z tym prawie wszyscy posłowie Porozumienia są jej przeciwni  — dodał. Robert Anacki, wiceprezes Porozumienia oraz doradca wicepremiera, lidera partii Jarosława Gowina mówił PAP, że Porozumienie zgadza się kierunkowo co do konieczności opodatkowania BigTech.  Będziemy jednak wnosić nasze uwagi do zaproponowanego projektu, wskazując, że wprowadzenie tych rozwiązań będzie bezskuteczne w przypadku tych największych medialnych dostawców, takich jak Google, czy Facebook. Takie spółki realizują płatności za reklamy poprzez spółki zarejestrowane np. w Irlandii, dlatego nie wyobrażam sobie jak polskie prawodawstwo miałoby to uregulować  — mówił polityk. Druga sprawa - dodał - to analizy, które przeprowadziło Porozumienie, pokazujące, że będzie to również bezskuteczne w wypadku dużych polskich podmiotów medialnych, gdyż mogą one przekształcać się w ten sposób, aby w obszarze funkcjonującego prawa optymalizować tak swoją strukturę organizacyjną, by ich wypływy z ich budżetu (proponowana danina) były jak najmniejsze. W efekcie wprowadzenie proponowanych rozwiązań uderzy w tych najmniejszych graczy. Na piątkowym zarządzie najprawdopodobniej zostanie podjęta uchwała sprzeciwiająca się proponowanym rozwiązaniom ws. opodatkowania mediów, bo de facto zaproponowane przepisy będą bezskuteczne wobec dużych koncernów - tzw. BigTech, a także nie do udźwignięcia dla małych lokalnych redakcji, a także pism branżowych, będących częścią dużych podmiotów medialnych. Przedstawimy nasze uwagi i pomysły, tak by rozwiązania były skuteczne w kontekście poboru i symetryczne - traktowały równo duże koncerny i mniejsze media. Będziemy sugerować koalicjantom ze Zjednoczonej Prawicy takie rozwiązania, które mogłyby być przedstawione na forum UE, tam przyjęte i zaimplementowane przez wszystkie unijne kraje  — mówił PAP Anacki. Inny polityk Porozumienia zaznaczał, że na chwilę obecną trudno ocenić, czy podczas posiedzenia zarządu zostanie podjęta uchwała w sprawie projektu ustawy czy wydane zostanie wyłącznie oświadczenie.  Projekt nie trafił jeszcze na posiedzenie rządu, na razie jest w fazie konsultacji i zobaczymy jaki będzie jego ostateczny kształt. W obecnym kształcie uważamy, że nie spełnia on swoich założeń  — zaznaczył. Według informacji PAP, na tym etapie prezes ugrupowania Jarosław Gowin nie zamierza podejmować żadnych kroków w sprawie projektu ustawy ze względu na to, że nie wiadomo, kiedy projekt trafi na posiedzenie rządu. Inny z polityków przekonywał w rozmowie z PAP, że wszyscy posłowie związani z Jarosławem Gowinem zagłosują przeciw projektowi, jeśli w takiej formie trafi on pod obrady Sejmu.  Jeśli dojdzie do głosowania nad tym projektem w takim kształcie w Sejmie, to wszyscy posłowie prawdziwego Porozumienia zagłosują przeciw. Mieliśmy już takie sytuacje, kiedy obowiązywała dyscyplina głosowania i tutaj można spodziewać się podobnej sytuacji  — powiedział PAP jeden z członków zarządu partii. Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek ma trafić m.in. do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Rząd zastrzega, że projekt jest na razie z fazie konsultacji. Rzecznik rządu Piotr Müller podkreślał w środę w TVP Info, że obecnie trwa etap prekonsultacji dotyczących projektu wprowadzenia składki z reklam, który potrwa do 16 lutego. Podkreślił, że „to jest podatek, opłata, która została wprowadzona w wielu innych krajach Unii Europejskiej”. Podał w tym kontekście przykład m.in. Francji i Belgii. Ministerstwo Finansów jest otwarte na dialog z przedstawicielami mediów - poinformował w środę PAP resort. MF liczy, że w sprawie projektu dotyczącego składki od reklam, wspólnie z rynkiem zostaną wypracowane rozwiązania akceptowalne dla wszystkich.  xyz/PAP
SP chce przyspieszenia prac nad uchwałą ws. Nord Stream 2. "Zasadne jest, aby została przyjęta ponad podziałami"^Zespół wPolityce.pl^2021-02-12 13:38:03.055438+01:00^https://wpolityce.pl/polityka/538936-sp-chce-przyspieszenia-prac-nad-uchwala-ws-nord-stream-2^Solidarna Polska chce, aby na najbliższym posiedzeniu Sejmu została przyjęta uchwała wzywająca Niemcy do zaprzestania budowy Nord Stream 2; w piątek zostanie złożony wniosek do marszałek Sejmu o przyspieszenie prac nad projektem uchwały - poinformował poseł Solidarnej Polski, wiceszef resortu środowiska Jacek Ozdoba. W dniu dzisiejszym składamy wniosek do pani marszałek Elżbiety Witek o przyspieszenie procedowania uchwały, która od września leży w Sejmie w sprawie wezwania Republiki Federalnej Niemiec do natychmiastowego zaprzestania budowy antyeuropejskiego projektu o nazwie Nord Stream 2  — mówił na piątkowej konferencji wiceszef resortu klimatu i środowiska. Ozdoba dodał, że treść projektu uchwały została wcześniej omówiona z PiS i Porozumieniem. Wiceszef resortu środowiska przypomniał o krytycznym stanowisku polskiego rządu, USA i Parlamentu Europejskiego wobec Nord Stream 2. Uchwała, o której mówimy jest przede wszystkim wyrazem solidarności z Europą, bo Nord Stream 2 to nie jest projekt, który jest skierowany tylko przeciwko Polsce, ale przeciwko całej wspólnocie europejskiej, dlatego zasadne jest, aby na najbliższym posiedzeniu Sejmu taka uchwała została przyjęta ponad podziałami i Sejm wyraził swój stanowczy sprzeciw tego antyeuropejskiego projektu  — mówił Ozdoba. Najbliższe posiedzenie Sejmu zaplanowane jest na 24 i 25 lutego. mm/PAP
TYLKO U NAS. Czy Hennig-Kloska miała przejść do Polski 2050? Pytamy samą posłankę i inne osoby z kierownictwa Nowoczesnej^Zespół wPolityce.pl^2021-02-12 13:13:30.455740+01:00^https://wpolityce.pl/polityka/538940-tylko-u-nas-czy-hennig-kloska-miala-przejsc-do-polski-2050^Czy posłanka Nowoczesnej Paulina Hennig-Kloska miała przejść do Polski 2050? Informacje na temat takiego transferu pojawiły się w mediach, ale ostatecznie do niego nie doszło. Czy jednak prawdą jest, że w ogóle był rozważany? Portal wPolityce.pl zapytał sama zainteresowaną, a także innych ważnych polityków Nowoczesnej, czy coś było na rzeczy. CZYTAJ TAKŻE: — TYLKO U NAS. Zgrzyt w relacjach Nowoczesnej z Platformą. Czy posłowie .N utworzą nowe koło? „Nic nie jest przesądzone” — Napięcia w Koalicji Obywatelskiej. Powstrzymano transfer z Nowoczesnej. „Paulina dosłownie uciekła Hołowni sprzed ołtarza” Portal wPolityce.pl zapytał Paulinę Hennig-Kloskę, czy to prawda, że była namawiana na transfer do Polski 2050 Szymona Hołowni. Temat został wczoraj zamknięty. Nie zamierzam o tym na razie w ogóle rozmawiać z dziennikarzami. Powiedziałam wczoraj, co miałem do powiedzenia w tym temacie — odpowiedziała posłanka Nowoczesnej. Zapytaliśmy także Katarzynę Lubnauer, byłą przewodniczącą Nowoczesnej, obecnie należąca do zarządu partii, czy wcześniej docierały do niej informacje, że Paulina Hennig-Kloska może przejść do Polski 2050 Szymona Hołowni. Plotek nie komentuje. Jak widać nie przeszła, jest członkiem Nowoczesnej — mówi. Dopytana, czy jest przekonana o lojalności Pauliny Hennig-Kloski względem Nowoczesnej, odpowiada: Jestem przekonana, że Paulina z nami zostaje. Wiceszef Nowoczesnej, Jerzy Meysztowicz, w rozmowie z portalem wPolityce.pl podkreśla, że nie było wcześniej mowy o tym, że Paulina Hennig-Kloska może chcieć zmienić klub. Nie było w ogóle o tym mowy. Uczestniczyła w pracach zarządu, także wydaje mi się, że ktoś zrobił dużo zamieszania, kompletnie bezpodstawnie. Może odwołanie tej konferencji nie było wynikiem odmowy Pauliny Hennig-Kloski, tylko Tomasza Zimocha. Sytuacja jest jednoznaczna, Paulina zdementowała te pogłoski — zaznacza. as
Prezydent powołał Radę ds. Ochrony Zdrowia: Zaczynamy pracę od wielkiego wyzwania, jakim jest pandemia Covid-19^Zespół wPolityce.pl^2021-02-12 13:11:25.302666+01:00^https://wpolityce.pl/polityka/538937-prezydent-powolal-rade-ds-ochrony-zdrowia^Rada ds. Ochrony Zdrowia zaczyna pracę od wielkiego wyzwania, jakim jest pandemia Covid-19; liczę, że wkrótce pokonamy pandemię i zajmiemy się naprawianiem kolejnych obszarów ochrony zdrowia w Polsce - mówił na inaugurującym posiedzeniu Rady prezydent Andrzej Duda. CZYTAJ RÓWNIEŻ: Prezydent Duda powoła w piątek Radę Ochrony Zdrowia. To efekt „przeformułowania” dotychczasowej pracy Narodowej Rady Rozwoju Prezydent powołał w piątek Radę ds. Ochrony Zdrowia w ramach Narodowej Rady Rozwoju. Zaczynamy pracę Rady ds. Ochrony Zdrowia od momentu, w którym spotykamy się z wielkim wyzwaniem. Tym wielkim wyzwaniem jest pandemia Covid-19, tym wielkim wyzwaniem jest pokonanie pandemii, które - jak sądzę - przede wszystkim jest możliwe poprzez zrealizowanie Narodowego Programu Szczepień  — mówił prezydent Duda podczas inaugurującego posiedzenia Rady.                           Prezydent wskazywał, że choć walka z pandemią będzie istotnym punktem prac Rady przez najbliższy czas, to ma nadzieję, że nie będzie to jedyny punkt, którym Rada będzie zajmowała się w najbliższych pięciu latach. Liczę na to, że pokonamy pandemię wkrótce i będziemy mogli się zająć analizowaniem i naprawianiem kolejnych obszarów ochrony zdrowia w Polsce, włącznie z dużymi, systemowymi zmianami, nad którymi będziemy pracowali w ścisłej konsultacji z Ministerstwem Zdrowia. Bardzo na tę współpracę przez najbliższe lata liczę  — mówił. Powołanym członkom Rady ds. Ochrony Zdrowia dziękował za przyjęcie zaproszeń do pracy w tym gremium.  To jest praca dla Rzeczypospolitej Polskiej i za to państwu ogromnie, ogromnie, z całego serca dziękuję  — dodał.
Minister Wójcik: Chciałbym, aby Marcin Warchoł był jedynym kandydatem prawicy na prezydenta Rzeszowa^Notujemy ...^2021-02-12 12:05:26.103748+01:00^https://wpolityce.pl/polityka/538925-wybory-na-prezydenta-rzeszowa-minister-wojcik-komentuje^Chciałbym, żeby wiceminister sprawiedliwości Marcin Warchoł był jedynym kandydatem prawicy na prezydenta Rzeszowa, bardzo nam na tym zależy; ale to, czy Prawo i Sprawiedliwość wystawi innego kandydata, to decyzja tej partii - podkreślił wiceszef Solidarnej Polski, minister w KPRM Michał Wójcik. CZYTAJ TAKŻE: — NASZ WYWIAD. Marcin Warchoł: Od dzisiaj moją partią jest Rzeszów. W mieście nie ma miejsca na politykę, tylko na ciężką pracę — SP popiera Warchoła w staraniach o prezydenturę Rzeszowa. Prezydium uszanowało decyzję, że będzie kandydatem niezależnym — Szykuje się konkurent dla wiceministra Warchoła. Były poseł Kukiz‘15 deklaruje chęć startu w wyborach na prezydenta Rzeszowa O zapowiadaną kandydaturę Marcina Warchoła, polityka Solidarnej Polski, na prezydenta Rzeszowa Wójcik pytany był w piątek w RMF FM. W środę rezygnację z tej funkcji z przyczyn zdrowotnych ogłosił Tadeusz Ferenc. Jednocześnie jako osobę, która mogłaby zostać jego następcą wskazał właśnie Warchoła. Wiceminister zadeklarował, że będzie kandydatem bezpartyjnym. Wójcik wyraził nadzieję, że Warchoł zostanie prezydentem Rzeszowa i „będzie takim dobrym zarządcą różnych spraw tego miasta, jak był pan prezydent Ferenc przez 18 lat”.  To, że opuścił Solidarną Polskę, to nie jest nic nadzwyczajnego  — dodał. Na pytanie, co jeśli PiS wystawi swojego kandydata na prezydenta Rzeszowa, minister odparł: „Mam nadzieję, że pan minister Warchoł będzie jedynym kandydatem z prawej strony”.  Jeżeli (PiS) wystawi kandydata, no to wystawi  — dodał. Chciałbym, żeby Marcin Warchoł był jedynym kandydatem prawicy, bardzo nam na tym zależy, ale to jest decyzja Prawa i Sprawiedliwości. To nie jest moja decyzja przecież — podkreślił minister. Pytany, czy wystawienie teraz kandydata „uważa za właściwy sposób załatwiania spraw w koalicji”, Wójcik ocenił, że takie sformułowania są niepotrzebne, a relacja PiS i SP jest bardzo dobra. Wójcik w rozmowie z RMF FM pytany był także o konflikt wewnątrz Porozumienia, jednego z koalicjantów w ramach Zjednoczonej Prawicy. W ostatnim czasie w Porozumieniu doszło do sporu w kwestii kierownictwa ugrupowaniem. Z partii tej wykluczeni zostali Kamil Bortniczuk i Adam Bielan za łamanie statutu. Sami twierdzą, że to wykluczenie jest niezgodne ze statutem. Niezgodnie ze statutem ich zdaniem został też uzupełniony zarząd partii. Twierdzą ponadto, że kadencja prezesa Porozumienia Jarosława Gowina skończyła się w kwietniu 2018 roku. Tydzień temu większość parlamentarzystów partii w oświadczeniu udzieli poparcia Gowinowi „jako wybranemu demokratycznie i bez głosów sprzeciwu prezesowi zarządu krajowego”. Minister Wójcik wyraził nadzieję, że konflikt w Porozumieniu zostanie rozwiązany, bo - jak dodał - „nazwa tego ugrupowania do czegoś zobowiązuje”. Odnosząc się do doniesień medialnych, że lider Porozumienia Jarosław Gowin miał spotykać się z przedstawicielami PO - czemu sam polityk zaprzecza - minister zaznaczył, że nie ma wiedzy, aby do takich spotkań dochodziło. Wójcik zapytany też został o zaproponowany przez Ministerstwo Finansów projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Sprzeciw wobec proponowanych przepisów wyrażają przedstawiciele części mediów prywatnych. Porozumienie Gowina w środę oświadczyło, że projekt ten nie był konsultowany z tą partią. W czwartek wyjaśniło, że konsultuje propozycję z ekspertami i partnerami z Zjednoczonej Prawicy. CZYTAJ TAKŻE: SP też nie wiedziała? Wójcik zapytany o podatek od reklam: Dopiero wczoraj zapoznawałem się, o co chodzi w tym całym sporze Minister zapytany czy z Solidarną Polską konsultowano sprawę projektu, powiedział, że jako wiceprezes SP ze szczegółowymi rozwiązaniami i „o co tak naprawdę chodzi w całym tym sporze” zapoznawał się w czwartek.  Wczoraj wieczorem mieliśmy spotkanie poszerzonego prezydium Solidarnej Polski. Ustaliliśmy, że skontaktujemy się z ekspertami, którzy znają się na tej tematyce i swoje stanowisko co do tej propozycji resortu finansów dopiero przedstawimy  — zapowiedział. SP, jak tłumaczył, na dziś nie ma w tej sprawie stanowiska.  Kierunkowo te zmiany są potrzebne, natomiast w szczegółach wyrażane są wątpliwości. Zresztą, i my również mamy swoje wątpliwości co do tego  — dodał Wójcik.  W internetowej części rozmowy Michał Wójcik m.in. przyznał, że Solidarna Polska popiera projekt budowy elektrowni atomowej w Polsce. Popieramy, oczywiście — mówił. Z kolei zapytany, jak wyobrażałby sobie karanie Facebooka czy Twittera za ewentualnie naruszenie przepisów po wejściu w życie ustawy o wolności słowa, odpowiedział: Jeżeli będzie w porządku prawnym ustawa o wolności, to każdy będzie musiał jej przestrzegać. tkwl/PAP/RMF FM
Gorąco wokół wyroku ws. Grabowskiego i Engelking! "GW" publikuje list w obronie historyków. Internauci żądają przeprosin^Zespół wPolityce.pl^2021-02-12 11:46:09.990539+01:00^https://wpolityce.pl/polityka/538920-goraco-wokol-wyroku-ws-grabowskiego-i-engelking^Sąd Okręgowy w Warszawie orzekł we wtorek, że prof. Barbara Engelking i prof. Jan Grabowski mają przeprosić za informacje z książki „Dalej jest noc”. „Gazeta Wyborcza” opublikowała oświadczenie w obronie historyków, z kolei internauci przypominają wywiad Grabowskiego sprzed trzech lat, w którym stwierdził m.in.: „Pomagaliśmy Niemcom zabijać Żydów”. CZYTAJ RÓWNIEŻ: — Jest wyrok ws. książki Barbary Engelking i Jana Grabowskiego. Mają przeprosić za kłamstwa w książce „Dalej jest noc” — TYLKO U NAS. Prof. Żaryn o wyroku ws. książki Engelking i Grabowskiego: Wolność nie polega na tym, by czuć się bezkarnym w kłamaniu — TYLKO U NAS. Prof. Polak komentuje wyrok ws. książki „Dalej jest noc”: „Szkoda, że sąd nakazał tylko przeprosiny” Badaczy Holokaustu pozwała Filomena Leszczyńska, której stryj - sołtys wsi Malinowo Edward Malinowski - został w książce „Dalej jest noc. Losy Żydów w wybranych powiatach okupowanej Polski” fałszywie pomówiony o ograbienie Żydówki i współpracę z Niemcami podczas II wojny światowej. W sprawę zaangażowała się Fundacja Reduta Dobrego Imienia, która wspierała powódkę. Jej prezes Maciej Świrski podkreślił po jednej z rozpraw, że z akt sądowych sprawy z lat 50. wynika, iż Edward Malinowski w czasie okupacji nie donosił na Żydów, ale ich ukrywał i pomagał im przez całą wojnę. Wyrok jest nieprawomocny. W „Gazecie Wyborczej” ukazało się oświadczenie podpisane m.in. przez Hilę Marcinkowską, przewodnicząca Rady Związku Gmin Wyznaniowych Żydowskich w RP czy Michaela Schudricha, Naczelnego Rabina RP. Mimo że materia jest nad wyraz skomplikowana i w grę wchodzą rozmaite interpretacje źródeł historycznych, sąd nakazał przeproszenie powódki. Mimo wszystko taka decyzja budzi zdziwienie — czytamy w oświadczeniu. Chcemy jednocześnie podkreślić, że historycy w swojej pracy badawczej muszą mieć pewność korzystania z wolności do prowadzenia badań w sposób nieskrępowany. Nie mogą obawiać się ewentualnych represji na drodze sądowej. Nasz głęboki niepokój budzi zastępowanie dyskursu historycznego drogą sądową inicjowaną lub wspieraną przez organizacje finansowane ze środków publicznych — dodają autorzy. Co charakterystyczne, oświadczenie nie odnosi się wprost do meritum sprawy. Jak autorzy oświadczenia odnoszą się do tego, że Engelking i Grabowski zostali oskarżeni o kłamstwo, a sąd nakazał przeproszenie Filomeny Leszczyńskiej? Tego nie wiemy. W sieci trwa gorąca debata o wyroku sądu oraz postawie Grabowskiego i Engelking. Internauci przypominają słowa historyka sprzed trzech lat. Mówił on wtedy w „Gazecie Wyborczej”: Pomagaliśmy Niemcom zabijać Żydów. Namawiają również historyków do wykonania wyroku i przeproszenia Filomena Leszczyńskiej. Grabowski, #przeprosbabcie
Rzecznik Porozumienia zaprzecza: Gowin nie spotkał się z Tuskiem i nie prowadzi rozmów z opozycją ws. podatku od reklam^Zespół wPolityce.pl^2021-02-12 10:31:12.014344+01:00^https://wpolityce.pl/polityka/538907-sroka-gowin-nie-rozmawia-z-opozycja-ws-podatku-od-reklam^Dementuję, żadnych rozmów z opozycją na temat projektu dotyczącego opodatkowania reklam nie było - mówiła w piątek rzeczniczka Porozumienia Magdalena Sroka. Zaprzeczyła też, by prezes Porozumienia Jarosław Gowin planował udział w konsultacjach zaproponowanych w tej sprawie przez PO. CZYTAJ RÓWNIEŻ: — TYLKO U NAS. Porozumienie nie wiedziało o podatku od reklam? Bielan: Oczywiście, że ten projekt był konsultowany z Gowinem — NASZ NEWS. Nowe informacje o kontaktach Gowina z Tuskiem. Do spotkania miało dojść w zamkniętym warszawskim hotelu — Nerwowa reakcja Gowina na ustalenia wPolityce.pl o jego spotkaniu z Tuskiem: „Spokojnie - prawnicy już pracują nad pozwem” Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek ma trafić m.in. do NFZ, a także na Narodowy Fundusz Ochrony Zabytków i nowo utworzony Fundusz Wsparcia Kultury i Dziedzictwa Narodowego w Obszarze Mediów. Znaczna część prywatnych mediów w środę protestowała we wspólnej akcji „Media bez wyboru”, będącej odpowiedzią na zapowiedź przygotowania przez rząd tego projektu. Konsultacje w sprawie zablokowania projektowanego przez rząd podatku zapowiedział w czwartek szef PO Borys Budka. Do konsultacji, według zapowiedzi Budki, zaproszeni zostaną również wicepremier, szef Porozumienia Jarosław Gowin oraz lider ruchu Polska 2050 Szymon Hołownia. Sroka, pytana w piątek w Radiu Zet, jak Porozumienie zachowa się w tej sprawie podkreśliła, że w jej ocenie projekt dotyczący opodatkowania mediów jest zły. Zaznaczyła jednak, że Porozumienie zawsze było za opodatkowaniem międzynarodowych internetowych gigantów, którzy unikają płacenia w Polsce podatków.  Z pewnym rozczarowaniem patrzymy na zapisy tego projektu, bo on na pewno tego nie osiągnie  — zaznaczył. Jak dodała, dla niej, jak większości parlamentarzystów Porozumienia projekt PiS w obecnym kształcie jest nie do przyjęcia. Sroka poinformowała, że wieczorem zaplanowane jest posiedzenie zarządu partii, który będzie debatował m.in. nad tą kwestią.  Po posiedzeniu będziemy mogli jasno powiedzieć, jak odnosimy się do tego projektu, który jest w najwcześniejszej fazie konsultacji  — dodała. Zaprzeczyła, by Gowin planował wzięcie udziału w konsultacjach zaproponowanych przez szefa PO Borysa Budkę.  Konsultacje w tej chwili z opozycją nie są potrzebne. To, czy projekt stanie w ogóle pod obrady Sejmu, zależy jeszcze od Rady Ministrów  — mówiła. Dementuję, żadnych rozmów z opozycją na temat projektu ustawy dotyczącego opodatkowania mediów nie było  — podkreśliła. Sroka zapytana, czy Gowin spotkał się ostatnio z b. premierem Donaldem Tuskiem, wskazała, że pogłoski sugerujące, ze do takiego spotkania doszło są kłamstwem wypuszczanym przez środowiska, którym może zależeć na rozbiciu koalicji Zjednoczonej Prawicy.  Dementuję, Jarosław Gowin nie spotkał się z Donaldem Tuskiem  — oświadczyła. Zapytana, iloma „szablami” dysponuje obecnie Gowin, Sroka wskazała na 13 posłów i dwóch senatorów. Komentując z kolei działania europosła Adama Bielana, wykluczonego ostatnio z Porozumienia, oceniła, że mają one osłabić partię. Wskazała też, że Bielanowi może chodzić o pieniądze z partyjnej subwencji. W ostatnim czasie się konflikt w Porozumieniu. Niektórzy działacze partii - m.in. europoseł Adam Bielan i poseł Kamil Bortniczuk - podnosili, że w październiku ub.r. zarząd partii, rozszerzony na wniosek Jarosława Gowina, uzupełniony został niezgodnie ze statutem. Pojawiły się też opinie, że formalnie kadencja Jarosława Gowina jako szefa Porozumienia skończyła się w kwietniu 2018 r., bo na nadzwyczajnym kongresie Porozumienia jesienią 2017 r. wybrane zostały inne władze partii, ale nie prezes. W piątek poinformowano, że decyzją krajowego sądu koleżeńskiego Bielan oraz Bortniczuk zostali wykluczeni z Porozumienia z powodu wielokrotnego złamania statutu partii. Z kolei Bielan i część działaczy Porozumienia stoją na stanowisku, że wykluczenie to jest niezgodne właśnie ze statutem partii, a źródłem całej sprawy jest to, że kadencja *Gowina jako szefa Porozumienia skończyła się trzy lata temu. Bielan twierdzi też, że w tej sytuacji - zgodnie ze statutem partii - obowiązki prezesa przejmuje szef Konwencji Krajowej Porozumienia, którym jest on. xyz/PAP
TYLKO U NAS. KE ponagla polski parlament ws. ratyfikacji Funduszu Odbudowy. List do marszałków Sejmu i Senatu^Zespół wPolityce.pl^2021-02-12 09:55:05.488746+01:00^https://wpolityce.pl/polityka/538902-tylko-u-nas-ke-ponagla-ws-ratyfikacji-funduszu-odbudowy^Portal wPolityce.pl dotarł do listu przedstawicieli Komisji Europejskiej do marszałek Sejmu Elżbiety Witek oraz marszałka Senatu Tomasza Grodzkiego. KE ponagla w nim polski parlament w sprawie ratyfikacji Funduszu Odbudowy. „Zatwierdzenie wspomnianej decyzji przez parlamenty narodowe potwierdzi legitymację demokratyczną tego nowatorskiego wniosku” - czytamy w dokumencie. Przedstawiciele Komisji Europejskiej - wiceszef KE Maroš Šefčovič oraz komisarz ds. budżetu i administracji Johannes Hahn - przekonują w liście, że ratyfikacja Funduszu Odbudowy ma kluczowe znaczenie dla „ożywienia gospodarczego w Europie”. Zachęcają marszałek Sejmu Elżbietę Witek i marszałka Senatu Tomasza Grodzkiego do jak najszybszego przyjęcia tego instrumentu. Bylibyśmy zatem wdzięczni za Pani/Pańskie dalsze pełne wsparcie tak, by ratyfikacja decyzji zgodnie z polskimi wymogami konstytucyjnymi mogła zakończyć się jak najszybciej — czytamy w liście. Zatwierdzenie wspomnianej decyzji przez parlamenty narodowe potwierdzi legitymację demokratyczną tego nowatorskiego wniosku — dodają przedstawiciele KE.    List KE / autor: KE      List KE / autor: KE   xyz
Już zapomniał o niedawnej klapie? Budka chce rządu technicznego i przedterminowych wyborów: Jestem w kontakcie z Tuskiem^Zespół wPolityce.pl^2021-02-12 09:20:24.632037+01:00^https://wpolityce.pl/polityka/538896-budka-chce-rzadu-technicznego-jestem-w-kontakcie-z-tuskiem^Wreszcie czas powiedzieć: „sprawdzam” w polityce. Mówię wyraźnie: każdy szef partii musi zrobić krok do tyłu, jeśli mamy coś budować wspólnie. Ja się tego nie boję, ja to nawet deklaruję - mówi weekendowemu „Polska Times.pl” Borys Budka, przewodniczący Platformy Obywatelskiej. CZYTAJ RÓWNIEŻ:  — Kandydaci opozycji w wyborach prezydenckich? Badani wskazali Hołownię i Trzaskowskiego. „Tusk jest przeszłością”. SONDAŻ — NASZ NEWS. Nowe informacje o kontaktach Gowina z Tuskiem. Do spotkania miało dojść w zamkniętym warszawskim hotelu — Nerwowa reakcja Gowina na ustalenia wPolityce.pl o jego spotkaniu z Tuskiem: „Spokojnie - prawnicy już pracują nad pozwem” Jestem w stałym kontakcie z Donaldem Tuskiem i we wszystkich rozmowach powtarza jedno: współpraca opozycji, szukanie tego co nas łączy jest najważniejsze  — wskazuje Budka w rozmowie z „Polska Times.pl”. Przewodniczący Platformy Obywatelskiej zwraca uwagę, że Tusk jest „wielkim zwolennikiem wspólnych opozycyjnych działań, wspólnej listy”.  Myślę, że jego wypowiedzi publiczne potwierdzają kierunek, który obraliśmy w Platformie  — dodaje. Jak mówi Budka gazecie, wreszcie czas powiedzieć: „sprawdzam” w polityce.  Odpowiedzieć sobie na pytanie, czy ktoś w niej jest dlatego, by zmienić Polskę, odbudowywać państwo bezpieczne, nowoczesne, stabilne i przewidywalne, czy ktoś w tej polityce jest tylko po to, aby budować własną karierę  — wskazuje. Mówię wyraźnie: każdy szef partii musi zrobić krok do tyłu, jeśli mamy coś odbudować wspólnie  — stwierdza Budka w wywiadzie dla dziennika. Jak dodaje, nie boi się tego.  Ja nawet to deklaruję  — podkreśla przewodniczący PO. Dlatego - jak dodaje - nie rozmawia „o stołkach”.  Rozmawiam o tym, co dobrego możemy wspólnie zrobić — mówi gazecie. Jestem gotowy na to, by stworzyć w tym parlamencie rząd techniczny, który doprowadzi do wcześniejszych wyborów, a wcześniej odpolityczni polskie służby i prokuraturę oraz wyjaśni w trybie komisji śledczych największe afery obecnej władzy  — deklaruje Budka. Zdaniem Budki „Polacy zobaczyli, że państwo jest w rozsypce”, a „Kaczyński stosuje typową dla siebie broń, czyli skrajną polaryzację”. W ocenie Budki szef PiS Jarosław Kaczyński „nigdy nie traktuje w sposób partnerski” swoich koalicjantów.  Nawet jeśli rozmawia z Ziobro czy Gowinem, bo tak musi uczynić w danym momencie, to nie są oni dla niego partnerami  — przekonuje w rozmowie z dziennikiem. xyz/PAP
SP też nie wiedziała? Wójcik zapytany o podatek od reklam: Dopiero wczoraj zapoznawałem się, o co chodzi w tym całym sporze^Zespół wPolityce.pl^2021-02-12 08:28:44.312757+01:00^https://wpolityce.pl/polityka/538891-wojcik-nie-mam-wiedzy-zeby-doszlo-do-konsultacji-z-sp^Nie mam wiedzy, żeby doszło do konsultacji z Solidarną Polską ws. podatku od reklam. Dopiero wczoraj zapoznawałem się, o co tak naprawdę chodzi w tym całym sporze — powiedział na antenie RMF FM Michał Wójcik, minister w KPRM, wiceszef Solidarnej Polski. CZYTAJ RÓWNIEŻ: Porozumienie zabiera głos ws. podatku od reklam: Z niepokojem analizujemy ten projekt. Na żadnym etapie nie był z nami konsultowany CZYTAJ TAKŻE: TYLKO U NAS. Porozumienie nie wiedziało o podatku od reklam? Bielan: Oczywiście, że ten projekt był konsultowany z Gowinem Prowadzący rozmowę nawiązał do stanowiska Porozumienia, które twierdzi, że projekt ws. podatku od reklam nie był konsultowany z Jarosławem Gowinem. Padło pytanie, czy rozwiązania konsultowano z Solidarną Polską. Nie mam wiedzy, żeby do takich konsultacji doszło. Przeciwnie, ja na przykład jako wiceprezes Solidarnej Polski, wczoraj dopiero zapoznawałem się powoli, o co tak naprawdę chodzi w tym całym sporze — odparł Wójcik. Minister poinformował, że w czwartek wieczorem doszło do spotkania poszerzonego prezydium partii. Ustaliliśmy, że skontaktujemy się z ekspertami, którzy znają się na tej tematyce i swoje stanowisko co do tej propozycji resortu finansów dopiero przedstawimy — powiedział. Minister stwierdził, że o takich rozwiązaniach podatkowych mówiono od kilku lat, lecz podkreślił przy tym, że „tak naprawdę powinna to rozstrzygnąć UE”. Ostatecznie padło pytanie, czy ukrywano ten projekt przed partią Zbigniewa Ziobry. Nie, o szczegółowych rozwiązaniach. Jest tam na tyle dużo wątpliwości, że zapoznawałem się m.in. z systemami innych krajów. (…) Gdyby w UE ten problem rozwiązano, to byłaby dyrektywa i nie byłoby dyskusji na ten temat — odpowiedział Wójcik. Czy Solidarna Polska poprzez projekt? Na dzisiaj mogę powiedzieć, że my nie mamy stanowiska. Kierunkowo te zmiany są potrzebne, natomiast w szczegółach wyrażane są wątpliwości. I my również mamy swoje wątpliwości co do tego. Mogę powiedzieć, jest czas prekonsultacji — powiedział. olnk/RMF FM
Kandydaci opozycji w wyborach prezydenckich? Badani wskazali Hołownię i Trzaskowskiego. "Tusk jest przeszłością". SONDAŻ^Zespół wPolityce.pl^2021-02-12 08:06:59.453081+01:00^https://wpolityce.pl/polityka/538889-wyborcy-opozycji-trzaskowski-lub-holownia-na-prezydenta^Prezydenta Warszawy Rafała Trzaskowskiego (37 proc.) i rosnącego w polityczną siłę byłego prezentera telewizyjnego Szymona Hołownię (36 proc.) wskazali Polacy jako preferowanych kandydatów opozycji w wyborach prezydenckich - wynika z sondażu Instytutu Badań Pollster dla „Super Expressu”, opublikowanego w piątkowym wydaniu gazety. CZYTAJ TAKŻE: NASZ SONDAŻ. Kto jest liderem opozycji? Szymon Hołownia i Rafał Trzaskowski deklasują rywali. Bardzo słaby wynik Borysa Budki. SPRAWDŹ wyniki Jak pisze „Super Express”, „szykuje się naprawdę zacięty pojedynek”. Na ringu w dwóch narożnikach: prezydent Warszawy Rafał Trzaskowski i rosnący w polityczną siłę były prezenter telewizyjny Szymon Hołownia - wyjaśnia gazeta, cytując wyniki sondażu, który zrealizował na jej zlecenie Instytut Badań Pollster. Na pytanie kto powinien być kandydatem opozycji w następnych wyborach prezydenckich, 37 proc. respondentów wskazało na Rafała Trzaskowskiego, 36 proc. na Szymona Hołownię. Donald Tusk uzyskał 10-proc. poparcie badanych, Władysław Kosiniak-Kamysz zyskał 8 proc. wskazań. Kolejne miejsce zajęli ex-aequo: Włodzimierz Czarzasty, Robert Biedroń i Borys Budka - każdy z 3-proc. poparciem. Wyniki badania skomentował dla „SE” politolog prof. Rafał Chwedoruk. Ten sondaż pokazuje z całą pewnością, że Donald Tusk jest przeszłością opozycji. Teraźniejszością są panowie Trzaskowski i Hołownia. Najciekawsze w tym wszystkim jest pytanie, kto zostanie jej przyszłością. Dla nich obu miejsca tam nie ma  — analizował ekspert. Badanie zrealizował Instytut Badań Pollster w dniach 29 stycznia - 1 lutego 2021 r. na próbie 1081 dorosłych Polaków. kpc/PAP/”SE”
Minister Niedzielski: Kwestia wynagrodzeń w służbie zdrowia wymaga dużego uporządkowania. Propozycje do końca lutego^Zespół wPolityce.pl^2021-02-12 07:46:07.719767+01:00^https://wpolityce.pl/polityka/538888-wynagrodzenia-w-ochronie-zdrowia-bedzie-nowy-system^Kwestia wynagrodzeń w ochronie zdrowia wymaga uporządkowania. Do końca lutego chcemy wypracować, w porozumieniu ze wszystkimi stronami, nowe rozwiązania w tym obszarze – powiedział PAP minister zdrowia Adam Niedzielski. Rozpoczęliśmy bardzo szeroki dialog z całym środowiskiem - pracodawców, związków zawodowych, izb samorządowych. Kwestia wynagrodzeń w służbie zdrowia wymaga dużego uporządkowania — stwierdził szef MZ. Mamy wiele dodatków, które są wypłacane obok świadczeń zasadniczych i są niejednokrotnie płacone w wycenach świadczeń, które otrzymują szpitale. Mamy dodatki, które miały rekompensować pewien wolniejszy wzrost wynagrodzeń zasadniczych. Mamy wreszcie tzw. dodatki covidowe — wyliczył. Minister podkreślił, że system wymaga bezwzględnego uporządkowania. Chcemy uporządkować sytuację, uprościć rozwiązania, gwarantując wzrost wynagrodzeń i jednocześnie stworzyć przejrzysty system płac — zaznaczył. Niedzielski przypomniał, że ustawa o najniższym wynagrodzeniu definiuje obecnie najniższe wskaźniki.  Rozmawiamy o tym, jak one powinny się kształtować, by zapewnić rzetelną i uczciwą partycypację całego personelu medycznego we wzroście nakładów — powiedział minister. Mam nadzieję, że do końca lutego będziemy mieli rozwiązanie, które będzie akceptowane przez wszystkie strony rozmów — zaznaczył.  kpc/PAP
Szykuje się konkurent dla wiceministra Warchoła. Były poseł Kukiz'15 deklaruje chęć startu w wyborach na prezydenta Rzeszowa^Zespół wPolityce.pl^2021-02-12 07:27:33.223825+01:00^https://wpolityce.pl/polityka/538885-szykuje-sie-konkurent-dla-warchola-to-byly-posel-kukiz15^Były poseł Kukiz‘15 Maciej Masłowski deklaruje chęć startu w wyborach na prezydenta Rzeszowa po rezygnacji z funkcji Tadeusza Ferenca. Swoich szans upatruje w tym, że w wyborach do Senatu w samym Rzeszowie wygrał z politykiem PiS. CZYTAJ RÓWNIEŻ: NASZ WYWIAD. Marcin Warchoł: Od dzisiaj moją partią jest Rzeszów. W mieście nie ma miejsca na politykę, tylko na ciężką pracę CZYTAJ TAKŻE: SP popiera Warchoła w staraniach o prezydenturę Rzeszowa. Prezydium uszanowało decyzję, że będzie kandydatem niezależnym 81-letni Tadeusz Ferenc rządził w Rzeszowie od 2002 roku. Swą rezygnację z przyczyn zdrowotnych (z powodu Covid-19 w ostatnim czasie dwukrotnie przebywał w szpitalu) ogłosił w środę, jednocześnie jako osobę, która mogłaby zostać jego następcą wskazał związanego z Solidarną Polską obecnego wiceministra sprawiedliwości Marcina Warchoła. Chęć startu w wyborach deklaruje były poseł Maciej Masłowski, który liczy, że w ewentualnej drugiej turze o urząd prezydenta Rzeszowa powalczy z Marcinem Warchołem. Liczy też, że zdobędzie poparcie więcej niż jednej partii politycznej. Póki co jest przed rozmowami ws. potencjalnego poparcia. Dobrze byłoby, gdyby partie polityczne przeanalizowały sytuację i postawiły na kogoś, kto ma większe szanse — powiedział PAP Masłowski. Polityk podkreśla, że do startu zmotywował go wynik jaki otrzymał w wyborach do Senatu w 2019 r. Masłowski, choć mandatu nie zdobył, bo przegrał ze Stanisławem Ożogiem z PiS (miał 94 tys. głosów, a jego rywal blisko 124 tys.), to w samym Rzeszowie już wygrał(55 364 do 41 863 głosów). Nie wygrałem do Senatu, ale przegrałem tylko w powiecie rzeszowskim i łańcuckim; w samym Rzeszowie miałem więcej głosów, czyli nawet jeżeli samo Podkarpacie głosuje na PiS, to miasto już nie i dzięki 55 tys. głosom Rzeszów był dla mnie wygranym — powiedział były poseł. Po rezygnacji Tadeusza Ferenca, zgodnie z Kodeksem wyborczym, powinny odbyć się przedterminowe wybory prezydenta Rzeszowa. Jak powiedziała PAP szefowa Krajowego Biura Wyborczego Magdalena Pietrzak, jeśli nie zostaną skrócone terminy wykonania czynności wyborczych przewidziane w kalendarzu wyborczym, przedterminowe wybory prezydenta Rzeszowa powinny odbyć się 9 maja. Masłowski w ubiegłej kadencji był posłem Kukiz‘15. W wyborach do Senatu w 2019 roku startował z poparciem prezydenta Rzeszowa, a także Koalicji Obywatelskiej, Lewicy i PSL.  kpc/PAP
Napięcia w Koalicji Obywatelskiej. Powstrzymano transfer z Nowoczesnej. "Paulina dosłownie uciekła Hołowni sprzed ołtarza"^Zespół wPolityce.pl^2021-02-12 06:51:50.990278+01:00^https://wpolityce.pl/polityka/538881-napiecia-w-ko-paulina-uciekla-holowni-sprzed-oltarza^Po serii napięć w Koalicji Obywatelskiej, wywołanych sobotnią konferencją liderów Platformy, politycy PO i Nowoczesnej deklarują wolę utrzymania współpracy. Jednak mało brakowało, by do Szymona Hołowni odeszła Paulina Hennig-Kloska. „Paulina uciekła Hołowni sprzed ołtarza” - komentują w KO. CZYTAJ TAKŻE: TYLKO U NAS. Zgrzyt w relacjach Nowoczesnej z Platformą. Czy posłowie .N utworzą nowe koło? „Nic nie jest przesądzone” Atmosfera w KO od dawna nie jest najlepsza. Posłowie z mniejszych ugrupowań, m.in. Nowoczesnej i Inicjatywy Polska od dawna skarżyli się na brak dialogu wewnątrz klubu, przetrzymywanie projektów koalicjantów albo organizowanie konferencji prasowych bez ich udziału. „Czasem jest tak, że zgłaszamy władzom klubu jakieś pomysły, po czym z prasy dowiadujemy się, że posłowie PO realizują je na własną rękę” - mówił niedawno PAP jeden z posłów Koalicji. Czarę goryczy przelało sobotnie wystąpienie Borysa Budki i Rafała Trzaskowskiego, którzy zaproponowali stworzenie „koalicji 276” jako forum współpracy opozycji z udziałem: KO, PSL, Lewicy oraz Polski 2050 Szymona Hołowni. Inicjatywa wywołała zdumienie koalicjantów Platformy, którzy dowiedzieli się o evencie z mediów.  Rozumiem, że była tam jako podmiot cała Koalicja Obywatelska, ale na pewno poprawiłoby przekaz, gdyby na grafice pojawili się też dotychczasowi koalicjanci — powiedziała portalowi Interia b. szefowa Nowoczesnej Katarzyna Lubnauer. Jak wynika z informacji PAP, to właśnie posłowie Nowoczesnej byli najbardziej oburzeni sobotnimi wydarzeniami. Na tyle, że od początku tygodnia do PAP docierały pogłoski o rozmowach przedstawicieli Nowoczesnej z Szymonem Hołownią lub pomysłach powołania własnego koła poselskiego. Posłowie Nowoczesnej zarówno w oficjalnych, jak i nieoficjalnych rozmowach zaprzeczali.  Nie planujemy żadnych spektakularnych ruchów — powiedział PAP jeden z nich. Inny przyznawał, że wśród jego kolegów partyjnych panuje niezadowolenie z sytuacji w KO, które spotęgowały sobotnie wystąpienia Budki i Trzaskowskiego. Jedną z niezadowolonych miała być posłanka Paulina Hennig-Kloska. W rozmowie z Polsat News stwierdziła, że nie wie, czy została zaproszona do „koalicji 276”. W czwartek rano w mediach pojawiły się informacje, że posłanka zamierza przejść do Polski 2050 Szymona Hołowni. Z biura prasowego ruchu do PAP przyszedł mail z zaproszeniem na konferencję prasową Polski 2050, która miała odbyć się o godz. 11.05 w Sejmie. W mailu napisano, że „Szymon Hołownia, Hanna Gill-Piątek i Michał Kobosko przedstawią nowe osoby dołączające do Polski 2050”. Przed godz. 11 konferencja została jednak odwołana, a Hennig-Kloska wystąpiła na wspólnym briefingu z europosłem PO Andrzejem Halickim, gdzie krytykowała rządowe plany wprowadzenia podatku od reklam, przeciwko któremu w środę protestowała duża część mediów prywatnych. Zapytana o pogłoski dotyczące zmiany barw partyjnych, odparła: „Jak widać jestem członkiem Nowoczesnej i klubu Koalicji Obywatelskiej”.  Dzisiaj nie ma ważniejszej sprawy niż obrona wolności słowa i niezależnego dziennikarstwa — dodała. Zaznaczyła przy tym, iż „opozycja, czy to parlamentarna, czy pozaparlamentarna musi ze sobą rozmawiać”.  Te rozmowy trwają i nikt tego nie ukrywa. Rozmawiamy o Polsce, o tym jak wygrać kolejne wybory, co jest dla nas ważne, jaki mamy system wartości i te rozmowy najlepiej ubogacają każdą polityczną debatę i tego oczekują też od nas obywatele, żebyśmy nie zajmowali się sobą, tylko zajmowali się wartościami — podkreślała.  Gorzej, jeśli te rozmowy są przedmiotem plotek — dodała. Hennig-Kloska przyznała też, że miała okazję „z Szymonem Hołownią rozmawiać o Polsce”.  Ale jak widać jestem członkiem Koalicji Obywatelskiej — powtórzyła. Z nieoficjalnych informacji PAP wynika, że posłanka porozumiała się wstępnie z liderem Polski 2050, jednak gdy informacje o jej planowanym przejściu wyciekły do mediów, do pozostania w klubie KO zaczęli namawiać ją koledzy z Nowoczesnej i Platformy. Miała otrzymać nowe propozycje dotyczące zadań w klubie KO i to ją ostatecznie przekonało, by nie zmieniać barw partyjnych. Paulina dosłownie uciekła Hołowni sprzed ołtarza — powiedział pół żartem jeden z posłów. W klubie KO jako winowajczyni przeciągania Hennig-Kloski do Polski 2050 wskazywana jest Joanna Mucha, od niedawna związana z ruchem Hołowni. Obie z Hennig-Kloską zasiadają w tej samej podkomisji komisji finansów ds. wykorzystania środków unijnych (Hennig-Kloska jest przewodniczącą).  Paulina jest osobą bardzo aktywną, jak nie było pandemii, bardzo często występowała z trybuny sejmowej. Jak to się skończyło, a w dodatku musiała walczyć o pozycję w liczącym 133 osoby klubie Koalicji Obywatelskiej, mogła czuć się sfrustrowana — stwierdził w rozmowie z PAP poseł KO. Teraz, w ramach „rekompensaty za straty moralne” ma dostać nowe zadanie związane z kierowaną przez nią podkomisją ds. środków unijnych - ma monitorować, czy PiS nie centralizuje zbytnio finansów samorządów. Wiceszef Polski 2050 Michał Kobosko przyznał w czwartkowej rozmowie z RMF FM, że stowarzyszenie planowało konferencję, na której miało przedstawić „kilka osób z różnych stron kraju, działających w samorządzie, na uczelniach, znanych osób, rozpoznawalnych w swoich regionach”. Decyzję o odwołaniu konferencji tłumaczył „postępem zmian w sytuacji politycznej w kraju, w związku z dyskusją o wolnych mediach”.  (Ona) jest naszym zdaniem dzisiaj rzeczą najważniejszą, musimy uczestniczyć w pewnych rozmowach i to nas skłoniło do odwołania konferencji w ostatniej chwili — powiedział Kobosko. Zdaniem lidera Nowoczesnej Adama Szłapki, doniesienia o możliwym przejściu Hennig-Kloski do ruchu Hołowni to „plotki”.  Nie będę ich komentował — dodał. Podkreślił przy tym, iż jednym sposobem na to, aby w przyszłości wygrać wybory parlamentarne, jest współpraca formacji opozycyjnych.  Najlepszą drogą jest budowa szerokiego porozumienia na opozycji, ale taki projekt może się powieść tylko wtedy, kiedy wszyscy będą się czuli w nim dobrze. To jest odpowiedzialność każdego z partnerów opozycyjnych, żeby wszyscy się dobrze czuli na tym pokładzie — powiedział. Przyznał, że czasem zdarzają się „nerwy” przy tego typu współpracy.  Ale musimy wygrać wybory, a wygrać możemy tylko współpracą — zaznaczył Szłapka. Zadowolony ze współpracy z mniejszym partnerem jest także szef klubu KO Cezary Tomczyk (PO).  Pracujemy razem od wielu lat i mam jak najlepsze zdanie o posłach Koalicji Obywatelskiej, którzy należą do Nowoczesnej — zapewnił w rozmowie z PAP. Od przechodzenia posła opozycji z jednego ugrupowania do drugiego nie przybywa nam siły, tracimy energię na to, co powinniśmy — powiedziała natomiast PAP członkini zarządu PO Izabela Leszczyna, która z posłanką Hennig-Kloską od lat współpracuje w Komisji Finansów Publicznych.  Nie warto zawracać głowy takim posłom jak Paulina Hennig-Kloska, bo ona ma dużo do zrobienia w klubie Koalicji Obywatelskiej. I to robi, z sukcesami — dodała. Z informacji PAP wynika, że podczas czwartkowej konferencji miał z Hołownią wystąpić też inny poseł Koalicji Obywatelskiej, w przeszłości znany komentator sportowy Tomasz Zimoch. W przeciwieństwie do Hennig-Kloski, jego przejście do Polski 2050 politycy KO uważają za niemal przesądzone. Zimoch od dawna prawie nie udziela się w KO, odmawia też udziału we wspólnych konferencjach prasowych. Dopytywany przez dziennikarzy, czy zamierza odejść do Hołowni, Zimoch odpowiada wymijająco.  Zapewne Hołowni uda się w końcu stworzyć koło poselskie — uważa jeden z posłów KO.  kpc/PAP
SP popiera Warchoła w staraniach o prezydenturę Rzeszowa. Prezydium uszanowało decyzję, że będzie kandydatem niezależnym^Zespół wPolityce.pl^2021-02-11 23:23:27.723252+01:00^https://wpolityce.pl/polityka/538878-solidarna-polska-udzielila-poparcia-marcinowi-warcholowi^Prezydium zarządu Solidarnej Polski udzieliło w czwartek poparcia Marcinowi Warchołowi w ubieganiu się o prezydenturę Rzeszowa, prezydium uszanowało też jego decyzję, że będzie kandydatem niezależnym - dowiedziała się PAP w źródłach w Solidarnej Polsce. CZYTAJ RÓWNIEŻ:  — NASZ WYWIAD. Marcin Warchoł: Od dzisiaj moją partią jest Rzeszów. W mieście nie ma miejsca na politykę, tylko na ciężką pracę — Warchoł wydał oświadczenie ws. wyborów w Rzeszowie. Poręba komentuje: Jest w tym coś dziwacznego. Pytanie, komu ma to służyć? W czwartek wieczorem odbyło się posiedzenie prezydium zarządu Solidarnej Polski. Jak wynika z informacji PAP, prezydium partii - na czele z prezesem Zbigniewem Ziobro i wiceprezesami: Beatą Kempą, Michałem Wosiem i Michałem Wójcikiem - omówiło bieżącą sytuacje w koalicji rządzącej. Udzieliło (także) poparcia dla pana Marcina Warchoła w ubieganiu się o urząd prezydenta miasta Rzeszowa, jednocześnie szanując osobistą decyzję Pana Marcina Warchoła, że będzie kandydatem niezależnym z poparciem prezydenta Tomasza Ferenca — dowiedziała się PAP. W środę 81-letni prezydent Rzeszowa Tadeusz Ferenc ogłosił swoją rezygnację z przyczyn zdrowotnych. Jednocześnie jako osobę, która mogłaby zostać jego następcą wskazał członka Solidarnej Polski, obecnego wiceministra sprawiedliwości Marcina Warchoła. Wiceszef MS zadeklarował, że chce być bezpartyjnym kandydatem na prezydenta miasta i zapowiedział rezygnacje z członkostwa w partii. W przypadku wygaśnięcia mandatu prezydenta miasta przed upływem kadencji, wybory przedterminowe zarządza premier. Do czasu objęcia obowiązków przez nowo wybranego prezydenta miasta, funkcję tę pełni osoba wyznaczona przez szefa rządu. gah/PAP
Grzegorz Górny w "Sieci": Nieznośna lekkość apostazji. Ludzie dokonują jej dziś, często nie mając świadomości religijnych skutków^"Sieci" - Największy konserwatywny tygodnik w Polsce^2021-02-11 23:02:00.219978+01:00^https://wpolityce.pl/polityka/538877-gorny-w-sieci-nieznosna-lekkosc-apostazji^Ludzie dokonują dziś apostazji, często nie mając świadomości religijnych skutków, jakie pociąga za sobą taka decyzja. Grzegorz Górny porusza kwestię głośnego tematu apostazji. Zauważa: Niedawno na popularnym profilu na Facebooku „Kobiety Lewicy” pojawił się znamienny wpis: „Obrzydliwy skandal w jednej z łódzkich parafii!!! Ksiądz nie pozwolił zostać chrzestną naszej koleżance tylko dlatego, że dokonała dwa miesiące temu apostazji!!!!!!!!!!”. Powyższy wpis zdradza niezrozumienie tego, czym jest akt apostazji i jakie konsekwencje pociąga za sobą. Górny informuje na łamach tygodnika „Sieci”, z czym wiąże się apostazja: Oznacza dobrowolne, świadome i całkowite odstępstwo ochrzczonego od wiary. Taki akt od początku istnienia chrześcijaństwa był uważany za najcięższe przestępstwo kościelne i za grzech śmiertelny. Oznaczał zerwanie łączności z Kościołem i automatycznie pociągał za sobą ekskomunikę. Można więc powiedzieć, że apostazja to ekskomunika […] na własne życzenie. Ten, kto decyduje się na taki krok, musi wiedzieć, że od tej pory nie może przystępować do sakramentów, być rodzicem chrzestnym lub świadkiem na ślubie kościelnym, mieć katolickiego pochówku etc. Podkreśla też: Niektóre z osób dokonujących apostazji mówią, że chcą przez to unieważnić akt swojego chrztu. Zgodnie z doktryną katolicką jest to jednak niemożliwe, ponieważ duchowe znamię tego sakramentu pozostaje nieusuwalne. Tak więc katolik, nawet gdy porzuca wiarę i publicznie jej się wyrzeka, nadal pozostaje osobą mającą status ochrzczonej. Publicysta opisuje powody, dla których dokonuje się apostazji:  Obecnie powody odchodzenia od Kościoła mają głównie charakter polityczny lub ideologiczny. Ludzie w Polsce dokonują apostazji nie z przyczyn czysto religijnych, ale dlatego że nie podoba im się np. stosunek Kościoła do aborcji czy homoseksualizmu albo zjawisko pedofilii wśród księży […]. Paradoks polega na tym, że motywacje współczesnych apostatów mają charakter polityczny lub ideologiczny, ale konsekwencje dokonanych przez nich wyborów mają już wymiar duchowy oraz wpływ na życie wieczne. Wskazuje też, że w Polsce apostazja była zawsze zjawiskiem marginalnym. W 2005 r. powstała strona internetowa apostazja.pl, jednak nigdy nie cieszyła się popularnością. W latach 2006–2010 dokonano w naszym kraju oficjalnie 1516 aktów apostazji. Była to liczba tak mała, że Instytut Statystyki Kościoła Katolickiego zaprzestał później gromadzenia danych na ten temat.  Zaznacza, że zwiększone zainteresowanie tematem zaczęło się w październiku, po ogłoszeniu przez Trybunał Konstytucyjny wyroku uznającego aborcję eugeniczną za niezgodną z Konstytucją RP:  Cztery dni później na Facebooku powstała grupa Apostazja 2020. Wkrótce potem organizacja Dziewuchy Dziewuchom ogłosiła akcję „Apostazja Challenge 2020” […]. Pod wpływem ubiegłorocznych wydarzeń Instytut Statystyki Kościoła Katolickiego zmienił zdanie i ponownie postanowił się zająć apostazjami w Polsce. Chociaż zjawisko nie przybrało tak masowego charakteru, jak przedstawiają to aktywiści lewicy, to jednak tego typu przypadków jest więcej niż w przeszłości. Według dyrektora ISKK ks. dr. Wojciecha Sadłonia głównym zadaniem jego placówki powinno być zbadanie kwestii motywacji, którymi kierują się osoby porzucające katolicyzm. W podsumowaniu autor stwierdza:  Oprócz głośnego odstępstwa istnieje także cicha apostazja, polegająca na powolnym obojętnieniu na sprawy wiary i stopniowym dystansowaniu się od Kościoła, jednak bez gromkich deklaracji i coming outów. To ona jednak wydaje się dziś większym zagrożeniem dla katolicyzmu w Polsce niż nagłaśniane przez media kampanie.      Więcej w najnowszym numerze „Sieci”, w sprzedaży od 8 lutego br., także w formie e-wydania na http://www.wsieciprawdy.pl/e-wydanie.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji internetowej www.wPolsce.pl.
Kobosko chce referendum ws. aborcji: Jest w obecnej sytuacji jedynym rozwiązaniem. Nie ma większości dla liberalizacji prawa^Zespół wPolityce.pl^2021-02-11 22:37:32.343192+01:00^https://wpolityce.pl/polityka/538876-kobosko-referendum-ws-aborcji-jest-jedynym-rozwiazaniem^„Doprowadzenie do referendum jest w obecnej sytuacji społeczno-politycznej w Polsce jedynym rozwiązaniem, które jest możliwe” – tak do spraw aborcji odniósł się Michał Kobosko na antenie radia RMF. CZYTAJ RÓWNIEŻ: Chcecie bajki, będzie bajka… Dlaczego Hołownia tak bardzo zdenerwował się publikacją tygodnika „Sieci”? Czyżbyśmy dotknęli istoty rzeczy? Kobosko mówił o planach ugrupowania Szymona Hołowni. Przekonywał, że Polska 2050 dalej planuje stworzenie koła parlamentarnego. Zaznaczył jednak, że nie jest to dla nich najważniejsze zadanie.  My nie zmieniamy planów, w dalszym ciągu dalej planujemy obecność w Sejmie w postaci koła, ale dzieje się tyle rzeczy jednocześnie tak ważnych i tak decydujących o tym, co dalej będzie w polskiej polityce, że tworzenie koła parlamentarnego, choć jest dla nas ważne, nie jest dla nas najważniejsze  – powiedział.  Użyję określenia z grupą parlamentarzystów, ponieważ rozmawiamy indywidualnie z wieloma osobami, które widzą co się w tej chwili dzieje w Zjednoczonej Prawicy, jak ona pęka z dnia na dzień, jak ona zaczyna gnić. Ludzie zastanawiają się nad tym, co ze sobą zrobić w tych realiach, które mamy dzisiaj w polskiej polityce. To nie znaczy, że zajmujemy się wyciąganiem stamtąd posłów czy kłusowaniem  – dodał. Następnie odniósł się do sprawy pomysłu Koalicji Obywatelskiej, by zlikwidować TVP Info. Zdaniem Koboski niszczenie mediów publicznych nie jest dobrym rozwiązaniem.  Nie podpisałem projektu o likwidacji TVP Info. Nie uważamy, że należy w Polsce doprowadzić do likwidacji mediów publicznych. Media publiczne są istotne. Należy być przygotowanym na dzień pierwszy rządów po PiS z takim projektem, który pozwoli na nowo ułożyć architekturę mediów publicznych i mediów prywatnych w Polsce  – powiedział. Partia Hołowni ma odrzucać tzw. opcję zerową, czyli pomysł zwolnienia wszystkich dziennikarzy, których nie akceptuje obecna opozycja.  Uważamy, że część osób, które zatraciły się w przekazywaniu kłamliwych informacji, czyli w okłamywaniu Polek i Polaków, nie powinna występować w mediach publicznych  – mówił Kobosko. Pytany o aborcję, Kobosko przekonywał, że jego ugrupowanie chce ogólnopolskiego referendum w tej sprawie.  Doprowadzenie do referendum jest w obecnej sytuacji społeczno-politycznej w Polsce jedynym rozwiązaniem, które jest możliwe. Nie ma w Polsce w tej chwili większości, żeby doprowadzić do całkowitej liberalizacji aborcji albo całkowitego zakazu (…) W tej sprawie muszą zdecydować Polki i Polacy  – powiedział. Jak widać po słowach Koboski, niewiele zostało z moralizowania, które przez lata uprawiał w mediach Szymon Hołownia. mly/rmf24.pl
Lichocka: Wystąpienie Grodzkiego było na granicy dobrego kabaretu. Niektóre frazy można by puszczać w programach satyrycznych^Zespół wPolityce.pl^2021-02-11 21:58:06.083348+01:00^https://wpolityce.pl/polityka/538868-lichocka-wystapienie-grodzkiego-na-granicy-dobrego-kabaretu^Posłanka PiS Joanna Lichocka oceniła, że wystąpienie marszałka Senatu Tomasza Grodzkiego cechowała „duża doza hipokryzji”. „Rząd proponuje składkę od 2 do 7 proc. od emitowania reklam przez największe koncerny medialne i to nie jest powód, by mówić o zagrożeniu wolności słowa” - podkreśliła Lichocka. CZYTAJ RÓWNIEŻ: — Festiwal absurdu Grodzkiego. Marszałek Senatu straszy „rządami autorytarnymi”: Następnym krokiem może być wyłączenie internetu — Internet żartuje z orędzia Grodzkiego. Furorę robi plansza TVP: Zamiast popisów Lewandowskiego niezwykłe wyczyny Grodzkiego! W czwartek marszałek Senatu Tomasz Grodzki w wystąpieniu wyemitowanym w TVP i Polskim Radiu wezwał rządzących do wycofania się ze złego projektu ws. podatku reklamowego. Zapowiedział, że „demokratyczna większość w Senacie nie zaakceptuje zamachu na wolne media”. Wolne media są fundamentem demokracji obok trójpodziału władzy, przestrzegania praw człowieka, poszanowania jego godności czy niezależności sądownictwa. Gwarantują pluralizm i obiektywne przedstawianie rzeczywistości. Stanowią tamę przed zalewem jednostronnej, kłamliwej propagandy. Rolą wolnych mediów jest patrzeć na ręce władzy — mówił marszałek Senatu. Lichocka, która zasiada w Radzie Mediów Narodowych, oceniła w TVP Info, że wystąpienie marszałka Senatu „było na granicy dobrego kabaretu”.  Można by niektóre frazy z tego również sposobu mówienia, z taką emfazą pana marszałka, nagrywać i puszczać w programach satyrycznych — powiedziała. To jest duża doza hipokryzji, mówiąc delikatnie - mówienie o tym, że jest jakiś zamach na wolność mediów, dlatego, że rząd proponuje projekt ustawy, który zresztą jest dopiero dyskutowany i konsultowany, jeszcze nie przeszedł przez cały proces akceptacji przez rząd i jeszcze daleka jest droga zanim trafi do Sejmu — podkreśliła posłanka PiS. Proponuje się 2, 5, 7 proc. podatku, składki od emitowania reklam przez największe koncerny medialne i to nie jest powód, żeby mówić o zagrożeniu wolności słowa, o tym, że jakieś media mają być likwidowane, że są jakieś zapędy autorytarne władzy, to jest nieporozumienie — przekonywała. Jej zdaniem, „największe koncerny medialne omijają płacenie podatków w Polsce, przez tzw. optymalizacje podatkowe”. Podkreśliła, że rządowe propozycje nie dotkną małych mediów i portali, które mają niewielkie przychody. Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami, połowa wpływów ze składek od reklam ma trafić m.in. do NFZ. W środę znaczna część prywatnych mediów protestowała we wspólnej akcji „Media bez wyboru”. Telewizje, m.in. TVN24 i Polsat News zamiast programu nadawały specjalny komunikat. Na portalach, m.in. TVN24, Onet oraz Interia czytelnicy nie mogli przeczytać żadnego artykułu. Do akcji przyłączyły się również niektóre dzienniki.  gah/PAP
Rzecznik rządu uspokaja ws. nowego podatku. Müller: "W żaden sposób nie dotyczy małych wydawnictw, lokalnych mediów"^Notujemy ...^2021-02-11 21:51:51.462392+01:00^https://wpolityce.pl/polityka/538870-muller-uspokaja-zmiana-nie-dotyczy-lokalnych-mediow^Są firmy, które transferując część środków do właścicieli zagranicznych, omijają płacenie podatku CIT - powiedział rzecznik rządu Piotr Müller, odnosząc się do projektu ustawy o opodatkowaniu dochodów z reklam. Podkreślił, że planowana zmiana „nie dotyczy małych wydawnictw, lokalnych mediów”. CZYTAJ RÓWNIEŻ: Hucpiarski protest właścicieli mediów. Czy zdają sobie sprawę z jego konsekwencji? Na początku lutego do wykazu prac legislacyjnych rządu wpisano projekt ustawy, którego konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek ma trafić m.in. do NFZ, a także na Narodowy Fundusz Ochrony Zabytków; utworzony ma zostać także Fundusz Wsparcia Kultury i Dziedzictwa Narodowego w Obszarze Mediów. Znaczna część prywatnych mediów w środę protestowała we wspólnej akcji „Media bez wyboru”, będącej odpowiedzią na zapowiedź przygotowania przez rząd tego projektu. Rzecznik rządu pytany w Polsat News, czy rządowi „potrzebny był jeszcze konflikt z mediami”, odparł, że jest nim zdziwiony.  CZYTAJ RÓWNIEŻ: Media opozycyjne sięgnęły po broń atomową. I obosieczną. Taki protest nie może trwać zbyt długo; nie stać na to nawet najbogatszych Ten projekt nawet jeszcze nie został zaakceptowany przez Komitet Stały Rady Ministrów, więc jesteśmy na etapie dialogu i konstruowania ostatecznej wersji — zastrzegł. Odnosząc się do pytania o koalicjantów PiS, „którzy też nie znali tego projektu”, rzecznik rządu wyjaśnił, że zgodnie z procesem legislacyjnym „projekt najpierw wpisuje się na wykaz prac legislacyjnych rządu”, a dopiero potem odbywają się „konsultacje międzyresortowe oraz społeczne”.  Ten etap jeszcze jest przed nami, więc teraz mówimy o projekcie, który ma dopiero bazowy charakter, mówimy o prekonsultacjach. Konsultacje formalne dopiero się rozpoczną po 16 lutego — podkreślił. Uważam, że rynek medialny w Polsce, rynek cyfrowy, szeroko rozumiany, jest bardzo zróżnicowany, i sytuacja poszczególnych mediów i ich realizacja obowiązków publicznych pod kątem danin publicznych, podatków, jest bardzo różna — mówił Müller.  Jak dodał, „akurat Polsat pod tym kątem ma bardzo duże opłaty, w tym sensie, że realizuje je rzeczywiście”.  Natomiast taki konkurent, na przykład TVN, przy podobnych zadaniach, te realne podatki płaci dużo mniejsze — dodał. Rozumiem reakcje części środowiska, natomiast teraz jest czas na dyskusję i ona - nawet równolegle do naszej rozmowy - wiem, że w Ministerstwie Finansów też z niektórymi osobami się odbywa — poinformował Müller. Co innego jest w przypadku takich mediów, które są mediami, które mają pełną lokalizację w Polsce i ich właściciele to są spółki krajowe. Oni wtedy cały podatek płacą w Polsce. Natomiast są też firmy, które generują koszty w taki sposób, że na przykład transferują część środków do swoich właścicieli zagranicznych, i w ten sposób omijają podatek dochodowy, podatek CIT w tym wypadku, ponieważ generują koszty na rzecz swoich właścicieli zagranicznych — wyjaśnił rzecznik rządu. Podkreślał, że „ten podatek w żaden sposób nie dotyczy małych wydawnictw, lokalnych mediów”. Zwrócił przy tym uwagę, że w przypadku reklamy prasowej „mówimy o przychodach powyżej 15 milionów złotych rocznie”. Odnosząc się do pytania o ewentualne korekty w konsultowanym projekcie, Müller powiedział, że „trzeba się zastanowić, w jaki sposób stworzyć taki mechanizm, aby faktycznie obejmował on te podmioty, które w sposób niepełny lub stosując różnego rodzaju sposoby optymalizacji podatkowej, płacą mniej podatków, niż wynikałoby to z ich działalności, czy porównywalnej działalności konkurentów”.  mly/PAP
Internet żartuje z orędzia marszałka Senatu. Furorę robi plansza TVP: Zamiast popisów Lewandowskiego niezwykłe wyczyny Grodzkiego!^Zaćwierkane na Twitterze^2021-02-11 21:23:08.396502+01:00^https://wpolityce.pl/polityka/538867-internet-zartuje-z-oredzia-grodzkiego-niezwykle-wyczyny^Wystąpienie marszałka Grodzkiego stało się powodem gorących komentarzy w sieci. Wielu użytkowników Twittera zwróciło uwagę na fakt, że z powodu orędzia, TVP nie mogła puścić meczu z udziałem Roberta Lewandowskiego. CZYTAJ RÓWNIEŻ: Festiwal absurdu Grodzkiego. Marszałek Senatu straszy „rządami autorytarnymi”: Następnym krokiem może być wyłączenie internetu Internauci zwrócili uwagę na czarną planszę, która poprzedzała wystąpienie Grodzkiego. Odnosiła się ona do wczorajszego protestu części mediów.  CZYTAJ RÓWNIEŻ: TVP odpowiada na protest „Media bez wyboru”. Plansza „Tu powinien być Twój ulubiony mecz” przed wystąpieniem Grodzkiego Użytkownicy Twittera odnieśli się też do samej treści i formy wystąpienia marszałka Senatu.
Poseł PiS prof. Jacek Kurzępa odpowiada Szymonowi Hołowni: "Kończy się w Polsce medialny neokolonializm i wywoływanie napięć"^Zespół wPolityce.pl^2021-02-11 20:32:34.229034+01:00^https://wpolityce.pl/polityka/538847-prof-kurzepa-odpowiada-holowni-konczy-sie-neokolonializm^To karykaturalna próba podważenia działań podejmowanych w imię uporządkowania sytuacji medialnej, również finansowej, i opodatkowania przychodów sięgających miliardów złotych - skomentował prof. Jacek Kurzępa protest mediów, jakoby projekt PiS uderzał w wolność słowa. „To nie jest też skok na kasę, to porządkowanie zgodnie z wytycznymi UE, czyli to, co robi dzisiaj Francja, Belgia, Hiszpania, Włochy, Wielka Brytania, Czechy, Węgry…, wiele krajów Europy, które również zorientowały się, że potężne środki zupełnie nie są opodatkowane”, — powiedział poseł PiS w „Rozmowie pod krawatem” z Piotrem Cywińskim dla Radia Szczecin. Jako przykład prof. Kurzępa podał „kolosalne, nieopodatkowane przychody” TVN należącej do sieci Discovery, która byłaby zobligowana do zapłacenia 144 mln złotych, czy mediów elektronicznych, jak Facebooka i Google’a, zarabiających w naszym kraju na samych reklamach ok. 3 mld złotych, z czego musiałyby oddać fiskusowi ok. 300 mln zł. Opodatkowane byłyby wszystkie grupy medialne, także Telewizja Polska i Polskie Radio. „Nie jest to łatanie jakiejś dziury budżetowej”, a „dodatkowe środki mają być przekazane na opiekę zdrowotną, fundusz dziedzictwa narodowego i ochronę zabytków”, podkreślił poseł Kurzępa. Na pytanie Cywińskiego, czy kończy się medialny neokolonializm w Polsce, prof. Kurzępa odpowiedział: „Zdecydowanie tak. Wiedząc, że będziemy rozmawiać na ten temat przeglądałem wczoraj wnikliwie fora internetowe… - rodacy mają pełną świadomość, że jesteśmy w objęciach, w kleszczach, w imadle rozmaitych narratorów rzeczywistości, czyli tych grup mediowych, które nie są polskiego rodowodu i uprawiają komunikację społeczną nie w interesie naszego kraju, wytwarzając rozmaite konflikty (…), co powoduje potężne napięcia w życiu społecznym i relacjach międzyludzkich”. Poseł Kurzępa wypowiedział się również na temat sytuacji w Porozumieniu: jest „skonfudowany tym, co się dzieje - „prawica musi pozostać zjednoczona, jeśli ma być zrealizowany jej program”. Jak przestrzegł, „na pochyłe drzewo będą skakać wszystkie kozy”, sam Jarosław Gowin znalazł się w „kłopotliwym położeniu”: „Oskarża się o go niecne czyny, a nikt nie ma pewności, gdzie leży prawda. Jest pod obstrzałem niechęci we własnym ugrupowaniu, w koalicji i, żeby go dobić, choć leżącego się nie kopie, dostaje kopy ze strony opozycji, po to, żeby doprowadzić do kryzysu w zjednoczonej prawicy”. Wedle Krajowego Sądu Koleżeńskiego Porozumienia, Jarosław Gowin „nie może już uważać się za prezesa”, jego funkcję przejął do czasu wyborów przewodniczący Konwencji Krajowej Adam Bielan, co zostało ogłoszone w oficjalnym oświadczeniu. O tym, kto dla PiS jest głównym reprezentantem tej partii musi „dookreślić” samo Porozumienie. „Rekomenduję obu panom wstrzemięźliwość w wypowiedziach dla mediów”, podsumował zaistniały konflikt prof. Jacek Kurzępa.
Festiwal absurdu Grodzkiego. Marszałek Senatu straszy "rządami autorytarnymi": Następnym krokiem może być wyłączenie internetu^Zespół wPolityce.pl^2021-02-11 20:16:07.636365+01:00^https://wpolityce.pl/polityka/538860-marszalek-senatu-straszy-w-oredziu-rzadami-autorytarnymi^„Nie wierzcie państwo rządowej propagandzie” – grzmiał Tomasz Grodzki w swoim orędziu, które zostało wyemitowane na antenie TVP. CZYTAJ RÓWNIEŻ: Media opozycyjne sięgnęły po broń atomową. I obosieczną. Taki protest nie może trwać zbyt długo; nie stać na to nawet najbogatszych Marszałek Senatu chwalił akcję części mediów, które w ramach protestu nie publikowały nowych treści.  Wczoraj zamilkły wolne media. Zamilkły byśmy mogli uświadomić sobie i zrozumieć, o co toczy się gra. Nie chodzi o pieniądze, stawką jest wolność, stawką jest prawda. Młodzi ludzi na szczęście tego nie pamiętają, ale 13 grudnia 1981 roku złowieszczy mrok stanu wojennego tez zaczął się od braku teleranka i wyłączonych telefonów. Wolne media zamilkły na krótko, by nie musieć zamilknąć na zawsze. Ale by tak się nie stało, nie możemy milczeć my, nie może milczeć demokratyczny Senat – powiedział Grodzki.  Wczorajszy dramatyczny protest wolnych mediów przeciwko nakładaniu na nich kolejnych drakońskich podatków jest sprawą niezwykle poważną. Nie wierzcie państwo rządowej propagandzie – dodał. Przekonywał, że telewizja publiczna i inne państwowe media dostają pieniądze, które powinny trafić do służby zdrowia.  Tymczasem media publiczne dostają z naszych pieniędzy co roku gigantyczną kwotę dwóch miliardów złotych na swoją działalność. Podczas gdy te pieniądze powinny zostać przeznaczone na wsparcie służby zdrowia walczącej z covid-19, a onkologię – stwierdził. Następnie chwalił WOŚP, a o telewizji publicznej powiedział, że jest „propagandowa”. Straszył też Polaków autorytarnymi rządami. Nie można zasilać ogromnymi sumami z naszych podatków telewizji, zwanej dawniej publiczną, a jednocześnie obciążać haraczem media, które są krytyczne wobec władzy. Wczorajsze czarne ekrany to przestroga. Oby ich czerń nie zwiastowała czarnej nocy rządy autorytarnych, których następnym krokiem może być wyłączenie internetu i dalsze ograniczenie swobód obywatelskich – stwierdził Grodzki.  mly/TVP Info
Patryk Jaki zapewnia, że nie będzie walczył o fotel prezydenta Warszawy: Żaden polityk prawicowy nie będzie w stanie tu wygrać^Zespół wPolityce.pl^2021-02-11 19:38:25.284907+01:00^https://wpolityce.pl/polityka/538854-patryk-jaki-nie-wystartuje-w-wyborach-w-warszawie^„Trzeba się pogodzić z tym, że kandydat prawicowy w takich warunkach politycznych nie będzie w stanie nigdy wygrać w Warszawie” – mówi Patryk Jaki w wywiadzie dla Interia.pl i zapewnia, że nie będzie już startował w wyborach na prezydenta Warszawy. CZYTAJ RÓWNIEŻ: Mocne wystąpienie Jakiego w Brukseli: Dość tych teatralnych gestów - wstrzymajcie NS2 albo przestańcie mówić o wartościach Pytany o wypowiedź Rafała Trzaskowskiego, który mówił, że będzie walczył o drugą kadencję w stolicy, Jaki odpowiedział: Zabrzmiało to jak groźba. Na jego prezydenturę trzeba spojrzeć przez pryzmat tego, jak zarządza miastem, a nie polaryzacji na linii Platforma Obywatelska - Prawo i Sprawiedliwość. Skonstruował jakiś program, który do dzisiaj jest nierealizowany. Można uznać, że został wyrzucony do śmieci. Zapewnił, że on sam nie zamierza startować w wyborach na prezydenta Warszawy. Przekonywał, że kandydat prawicy i tak nie ma szans ich wygrać.  Taki start wykluczam. Trzeba twardo stąpać po ziemi. Przyniosłem PiS najlepszy wynik w Warszawie od 2006 roku., jeśli prawica nie zacznie myśleć o zmianie fundamentów, zmianie aksjologicznej. Nie zmieni tu też nic kandydat bardziej centrowy, bo takiego próbowano wystawić, a miał wynik gorszy ode mnie. Trzeba się pogodzić z tym, że kandydat prawicowy w takich warunkach politycznych nie będzie w stanie nigdy wygrać w Warszawie. Uważam, że zrobiłem wszystko, co mogłem, ale drugi raz do tej samej rzeki nie wejdę – stwierdził Patryk Jaki. Zdaniem europosła PiS, jesteśmy świadkami „natarcia” ze strony sił lewicowo-liberalnych.  Mamy bardzo dużo do zrobienia. Uważam, że kultura hedonistyczna jest w dużym natarciu, co widać też na ulicach. Nawet w czasach PRL nikomu do głowy nie przyszło, by organizować strajki z tak wulgarnymi hasłami, niszczącymi wszystkie dotychczasowe uznawane przez większość zwyczaje, standardy zachowania – powiedział. Przestrzegł też przed działaniami skrajnej lewicy. Opisywał jak tego typu środowiska działają.  Radykalna lewicowość przychodzi z zewnątrz, z masową kulturą, z filmami serwisów streamingowych, gdzie często tradycyjne małżeństwo, rodzina, macierzyństwo jest pokazywane jako coś przestarzałego, niefajnego. Z zewnątrz trafiają też pieniądze na organizację wydarzeń promujących liberalno-lewicowe wartości – mówił.  mly/Interia.pl
Polska Grupa Zbrojeniowa odpowiada na artykuł Onetu: Informacja na temat karabinka Grot jest nieprawdziwa!^Zespół wPolityce.pl^2021-02-11 18:50:16.191601+01:00^https://wpolityce.pl/polityka/538846-pgz-informacja-onetu-jest-nieprawdziwa^Polska Grupa Zbrojeniowa odpowiada na kolejną publikację Onetu dot. karabinka Grot. Spółka zarzuca portalowi podawanie nieprawdziwych informacji. CZYTAJ RÓWNIEŻ: „Łucznik”: Karabinek Grot jest stale udoskonalany w porozumieniu z wojskiem. Fabryka Broni nie chowa głowy w piasek, reagujemy Dziennikarz Onetu przekonują, że wojsko wycofało ponad 40 tys. sztuk Grota. Karabinki miały wrócić do poprawki do fabryki w Radomiu.  Wojsko zwraca 43 tys. sztuk tej broni do poprawek w fabryce w Radomiu. Po fali politycznych ataków na Onet fabryka de facto przyznaje, że Groty trzeba poprawiać, aby mogły być właściwie używane w wojsku – czytamy w artykule Onetu.  CZYTAJ RÓWNIEŻ: „Łucznik” pozwał wydawcę Onetu i autorów tekstu o karabinku Grot! Fabryka domaga się przeprosin i miliona złotych zadośćuczynienia Polska Grupa Zbrojeniowa zapewnia, że informacje Onet.pl to kłamstwo.  Uprzejmie informujemy, że ta informacja z portalu @onetpl jest nieprawdziwa! Prawdą jest, że #FabrykaBroni wystosowała już dwa pozwy o ochronę dóbr osobistych oraz zadośćuczynienie w kwocie 2 mln zł przeciwko wydawcy portalu za publikowanie nieprawdziwych informacji – czytamy we wpisie PGZ na Twitterze.
Michnik szczuje na Polskę we włoskiej prasie: PiS nienawidzi wolnych mediów. Trwa proces putinizacji. Tak umiera demokracja^w Prasie Światowej^2021-02-11 18:44:33.726667+01:00^https://wpolityce.pl/polityka/538818-michnik-w-la-repubblica-pis-nienawidzi-wolnych-mediow^Adam Michnik udzielił wywiadu włoskiemu dziennikowi „La Repubblica”. Redaktor naczelny „Gazety Wyborczej” przekonuje w nim, że Polsce grozi „putinizacja”, a polski rząd „nienawidzi wolnych mediów”. Atakuje też Jarosława Kaczyńskiego, którego oskarża o całe zło. Przekonuje, że w Polsce panuje korupcja i nepotyzm, a media publiczne działają jak Goebbels. CZYTAJ RÓWNIEŻ: Ale wymyślił! Michnik straszy „putinizacją Polski”, porównuje Lempart do Nawalnego i broni Jandy: Ci, którzy ją atakują, to są świnie Zdaniem Michinika, Prawo i Sprawiedliwość nienawidzi wolnych mediów. Przekonuje, że tylko one mogą pokazać Polakom, że rząd jest „nieskuteczny” w walce z pandemią.  Rządząca w Polsce prawicowa partia, kierowana przez Jarosława Kaczyńskiego, panicznie nienawidzi wolnych i niezależnych mediów. Nienawidzi ich, bo takie media dostarczają informacji nieprzychylnych władzy. Ich podstawowym problemem jest to, że opinia publiczna oczekuje prawdy nt. nieskuteczności rządu w walce z pandemią, tak jak i z korupcją, nepotyzmem i kłamstwem, które zdominowały rządzący system – mówi Michnik. Porównuje działania rządzących Polską do zachowań Putina i Orbana. Oczywiście pojawia się też oskarżenie o „putinizację” Polski.  Oczywiście podąża śladami Orbana i Putina. Ten proces putinizacji Polski jest ściśle połączony z pewną transformacją systemu – twierdzi naczelny „GW”. Następnie przekonuje włoskich czytelników, że demokracja w Polsce „staje się fasadą”, a media publiczne działają jak mistrzowie propagandy III Rzeszy i Związku Sowieckiego.  Demokracja w Polsce staje się fasadą i fikcją. Media publiczne w Polsce są w stu procentach upolitycznione, a ich zachowanie w stosunku do prawdy przypomina mistrzów tego rodzaju propagandy: Josepha Goebbelsa i Andrieja Żdanowa. Tak umiera demokracja – opowiada Michnik.  Biuro Prokuratora Generalnego jest niczym innym, tylko instrumentem politycznej vendetty i manipulacji. Sąd konstytucyjny staje się zbrojnym ramieniem Kaczyńskiego – dodaje. Michnik opowiada też, że rząd PiS prowadzi politykę „kontrrewolucji moralnej”.  W praktyce poprzez zakazanie kobietom prawa do aborcji, nawet w skrajnych przypadkach. Według liderów PiS każda kobieta jest zobligowana do ciąży i porodu, nawet tego dziecka, które urodzi się martwe, bo jak powiedział Kaczyński, dziecko musi zostać ochrzczone – mówi Michnik. Ostrzega też Włochów przed Salvinim, ale dodaje, że nie tylko lider Ligi ma zagrażać demokracji w ich państwie.  Demokracja we Włoszech jest zagrożona nie tylko przez Salviniego, ale również przez Putina, Orbana i Jarosława Kaczyńskiego – czytamy.
Błaszczak rozmawiał z szefem Pentagonu gen. Austinem: Będziemy wzmacniać i rozwijać potencjał odstraszania i obrony Polski^Zespół wPolityce.pl^2021-02-11 18:14:38.428990+01:00^https://wpolityce.pl/polityka/538844-blaszczak-rozmawial-z-szefem-pentagonu-gen-austinem^Szef MON Mariusz Błaszczak poinformował w czwartek, że rozmawiał z szefem Pentagonu gen. Lloydem Austinem i potwierdzili „pogłębianie współpracy obronnej Polski i USA”. Dobra rozmowa z sekretarzem obrony USA. Potwierdziliśmy pogłębianie współpracy obronnej Polski i Stanów Zjednoczonych. Wspólnie będziemy wzmacniać i rozwijać potencjał odstraszania i obrony Polski i całej wschodniej flanki NATO — napisał Błaszczak na Twitterze.
Przemówił demokrata! Sikorski instruuje media: "Przestańcie uznawać PiS, czy szerzej, Zjednoczoną Prawicę za normalną partię"^Tak się bawi opozycja^2021-02-11 18:06:56.229821+01:00^https://wpolityce.pl/polityka/538840-wczoraj-wspieral-wolne-media-dzis-je-instruuje^Politycy opozycji z wielkim zaangażowaniem wsparli wczorajszy protest mediów przeciwko wprowadzeniu podatku od reklam. Szczególnie komicznie wygląda to w przypadku Platformy Obywatelskiej, której akurat dziennikarze mają sporo do zarzucenia w kwestii ochrony wolności słowa. Radosław Sikorski nic sobie jednak z tego nie robi i przekonuje w odezwie do mediów, że te powinny traktować PiS jak partię niedemokratyczną. CZYTAJ WIĘCEJ: - Strach medialnych gigantów coraz bardziej zrozumiały. Sellin: Podatek będą płacić ci, którzy mają potężne dochody, nie małe media - Kulisy protestu mediów. Kiedy zapadła decyzja? Kto odgrywał pierwsze skrzypce? Co dalej? Sikorski w swojej odezwie do mediów, które wzięły udział we wczorajszym proteście, podkreśla, że „dziwi się zdziwieniu mediów prywatnych”. Dziwię się zdziwieniu mediów prywatnych. Kaczyński, próbując podważyć ich niezależność finansową, robi… dokładnie to, co od dawna zapowiadał, że zrobi. Pomysły „repolonizacji” mediów, czyli wykupienia przez którąś ze spółek Skarbu Państwa, rzucał od lat. Plany przejęcia TVN-u, zarządzanego przez koncern Discovery, na szczęście, storpedowali Amerykanie. Ostatecznie Orlen – który Kaczyński traktuje jak bankomat – kupił więc sieć dystrybucji prasy Ruch, a następnie dziesiątki tytułów prasy lokalnej i lokalnych portali.  Prawicowi fundamentaliści nie zrezygnują jednak z podporządkowania sobie kolejnych mediów, bo te PiS-owskie – poza napompowaną budżetowymi pieniędzmi TVP – szorują po dnie mimo szczodrego wsparcia ze strony – a jakże! – Orlenu i innych spółek Skarbu Państwa —czytamy. Dalej Sikorski przekonuje, że media powinny przestać uznawać PiS za „normalną partię, która mieści się w porządku demokratycznym”. Dlaczego tak nie jest? Bo tak uznał Sikorski. Jako polityk opozycji nie oczekuję od mediów specjalnego traktowania. Apelowałbym tylko o jedno – przestańcie uznawać PiS, czy szerzej, Zjednoczoną Prawicę za normalną partię, która mieści się w porządku demokratycznym, bo po prostu nią nie jest.      CZYTAJ WIĘCEJ: Opozycja przeciwko opłacie od reklam. Histeryczne hasła zamiast merytorycznych uwag. Co zrobi Porozumienie? Choć Sikorski i reszta Platformy Obywatelskiej wsparli protestujące media, to widać, że w PO wciąż żywa jest chęć mówienia mediom o czym i co mają mówić. kk/Facebook
NASZ WYWIAD. Prof. Musiał:  To, co mówi Steinmeier, to mówi Putin przez Schroedera.  To jest zbrodnia na pokoju^Zespół wPolityce.pl^2021-02-11 17:56:40.992307+01:00^https://wpolityce.pl/polityka/538810-prof-musial-o-slowach-steinmeiera-to-zbrodnia-na-pokoju^”Państwo niemieckie umożliwiło ZSRS zagospodarowanie surowców energetycznych i stało się ich głównym odbiorcą. Czyli pan Steinmeier mówiąc o jakichś zobowiązaniach przebija kremlowską propagandę. Musimy wziąć pod uwagę, że pan Steinmeier to wychowanek Gerharda Schroedera, który nosił za nim teczkę. Czyli to, co mówi Steinmeier, to mówi Putin przez Schroedera” - mówi portalowi wPolityce.pl prof. Bogdan Musiał, historyk, członek Rady przy Muzeum II Wojny Światowej w Gdańsku, komentując stanowisko prezydenta Niemiec Franka-Waltera Steinmeiera. CZYTAJ RÓWNIEŻ: -Premier Morawiecki odpowiada Steinmeierowi: Powojenne długi nie zostały spłacone, ale Nord Stream2 nie jest żadną rekompensatą -Czy skandaliczna wypowiedź Steinmeiera przejdzie bez echa? Niemcy znowu przesuwają granice wPolityce.pl: Prezydent Niemiec Frank-Walter Steinmeier uważa, że z powodu nazistowskich zbrodni Niemcy mają dług wobec Rosji i tym uzasadnia konieczność powstania Nord Stream 2, podkreślając przy tym, że ten gazociąg jest jednym z ostatnich mostów między Europą a Rosją. Jak Pan ocenia tę wypowiedź? Prof. Bogdan Musiał: To, co powiedział Steinmeier jest tak prymitywne i zaprzeczające wszelkim faktom historycznym, że aż po prostu mnie zatkało - nie wiem, czy on uwierzył w niemiecką propagandę historyczną. Wie pani dlaczego? Ponieważ pierwszy sojusz energetyczny, niemiecko-sowiecki, został zawarty 19 sierpnia 1939 roku. Hitler i Stalin jako pierwsi nakazali podpisanie umowy o współpracy gospodarczej między Związkiem Sowieckim i Niemcami. W ramach tej umowy sowieci zobowiązali się dostarczać surowce, przede wszystkim energetyczne czyli ropę. Do jakich celów? Do celów prowadzenia wojny przez Adolfa Hitlera. Do 1 września jeszcze nic nie zostało dostarczone, ale krótko po rozpoczęciu II wojny światowej sowieci zaczęli dostarczać Niemcom ropę naftową. Trzeba powiedzieć, że niemieckie czołgi dojechały do Paryża na sowieckiej ropie w ramach niemiecko-sowieckiego sojuszu energetycznego. Dla Niemców sojusz energetyczny, gospodarczy z sowietami był kluczowy, ponieważ tylko przy pomocy sowieckich surowców energetycznych mogli prowadzić wojnę przeciwko krajom zachodnim. Z Polską nie było bowiem „większego problemu”, ponieważ dysproporcja sił była tak duża, że Polska od początku nie miała szans samotnie walczyć. Ale z Zachodem była inna sytuacja. Dlatego Hitler musiał się zabezpieczyć w zaplecze surowcowe i to Stalin mu zapewnił. Wtedy powstał pierwszy niemiecko-sowiecki sojusz energetyczny, efektem czego było rozpoczęcie przez Hitlera wojny, do której dołączyli się sowieci. Efekt tego sojuszu był taki, że na początku 1940 roku Wielka Brytania i Francja miały plan zbombardowania złóż naftowych w Baku. Wiedzieli bowiem, że dzięki temu Hitler nie będzie miał paliwa do czołgów i do samolotów i nie będzie mógł prowadzić wojny. Tylko, że te plany przesuwały się w czasie i jak wiemy w maju Francja padła i nie zostały one zrealizowane. Ale już wtedy kraje zachodnie wiedziały, jak istotny dla prowadzenia wojny jest ów niemiecko-sowiecki sojusz energetyczny. Historycy, którzy nierzadko są pięknoduchami, bardzo często kompletnie nie zwracają uwagi na te aspekty gospodarcze, a to było kluczowe. Ten sojusz energetyczny został rozszerzony w dniu 11 lutego 1940 roku - Stalin zapewnił dużo większe dostawy surowców, przede wszystkim ropy i produktów ropopochodnych, które praktycznie zapewniały Hitlerowi prowadzenie wojny na Zachodzie. Stalin nie spodziewał się jednak, że Francja tak szybko przegra wojnę, czyli te zapasy nie zostaną zużyte w całości. Od tego momentu Hitler i jego ludzie składowali ropę, robili zapasy, ale po to, żeby prowadzić wojnę przeciwko Związkowi Sowieckiemu. Znowu mamy paradoksalną sytuację, że w 1941 roku niemieckie czołgi jechały w kierunku Moskwy na sowieckiej ropie. To jest niesamowity paradoks, o którym się bardzo mało mówi. Teraz taki pan Steinmeier opowiada, że ten niemiecko-rosyjski jest konieczny, aby odkupić winy. Przepraszam, to był warunek do prowadzenia wojny. Pod koniec lat 50. sowieci znowu postawili na Niemców, postawili na rosyjską ropę i gaz w nadziei, że uda im się uratować Związek Sowiecki przed upadkiem gospodarczym. To jest bardzo istotne. Oni już ledwo ciągnęli gospodarczo, system rozpadał się. Wówczas, za Chruszczowa, postawiono na surowce energetyczne w nadziei, że uda im się uratować imperium. Niemcy znowu odgrywali tu kluczową rolę. Rosjanie nie są w stanie samodzielnie zagospodarować tych złóż surowców energetycznych ze względu na to, że nie mają technologii – do dzisiaj ich nie mają – chodzi o budowę rurociągów, które do dzisiaj są kluczowym środkiem transportu dla tych surowców. Ta sieć rurociągów powstała od końca lat 50. wyłącznie z niemiecką pomocą. Niemcy mieli ten potencjał i technologie. I jeżeli ktoś powie, tak jak pan Steinmeier, że to miało pozytywny wydźwięk, że utrzymywanie i stabilizowanie przestępczego reżimu Związku Sowieckiego miało wkład do pokoju, to przepraszam, ale to już jest skrajne zakłamanie. Putin tak sobie może sądzić. Dla Polski, dla samej NRD to było tragiczne, ponieważ ten system rozsypałby się gospodarczo dużo wcześniej, a dzięki surowcom energetycznym, dzięki zachodnioniemieckiej pomocy, ogromnym pożyczkom w 1970, 1980 roku Związek Sowiecki mógł funkcjonować. W latach 70. system już był tak niewydolny, że za te petrodolary oni musieli kupować nie tylko zboże, ale nawet… gumowce. To jest paradoks, że oni nie byli w stanie już nic produkować dla potrzeb państwa – sowiecki przemysł leżał. Państwo niemieckie umożliwiło ZSRS zagospodarowanie surowców energetycznych i stało się ich głównym odbiorcą. Czyli pan Steinmeier mówiąc o jakichś zobowiązaniach przebija kremlowską propagandę. Musimy wziąć pod uwagę, że pan Steinmeier to wychowanek Gerharda Schroedera, który nosił za nim teczkę. A Gerhard Schroeder jest w Gazpromie. Dokładnie. Czyli to, co mówi Steinmeier, to mówi Putin przez Schroedera. Wiadomo, kim jest Schroeder – byłym kanclerzem Niemiec, który podpisał umowę z Gazpromem, z Putinem i po przegranych wyborach przeszedł do zarządu Gazpromu. Czyli to jest klasyczny przykład korupcji politycznej na bardzo wysokim, globalnym poziomie. Steinmeier jest z SPD i SPD odgrywa tu kluczową rolę. To jest porażające, ta hucpa, taki cynizm używania do tego historii! To jest po prostu porażające! To jest nie w porządku w stosunku do Ukrainy, w stosunku do Polaków, w stosunku do Białorusi, do samych Rosjan, bo przecież Rosjanie też byli uciskani przez bolszewicki, sowiecki reżim. To nie było tak, że Rosjanie wybrali sobie towarzysza Lenina, Stalina w demokratycznych wyborach, jak to zrobili Niemcy z Hitlerem. To tak nie było. Bolszewicy przejęli władzę w Rosji siłą i wymordowali rosyjskie elity. W ten sposób uzyskali władzę i Putin jest produktem tego przestępczego systemu. Niemcy od początku wspierali ten przestępczy reżim i robią to do dzisiaj, przy czym zawsze ubierają to odpowiednio, przedstawiając jako coś pozytywnego: „musimy to robić”, „musimy mosty budować”. W 1939 roku zbudowali most – Adolf Hitler ze Stalinem – a teraz Steinmeier i Schroeder budują z Putinem. Zakłamanie tych elit intelektualnych, politycznych i gospodarczych w Niemczech osiągnęło taki poziom, że nie chce się wprost wierzyć. Ta wypowiedź prezydenta Niemiec jest bezprecedensowa. Ta granica została bardzo daleko przesunięta. Pytanie, co to zwiastuje, chociażby dla Polski? Zwiastuje następną akcję propagandową przeciwko Polsce, ponieważ niemieckie media publiczne są „zgleichszaltowane” i żeby odwrócić uwagę od tego problemu uderzą w sprawę „uciskanego” Tulei – zawsze kogoś takiego znajdą – i będą robić z tego wielką aferę medialną, żeby zakryć ten skandal. Bo tak to funkcjonuje w propagandzie. Propaganda na tym polega, żeby odwrócić uwagę opinii publicznej od tego słonia niemiecko-Putinowskiej współpracy gospodarczej, będącej kluczem dla Putinowskiej agresji i Putinowskich zbrodni, poprzez pokazywanie czego innego. Chodzi o to, żeby uwaga światowej opinii publicznej była zwrócona na „polską myszkę”, np. na „babcię Kasię”, która została zatrzymana, bo kogoś opluła. Czyli dzięki niemieckiej propagandzie odwracamy uwagę od rzeczy istotnych dla pokoju, dla funkcjonowania. A trzeba powiedzieć, że Niemcy mają bardzo mocną propagandę – przecież te niemieckie media publiczne są tak „zgleichszaltowane”, , że aż się nie chce wierzyć. Ale to jest efekt dekad pracy niemieckich polityków. Oni sami wierzą w to, że są wolnymi, ale wiedzą, że pewnych rzeczy nie mogą pisać. Niemcy ten aparat propagandy mają dobrze ustawiony i będą oczywiście ogłupiać, odwracać uwagę od takich przestępstw, bo uważam, że to, co oni robią to jest przestępstwo. To jest zbrodnia na pokoju. Jest taka ciągłość tej zbrodni. Rosyjsko-niemiecki sojusz energetyczny z sierpnia 1939 roku z niewielkimi przerwami nadal jest kontynuowany i zawsze ma jeden cel: agresję. Wtedy Niemcy chcieli prowadzić wojnę, teraz Putin chce zdobywać Ukrainę i ją sobie podporządkować, Białoruś całkowicie sobie podporządkować itd. A z drugiej strony mamy niemiecki podbój gospodarczy - już nie wojna konwencjonalna, ale ekonomiczna. Dokładnie. I to się nakłada. Z jednej strony mamy Putinowską agresję terytorialną, a z drugiej, po stronie niemieckiej, mamy ofensywę gospodarczą. Obiektywnie jest tak, że Niemcy skolonizowały gospodarczo kraje Bloku Wschodniego. To rzeczywiście można powiedzieć, zresztą sami o tym wspominają. Wystarczy wejść do sklepu – daleko nie musimy szukać. Udało im się w dużej mierze pozyskać część – ja bym tego elitą nie nazywał – warstwy przywódczej, jak Donald Tusk czy jemu podobnych. Zawsze będą tacy ludzie, którzy tego typu politykę będą robić. Pytanie, jak z tego wyjść. Moim zadaniem jest próba zrozumienia mechanizmów, ale nie mam narzędzi, żeby temu przeciwdziałać. Zresztą to nie jest moim celem – nie jestem politykiem. A co z reparacjami niemieckimi wobec Polski? Sądzę, że są z tym związane ataki na Polskę w ostatnich latach. Jeżeli Niemcy wychodzą z założenia – i „słusznego” - że jeżeli Polska zostanie jeszcze mocniej oczerniona, to w światowej opinii publicznej nie będzie miała moralnego prawa stawiać takich wymogów. I takie głosy już są oczywiście. Przecież człowiek Putina, czyli Schroeder w jednym z wywiadów powiedział: „Spójrzcie sobie na Polskę. Czy to jest państwo demokratyczne?”. Oni świadomie deprecjonują i oczerniają Polskę, żeby kontynuować tę Putinowsko-Merkelowsko-Schroederowską politykę. Stąd pojawiają się zarzuty, że Polska nie jest wolnym i demokratycznym państwem. To jest właśnie ten element propagandy, bardzo mocny. Ale przecież to samo Schroeder powiedział o Ukrainie. Bo jak można wytłumaczyć Putinowską agresję? W sumie jest to tragedia. My musimy sobie w Polsce zdawać sprawę, że ten sojusz niemiecko-Putinowski jest agresywny i bardzo niebezpieczny zarówno dla Polski, jak i jej sąsiadów, w końcu zaś dla pokoju. W końcu zginęło 14 tysięcy mieszkańców Ukrainy. Działaniami Putinowskimi ludzie są zabijani, uciekają. Daje to też efekty gospodarcze. Ale media publiczne w Niemczech, podobnie zresztą jak tzw. prywatne w ogóle tych tematów nie podnoszą, podporządkowując się obowiązującej narracji. Dziękuję za rozmowę. Rozmawiała Anna Wiejak
Warchoł wydał oświadczenie ws. wyborów w Rzeszowie. Poręba komentuje: Jest w tym coś dziwacznego. Pytanie, komu ma to służyć?^Zespół wPolityce.pl^2021-02-11 17:48:58.871054+01:00^https://wpolityce.pl/polityka/538838-poreba-o-oswiadczeniu-warchola-pytanie-komu-ma-to-sluzyc^Tadeusz Ferenc ogłosił rezygnację ze sprawowania funkcji prezydenta Rzeszowa. Na swojego następcę namaścił Marcina Warchoła z Solidarnej Polski. Do sytuacji odniósł się Tomasz Poręba z PiS. CZYTAJ RÓWNIEŻ: NASZ WYWIAD. Marcin Warchoł: Od dzisiaj moją partią jest Rzeszów. W mieście nie ma miejsca na politykę, tylko na ciężką pracę Marcin Warchoł opublikował oświadczenie, w którym zapewnia, że po ewentualnym wyborze na prezydenta Rzeszowa, nie będzie zwalniał dotychczasowych współpracowników Ferenca. Ja niżej podpisany Marcin Warchoł, oświadczam, iż jako kandydat na Prezydenta Miasta Rzeszowa w wyborach uzupełniających w roku 2021, wspierany przez Pana Prezydenta Tadeusza Ferenca, honorowego Przewodniczącego mojego Komitetu Wyborczego, w razie ewentualnej wygranej utrzymam w stanie dalszego zatrudnienia wszystkie osoby obecnie wykonujące pracę, pod jakimkolwiek tytułem prawnym w Urzędzie Miasta, służbach i spółkach miejskich – czytamy w oświadczeniu obecnego wiceministra sprawiedliwości. CZYTAJ RÓWNIEŻ: Ferenc rezygnuje ze stanowiska prezydenta Rzeszowa. Lokalne media: Stan jego zdrowia pogorszył się w wyniku przejścia Covid-19 Europoseł Prawa i Sprawiedliwości Tomasz Poręba odniósł się do oświadczenia Warchoła. Jego zdaniem, tego typu deklaracje budzą zdziwienie. Polityk zwrócił uwagę na fakt, że dotychczasowy włodarz miasta jest politykiem SLD. Jest coś dziwacznego w tym, że prezydent ze środowisk delikatnie mówiąc dalekich od obozu rządowego, rekomenduje na swojego następcę ministra rządu Zjednoczonej Prawicy, a ten się zgadza i oświadcza, że nic nie zmieni, choć Rzeszów zmiany potrzebuje. Pytanie, komu ma to służyć?  – pyta Poręba.
Nerwowa reakcja Gowina na ustalenia wPolityce.pl o jego spotkaniu z Tuskiem: "Spokojnie - prawnicy już pracują nad pozwem"^Zespół wPolityce.pl^2021-02-11 17:24:21.607520+01:00^https://wpolityce.pl/polityka/538835-nerwowa-reakcja-gowina-na-ustalenia-wpolitycepl^Gdy 5 lutego po raz pierwszy pisaliśmy o spotkaniu Jarosława Gowina z Donaldem Tuskiem, przez kilka godzin bezskutecznie próbowaliśmy się z nim skontaktować, aby zapytać go o nasze informacje. Dzwoniliśmy i pisaliśmy. Ale odpowiedziała nam jedynie głucha cisza. Wicepremier do naszych ustaleń się nie odniósł. Do dzisiaj, gdy ujawniliśmy, że do spotkania miało dojść w Hotelu Warszawa. Tym razem Gowin się odniósł i od razu zagroził nam pozwem. CZYTAJ WIĘCEJ:  - NASZ NEWS. Nowe informacje o kontaktach Gowina z Tuskiem. Do spotkania miało dojść w zamkniętym warszawskim hotelu - UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera Kiedy czyta się kolejne absurdalne kłamstwa o moich rzekomych spotkaniach z D. Tuskiem, można by dojść do wniosku, że celem portalu http://wpolityce.pl jest na zlecenie opozycji jak najszybciej zakończyć rządy Zjednoczonej Prawicy. Spokojnie - prawnicy już pracują nad pozwem —napisał Gowin.
Prezydent nominował dwóch nowych generałów Służby Więziennej: "To były lata dobrze przepracowane dla Rzeczypospolitej"^Zespół wPolityce.pl^2021-02-11 17:05:15.661722+01:00^https://wpolityce.pl/polityka/538832-prezydent-nominowal-dwoch-nowych-generalow-sluzby-wieziennej^Prezydent Andrzej Duda wręczył w czwartek nominacje na stopnie generałów Służby Więziennej płk. Andrzejowi Leńczukowi i płk. Marcinowi Strzelcowi. „Bardzo serdecznie gratuluję i dziękuję za całą dotychczasową służbę” - powiedział prezydent. Udział w uroczystości wręczenia nominacji na stopnie generalskie wziął minister sprawiedliwości Zbigniew Ziobro, jego zastępcy Michał Woś i Marcin Romanowski oraz dyrektor generalny Służby Więziennej gen. Jacek Kitliński i dyrektor biura dozoru elektronicznego Centralnego Zarządu Służby Więziennej gen. Paweł Nasiłowski. Podczas wręczenia nominacji generalskich prezydent Andrzej Duda pogratulował nowym generałom.  Panom generałom z całego serca dziękuję za całą dotychczasową służbę, choć bardzo mocno chcę podkreślić, że to nie jest żadne podsumowanie dotychczasowej służby — podkreślił prezydent. To jest osiągnięcie pewnego na niej etapu, a przede wszystkim proszę to traktować jako wyzwanie. Nowe wyzwanie, które stoi przed panami. Ale bardzo dziękuję za dotychczasową służbę, za wszystkie te lata — powiedział. Duda podkreślił, że gen. Andrzej Leńczuk ma przepracowane ponad 25 lat służby.  To były lata dobrze przepracowane dla Rzeczypospolitej — mówił prezydent dodając, że gen. Andrzej Leńczuk podczas swojej kariery przeszedł spokojnie przez szczeble Służby Więziennej spokojnie, aż do zastępcy dyrektora generalnego służby więziennej. Ale przede wszystkim niezwykle poważne zadanie, które przez te lata realizował i które przez tyle lat zrealizował — zaznaczył.
Mocne wystąpienie Jakiego w Brukseli: Dość tych teatralnych gestów - wstrzymajcie NS2 albo przestańcie mówić o wartościach^Notujemy ...^2021-02-11 16:58:58.671913+01:00^https://wpolityce.pl/polityka/538828-mocne-wystapienie-jakiego-czyny-a-nie-slowa-droga-europo^Podczas wtorkowej debaty w Parlamencie Europejskim słychać było wiele głosów, wzywających do nałożenia sankcji na Rosję w związku z aresztowaniem lidera opozycji Aleksieja Nawalnego. Wielu europosłów skrytykowało niedawną wizytę szefa unijnej dyplomacji Josepa Borrella w Moskwie. W swoim wystąpieniu Patryk Jaki wezwał do wstrzymania Nord Stream 2. Patryk Jaki w imieniu Europejskich Konserwatystów i Reformatorów (EKR) zaapelował o zakończenie „teatru hipokryzji”. Czas skończyć ten teatr hipokryzji. Otóż w słowach potępiacie Putina i wszystko to co robi. To znaczy próbuje otruć, wsadza ich do więzienia, napada na sąsiadów, tworzy totalitarny system, który niszczy wolność swoich obywateli. A jednak, kiedy przychodzi do działania to robicie całkowicie coś innego. Budujecie z nim Nord Stream 2, który nie tylko niszczy europejskie wartości, europejską solidarność, ale i buduje Putinowi narzędzie szantażu wobec innych państw, a do tego szef europejskiej dyplomacji demonstracyjnie jedzie do Moskwy w czasie, kiedy jest skazywany Nawalny. Pora się zdecydować Europo! Albo wspieracie wartości takie jak solidarność, wolność albo interesiki Putina. Droga Europo! Dość tych teatralnych gestów - wstrzymajcie Nord Stream 2 albo przestańcie nam wreszcie mówić o wartościach. Czyny a nie słowa droga Europo! —mówił europoseł.
Opozycja przeciwko opłacie od reklam. Histeryczne hasła zamiast merytorycznych uwag. Co zrobi Porozumienie?^Zespół wPolityce.pl^2021-02-11 15:49:06.667385+01:00^https://wpolityce.pl/polityka/538813-opozycja-przeciwko-oplacie-od-reklam^Będziemy inicjować i przyłączymy się do wszystkich działań, które dają szanse na niezależność mediów w Polsce i ich niezależne finasowanie - oświadczył w czwartek szef klubu Lewicy Krzysztof Gawkowski. W podobnym tonie wypowiedzieli się również przedstawiciele ludowców i Koalicji Obywatelskiej. Wszystko wskazuje na to, że przeciwko składce medialnej będzie również Porozumienie Jarosława Gowina. CZYTAJ WIĘCEJ:  - Nie mogli sobie odpuścić. Opozycja złożyła jednobrzmiące projekty uchwał ws. „ograniczania wolności mediów w Polsce” - Stan wojenny? Zamach na media? GW w amoku: ”Od 40 lat nie mieliśmy w Polsce poranka bez „Teleranka”. „Albo wolne, albo żadne” Nawiązując do środowego protestu „Media bez wyboru” przeciwko rządowym planom wprowadzenia podatku z tytułu reklam, Gawkowski mówił na konferencji prasowej, że „po raz pierwszy po 89. r. media różnych stacji i różnych wydawnictw wspólnie i w porozumieniu działały, pokazując jak mogą wyglądać media, portale internetowe, kiedy zabraknie niezależności, kiedy zabraknie wolności, kiedy politycy będą decydować co jest prawdą, a co fałszem”. Gawkowski zapowiedział, że jego klub przyłączy się do wszystkich działań - oraz będzie je sam inicjować - „które mają dawać szanse, że niezależność mediów i ich niezależne finasowanie zostanie ochronione”. Mówimy odważnie: w sprawie niezależności mediów możemy współpracować nawet z diabłem. Jeżeli znajdą się polityczki i politycy Zjednoczonej Prawicy, którzy będą chcieli zblokować tę ustawę, to Lewica będzie ją blokować razem z nimi —powiedział Gawkowski. Podkreślił też, że trzy parlamentarne kluby: Lewica, PSL i KO „zdecydowały się na wspólne działanie”. Przywołał oświadczenie szefów tych klubów wydane dzień wcześniej. To jest deklaracja niepodległości polskich mediów. Lewica z niepokojem obserwuje jak pod sztandarem pomocy wprowadza się podatek. W Polsce wprowadzany jest +podatek Morawieckiego od mediów+, który ma krok po kroku, ale systematycznie doprowadzić do tego, żeby media były w finasowaniu ograniczone, a w kolejnym kroku, aby te media były od państwa uzależnione —mówił Gawkowski. Ocenił też, że Zjednoczona Prawica próbuje w ten sposób „wziąć media pod but kasą”.  Pieniądze to jest najważniejszy element niezależności mediów. (…) Wolne, niezależne media to standard funkcjonowania UE. (…) Kilka najbliższych miesięcy zdecyduje o tym jak w Polsce będzie wyglądała demokracja. Jarosław Kaczyński bierze silny zamach, którym chce powalić niezależne media, a następnie, drogą Węgier, zbudować media zależne od władzy —powiedział. Zapewnił też, że „nie ma podziałów na opozycji w sprawie fundamentalnej - obrony niezależności mediów”. Jego klubowy kolega Andrzej Rozenek stwierdził, że z przerażeniem patrzy na to, że Polska za rządów PiS spada w międzynarodowym rankingu wolności mediów.  Widzimy co się dzieje, trwa domykanie sytemu. Pani Krystyna Pawłowicz (była posłanka PiS, obecnie sędzia TK -PAP) powiedziała w poprzedniej kadencji (pod adresem dziennikarzy - PAP) +zabierzemy się za was+, no i właśnie się zabierają —stwierdził Rozenek. Nawiązał od wyjaśnień prezentowanych w mediach państwowych, że w nowym rozwiązaniu szykowanym przez rząd chodzi o pieniądze dla budżetu, a nie o wolność mediów.  O kasę chodzi? Naprawdę? O dwa miliardy, które co roku przytula telewizja publiczna —pytał.  Chodzi o to, żeby płacić tym, którzy kłamią, żeby płacić tym, którzy manipulują społeczeństwem, i żeby zakneblować tych, którzy mówią prawdę —odpowiadał. Jeśli nie będzie mediów, nie będzie dziennikarzy, którzy krytycznie będą odnosili się do tego co robi władza, to ta władza będzie rządzić wiecznie —podkreślił. Dodał, że nie chodzi tylko o ten podatek, ale też o „ogromne pieniądze, które zostały wykorzystane przez Orlen, żeby kupić praktycznie większość mediów lokalnych”. To media lokalne decydują o tym, co się mówi w lokalnych społecznościach. Nikt się nie zawahał wśród rządzących, że przecież koncern naftowy nie służy do tego, żeby wydawać prasę. (…) Nie, koncern naftowy służy do realizacji polityki Jarosława Kaczyńskiego, a jednym z jego celów politycznych jest przejęcie wszystkich mediów —powiedział. Dorota Olko, rzeczniczka partii Razem zapewniła, że „Lewica nie ma alergii na słowo podatki”.  Tu mamy do czynienia z czymś zupełnie innym, to nie jest uczciwy sprawiedliwy podatek sektorowy, to jest próba kontroli i wykończenia tych mediów, którym PiS nie może dyktować przekazu dnia —powiedziała. Proponowana przez partię rządzącą opłata od reklam jest absurdalna; ma być batem na niezależne media - ocenił z kolei w czwartek wiceprezes PSL, poseł Dariusz Klimczak. Według niego, opłata ta będzie „gwoździem do trumny” szczególnie dla prasy drukowanej. Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek od reklam ma trafić m.in. do NFZ. Klimczak powiedział na konferencji prasowej, że opłata ta „jest absurdalna i ma być batem na niezależne media”. Według niego, „podatek ten będzie gwoździem do trumny dla prasy drukowanej”.  Polska nie zachowuje się tak, jak inne kraje, które wspierają prasę drukowaną na przykład Austria czy Dania, gdzie przeznacza się miliony wsparcia, żeby uratować ten rodzaj mediów —powiedział poseł PSL. W Polsce - dodał - robi się odwrotnie i zamiast wspierać, wprowadza się „niezrozumiałe haracze i podatki”.  My - jako Koalicja Polska - zawsze sprzeciwialiśmy się wprowadzaniu nowych podatków. Stworzyliśmy nawet specjalną uchwałę Sejmu, która zobowiązuje rząd do nienakładania nowych podatków w czasie pandemii —przypomniał Klimczak. Zapowiedział, że na najbliższym posiedzeniu Sejmu jego ugrupowanie będzie postulowało wprowadzenie do porządku obrad projektu tej uchwały i przyjęcie jej. Posłanka Bożena Żelazowska oceniła, że proponowany podatek z tytułu reklam jest kolejnym, jaki „w czasie pandemii nakłada na nas partia rządząca”.  Bo nie ulega wątpliwości, że ten podatek zapłacą odbiorcy, widzowie w kinach, zapłacą go Polacy —dodała. Według rzecznika PSL Miłosza Motyki nieprawdą jest, że media w Polsce nie płacą podatku.  Bo taki podatek płacą, to jest chociażby podatek CIT —wskazał. Nieprawdą jest też to - dodał - że środki z podatku z tytułu reklam miałyby być przekazywane na Narodowy Fundusz Zdrowia.  Bo przecież gdyby rządowi zależało na radykalnym zwiększeniu nakładów na służbę zdrowia, to nie gotowałby partyjnej propagandy, tylko zwiększyłby środki na Program Zwalczania Chorób Nowotworowych —podkreślił Motyka. W jego ocenie, „kłamstwem jest też to, że mediom wolnym, mediom niezależnym, nie zależy na poprawie ochrony zdrowia”.  Bo to one o tym informują, jak trudna jest tam sytuacja —zaznaczył rzecznik PSL. CZYTAJ WIĘCEJ:  - Strach medialnych gigantów coraz bardziej zrozumiały. Sellin: Podatek będą płacić ci, którzy mają potężne dochody, nie małe media - Kogo dotknie składka na reklamy? Na co zostaną przeznaczone pieniądze? Resort finansów zabrał głos ws. protestu mediów. SPRAWDŹ! Planowany przez polski rząd podatek uderzy w media, natomiast nie zaszkodzi tak naprawdę cyfrowym gigantom, wobec których powinien być w całej UE wprowadzony podatek cyfrowy - mówili na czwartkowej konferencji prasowej europoseł PO Andrzej Halicki i posłanka Paulina Hennig-Kloska (KO). Podczas czwartkowej konferencji, poświęconej planowanej opłacie od reklam, posłanka Nowoczesnej Paulina Hennig-Kloska (KO) przedstawiła wyliczenia, z których wynika - jak mówiła - że międzynarodowe koncerny mogą zapłacić tego podatku tylko 5 procent, a polskie media mogą go zapłacić nawet 15 procent. Światowi giganci, często zarejestrowani poza granicami Polski, płacą podatków w Polsce mniej, ale to nie jest problem, który możemy rozwiązać tutaj, w kraju, i to nie jest problem, który chcą rozwiązać autorzy tej ustawy —mówiła. O tym, jak rozwiązać ten problem, przekonywała, zajmuje się od dłuższego czasu KE. Podkreślała, że polskie media płacą CIT, podatek od nieruchomości i akcyzę, użytkując polskie drogi. To, co PiS chce zrobić, to transfer socjalny na propagandę, to nie jest danina solidarnościowa, to podatek kagańcowy. Wygląda na to, że media prywatne będą wpłacać pieniądze do budżetu państwa, które już od dłuższego czasu w kwocie 2 mld zł transferowane są do mediów publicznych —powiedziała Hennig-Kloska. Zwróciła uwagę, że media także padły ofiarami pandemii COVID-19 i w budżetach koncernów medialnych widać spadek przychodów z reklam. Europoseł Andrzej Halicki podkreślał, że w całej UE trwają prace nad wprowadzeniem podatku cyfrowego, którego nie można wprowadzać w jakimkolwiek państwie członkowskim oddzielnie. W UE wprowadzany jest więc „katalog usług cyfrowych” i dokument określający zasady funkcjonowania rynku cyfrowego.  Tam się pojawi również podatek cyfrowy —zaznaczył. Są rozwiązania w niektórych krajach, które mają charakter fiskalny, które dotyczą również mechanizmów, które powiązane są również z reklamami. Ale ta propozycja (projekt przygotowany w MF - PAP), w związku z toczącym się wobec Polski postępowaniem, związanym z praworządnością, od razu została odnotowana jako akt wrogi mediom niezależnym, jak podatek kagańcowy. Z tego tytułu odnotowano tę inicjatywę jako zagrażającą praworządności i demokracji. Bo nie ma wolnych wyborów bez wolnych mediów —mówił Halicki. Poinformował, że kwestią podatku od reklam będzie się zajmować komisja Parlamentu Europejskiego ds. wolności i wyda swoją opinię o tym podatku dla całego PE. Odbędzie się to jeszcze przed marcowym posiedzeniem PE. Natomiast 10 marca odbędzie się w PE kolejna debata o Polsce. Halicki ocenił, że „nie może być zamachu na wolne media, przeprowadzanego w tak bezczelny sposób, jak robi to rząd (Mateusza) Morawieckiego”.  Prawdę mówiąc, po takiej inicjatywie premier Morawiecki powinien odejść —ocenił. Z kolei wiceprezes Porozumienia Jarosława Gowina poinformował, że na piątkowym Prezydium Zarządu Krajowego Porozumienia, będzie rekomendował sprzeciw dla „obciążenia dodatkowym podatkiem jakiejkolwiek branży”. W piątek Prezydium Zarządu Krajowego Porozumienia, będę rekomendował Prezesowi i pozostałym członkom wyraźny sprzeciw dla obciążenia dodatkowym podatkiem jakiejkolwiek branży - i tak finalnie zapłacimy wszyscy jako konsumenci! —poinformował Robert Anacki.
Szczerski rozmawiał z szefem kancelarii prezydenta Niemiec. "Przekazałem nasze zdecydowanie krytyczne stanowisko ws. budowy NS2"^Zespół wPolityce.pl^2021-02-11 15:46:31.814515+01:00^https://wpolityce.pl/polityka/538815-szczerski-krytycznie-o-slowach-steinmeiera-ws-ns2^Prezydencki minister Krzysztof Szczerski poinformował, że z polecenia prezydenta Andrzeja Dudy odbył rozmowę z szefem Kancelarii Prezydenta Niemiec, w której przekazał zdecydowanie krytyczne stanowisko Polski dotyczące Nord Stream 2 i pogłębiania uzależniania Europy od importu rosyjskiego gazu. CZYTAJ TAKŻE: — Nord Stream 2 jako rekompensata dla Rosji za atak Hitlera?! Skandaliczne słowa prezydenta Niemiec w jednym z wywiadów — Nord Stream 2 jako dług wobec Rosji? Wiceszef MSZ komentuje: To widać, że Niemcy są gotowe do dyskusji o reperacjach — Niemcy sięgają po nowy argument w walce o Nord Stream 2! Maas przekonuje: Jego brak zbliży Rosję z Chinami Z polecenia Prezydenta RP Andrzeja Dudy odbyłem rozmowę z Szefem Kancelarii Prezydenta Niemiec Stephanem Steinleinem; w rozmowie przekazałem nasze zdecydowanie krytyczne stanowisko odnośnie budowy gazociągu Nord Stream2 i pogłębiania uzależniania Europy od importu rosyjskiego gazu — napisał Szczerski w czwartek na Twitterze.
NASZ NEWS. Nowe informacje o kontaktach Gowina z Tuskiem. Do spotkania miało dojść w zamkniętym warszawskim hotelu^Zespół wPolityce.pl^2021-02-11 15:36:03.281711+01:00^https://wpolityce.pl/polityka/538817-nasz-news-gowin-z-tuskiem-na-naradzie-w-zamknietym-hotelu^Jarosław Gowin co najmniej kilkukrotnie kontaktował się w ostatnim czasie z Donaldem Tuskiem. Jak dowiedział się portal wPolityce.pl, obecny wicepremier spotkał się z byłym premierem w ciągu ostatnich kilkunastu dni w stołecznym Hotelu Warszawa. Przed kilkoma dniami jako pierwsi pisaliśmy o spotkaniu Tuska z Gowinem. CZYTAJ WIĘCEJ: UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera  Obiekt, mieszczący się w budynku legendarnego przedwojennego Prudentialu, należy do Wiesława Likusa, krakowskiego potentata w branży nieruchomości, od lat znajomego Gowina. Zaznaczmy, że hotel i znajdująca się w nim restauracja powinny były być zamknięte, zgodnie z restrykcjami epidemiologicznymi przyjętymi przez rząd, którego Gowin jest wiceszefem. Poza spotkaniem, obaj politycy mieli w ostatnich tygodniach jeszcze kilkukrotnie rozmawiać telefonicznie.  9 lutego wicerzecznik Porozumienia Jan Strzeżek zarzekał się, że „Jarosław Gowin rozmawiał z Donaldem Tuskiem ostatni raz w 2013 roku, gdy był dymisjonowany ze stanowiska ministra sprawiedliwości”. Według naszych informacji, radny Porozumienia znacząco mija się z prawdą.  MP
NASZ WYWIAD. Prof. Żaryn komentuje słowa Steinmeiera: Szokujące! To próba dzielenia się strefą wpływów między Niemcami a Rosją^Zespół wPolityce.pl^2021-02-11 14:54:58.548168+01:00^https://wpolityce.pl/polityka/538805-nasz-wywiad-prof-zaryn-o-slowach-steinmeiera-szokujace^”Myślę, że to jest próba dzielenia się tą strefą między Niemcami a Rosją, ponieważ Nord Stream 2 będzie jednak obecny fizycznie na terenie Niemiec i my w tychże planach będziemy bezpośrednio zależni od Niemiec, a pośrednio od Rosji. To jest taki układ wzajemnej adoracji niemiecko-rosyjskiej, który ma prowadzić do pośredniego, bądź bezpośredniego uzależnienia od tych dwóch państw” - mówi portalowi wPolityce.pl prof. Jan Żaryn, historyk, dyrektor Instytutu Dziedzictwa Myśli Narodowej im. Romana Dmowskiego i Ignacego Jana Paderewskiego. CZYTAJ RÓWNIEŻ: -Premier Morawiecki odpowiada Steinmeierowi: Powojenne długi nie zostały spłacone, ale Nord Stream2 nie jest żadną rekompensatą -Czy skandaliczna wypowiedź Steinmeiera przejdzie bez echa? Niemcy znowu przesuwają granice wPolityce.pl: Prezydent Niemiec Frank-Walter Steinmeier wyraził pogląd, że z powodu nazistowskich zbrodni Niemcy mają dług wobec Rosji i tym uzasadnia konieczność powstania Nord Stream 2, podkreślając przy tym, że ten gazociąg jest jednym z ostatnich mostów między Europą a Rosją. To dość szokująca wypowiedź. Jak ją Pan odbiera? Prof. Jan Żaryn: Ona jest szokująca z kilku powodów. Jeden powód to ukryta interpretacja historii II wojny światowej, czyli podniesienie faktu, iż Niemcy zaatakowali Związek Sowiecki w 1941 roku i podtrzymanie tej wizji wraz z liczbą ofiar. Ta ostatnia nota bene nie jest rzecz jasna zgodna z prawdą historyczną i stanowi próbę dalszego, stałego „dogadywania się” między Niemcami a Rosją, by broń Boże nie wspominać tego, co miało miejsce w latach 1939-1941 czyli sojuszu niemiecko-sowieckiego i współodpowiedzialności za wybuch II wojny światowej. To jest ze strony Niemiec stała taktyka pewnego przyzwolenia stronie rosyjskiej na to, by poprzez także autorytet Niemiec w Europie Zachodniej panowała nieprawdziwa opowieść o przyczynie wybuchu II wojny światowej. Jak można się domyślać, nie jest to za darmo czyniona przysługa ze strony Niemiec i mamy tego dowód chociażby w postaci Nord Stream 2, który jest niewątpliwie bardzo znamiennym dziełem niemiecko-rosyjskim, mającym doprowadzić tym razem do zależności a nie podboju militarnego, zależności wybranej części Europy Środkowej od tych dwóch hegemonów, którzy – jak to prezydent powiedział – most muszą utrzymać. Na ogół most, jak wiadomo, jest nad czymś i to jesteśmy akurat my, Ukraina, Czechy, Słowacja, być może jeszcze dalsze państwa na południu, oczywiście bałtyckie także. Jest to dość czytelne wykorzystanie pewnej narracji historycznej, przekazywanej w krzywym zwierciadle, celowo, żeby jednocześnie była droga ułatwiająca współczesne relacje niemiecko-rosyjskie świadczące o woli podporządkowania sobie Europy Środkowo-Wschodniej. Nie po raz pierwszy i zapewne nie po raz ostatni. Historia uczy i pokazuje, że także prezydent Niemiec dużo lepiej ją zna niż się nią posługuje, celowo omijając fragmenty tych dziejów II wojny światowej. To jest jedna kwestia. Aneksem do tego jest oczywiście to sformułowanie o 20 mln poległych w wojnie niemiecko-sowieckiej po stronie Związku Sowieckiego. Oczywiście jest to dodatkowa przysługa, którą Niemcy przekazują Rosjanom i pamięci o II wojnie światowej. Zgodnie z ich narracją pakt Ribbentrop-Mołotow i jego wykonanie w sierpniu, a potem we wrześniu 1939 roku były zjawiskiem jak najbardziej pozytywnym, bo zabór polskich Kresów to jest w konsekwencji także wzięcie do Armii Czerwonej tych, którzy się tam znajdowali. I rzeczywiście te narody tam podbite także stanowiły część tych ofiar II wojny światowej. Tylko pytanie, czy aby na pewno byli to obywatele Związku Sowieckiego zgodnie z praworządnością europejską, o której tak często mówią Niemcy, czy też znaleźli się pod władaniem ZSRS za sprawą gwałtu, czyli podboju tam znajdującej się ludności i znajdujących się tam państw, jak na przykład Litwy. Znowu jest to ukryta, dalej idąca treść, która pozwala Rosji wykorzystywać Niemców do legitymizowania swoich pretensji i terytorialnych i pretensji geopolitycznych na terenie Europy Środkowo-Wschodniej. Niestety nasz głos w tej sprawie takiego odwrócenia tejże narracji jest głosem można powiedzieć zbyt skomplikowanym i złożonym w treści, żeby mógł nieprzygotowanych do tego zachęcić do rozumienia historii Europy w tej części kontynentu w XX wieku. Te sojusze energetyczne między Niemcami a Rosją zwykle źle się dla Polski kończyły. Czy ta deklaracja, która padła ze strony pana Steinmeiera nie stanowi pośredniego uznania Polski – i krajów tego regionu de facto również – za strefę wpływów rosyjskich? Myślę, że to jest próba dzielenia się tą strefą między Niemcami a Rosją, ponieważ Nord Stream 2 będzie jednak obecny fizycznie na terenie Niemiec i my w tychże planach będziemy bezpośrednio zależni od Niemiec, a pośrednio od Rosji. To jest taki układ wzajemnej adoracji niemiecko-rosyjskiej, który ma prowadzić do pośredniego, bądź bezpośredniego uzależnienia od tych dwóch państw. Oczywiście my to rozumiemy. Tu szczególna chwała dla pana ministra Piotra Naimskiego, który od kilku już lat realizuje program uniezależnienia nas od rosyjsko-niemieckiego gazu i to jest oczywiście wpisane w ochronę naszych interesów, naszej suwerenności. Dzisiaj na czele państwa polskiego stoją politycy, którzy chcą, żeby Polska była suwerenna i w związku z tym na różne sposoby próbują tę naszą suwerenność zagwarantować obywatelom, co niestety nie musi prowadzić do pełnego zwycięstwa. Wszystko bowiem wskazuje na to, że Nord Stream 2 jako projekt, mimo bardzo dużego oporu różnych państw czy struktur, także europejskich za naszą sprawą, bo my jesteśmy tutaj najbardziej aktywni jeśli chodzi o kontestowanie Nord Stream 2, będzie doprowadzony do końca. Wszystko wskazuje na to, że przegramy tę batalię. Zastanawia jeszcze jedna rzecz, mianowicie kwestia reparacji niemieckich dla Polski. Polska wielokrotnie podnosiła tę sprawę w rozmowach bilateralnych - do tej pory bez efektu. Nagle pan Steinmeier mówi o reparacjach, ale dla Rosji. O czym to świadczy? Świadczy to o tym, że albo pan prezydent nie do końca zapanował nad językiem w tym przypadku, albo też postanowił dać jednoznaczny sygnał, że istnieją ofiary ważniejsze i mniej ważne. Jeżeli ta druga interpretacja jest właściwa, to ta wypowiedź jest haniebna. To że ginęli Rosjanie i majątek rosyjski był rujnowany przez przechodzące armie niemieckie nie może być stawiane jako wartościowo uznane przez Niemców ich zbrodnie, a nieuznane inne, tylko dlatego że widocznie mają dalej gdzieś w sobie zakodowane o tym, że istnieją ofiary, którym się to należało i te, którym się nie należało być ofiarami. Powtarzam, to jest haniebne, jeżeli jest taka interpretacja. Natomiast jeżeli się pomylił, bo i to zakładam, to jest dla nas sytuacja do wykorzystania, to znaczy Ministerstwo Spraw Zagranicznych powinno ewidentnie, posiłkując się tą wypowiedzią, wrócić do tematu reparacji, które by objęły wszystkie narody do tej pory niezabezpieczone ze strony Niemiec, a wśród nich jak wiadomo jesteśmy także my, Polacy. Można więc rozegrać tę wypowiedź dla nas pozytywnie i zobaczyć, jaka jest reakcja pana prezydenta, czy on rzeczywiście uznaje, że tylko Rosjanie zginęli i Niemcy są pokornie odpowiedzialni za te zbrodnie i niszczenie Związku Sowieckiego, czy też uważa pan prezydent, że jednak ofiary są równe i w związku z tym Polska i Polacy też się mieściły w tej jego wypowiedzi. Dziękuję za rozmowę. Rozmawiała Anna Wiejak
Jednoznaczna deklaracja Dziambora: Nie zgodzimy się na rząd z Zandbergiem, tylko dlatego, żeby PiS-owi zrobić na złość^Zespół wPolityce.pl^2021-02-11 14:47:23.470665+01:00^https://wpolityce.pl/polityka/538760-mocna-deklaracja-dziambora-nie-zrobimy-pis-owi-na-zlosc^„Chciałbym korzystając z anteny poinformować, że nie ma matematycznej możliwości żeby w obecnym Sejmie PiS przestał rządzić. Musimy tę kadencję do końca odbyć” - podkreślił na antenie Radia WNET Artur Dziambor, poseł Konfederacji. W rozmowie Łukasza Jankowskiego z posłem Konfederacji pojawił się m.in. temat ostatniej konferencji Borysa Budki i Rafała Trzaskowskiego, na której politycy PO przedstawili propozycję Koalicji 276. Co o niej myśli Artur Dziambor? CZYTAJ WIĘCEJ: Platforma przedstawia program „Koalicja 276”. Internauci żartują: „Ranczo wiecznie żywe”; „Kaczyński z przerażenia otworzył szampana” Chciałbym korzystając z anteny poinformować, że nie ma matematycznej możliwości żeby w obecnym Sejmie PiS przestał rządzić. Musimy tę kadencję do końca odbyć i wszelkie zaklęcia Borysa Budki na temat tego, jak to PiS odsunie od władzy jeszcze w tej kadencji, są tylko i wyłącznie zaklęciami  —zaznaczył. Po pierwsze, nie ma takiej możliwości, aby z PiS-u uciekło 30-40 posłów, a to jest jedyna szansa, aby PiS rzeczywiście stracił większość. Po drugie, nie ma takiej możliwości, żebyśmy my w Konfederacji zagłosowali za jakimkolwiek rządem technicznym, czy nie technicznym, gdzie będziemy w spółkę wchodzili z Zandbergiem czy Czarzastym —podkreślił poseł. Nie ma fizycznej możliwości, żebyśmy się na taki układ zgodzili, tylko dlatego, żeby zrobić na złość PiS-owi. Nam się rząd PiS-u z oczywistych względów nie podoba, we wszystkich najważniejszych głosowaniach jesteśmy przeciwko temu, co oni robią, (…) natomiast te zachowania, które prezentuje Borys Budka i PO marząc o tym, że wystarczy przeciągnąć kilku posłów, bo wszyscy będą na pokładzie, nie biorąc po uwagę tego, że jest ekipa Kukiza, że jest Konfederacja i my niekoniecznie będziemy chcieli współpracować w ten sposób, tylko po to, aby odsunąć PiS za wszelką cenę. No niestety, trzeba to dementować na każdym kroku  —dodał. Czy posłowie Konfederacji mogliby zastąpić posłów Jarosława Gowina w Zjednoczonej Prawicy? Na tak postawione pytanie przez Jankowskiego, Dziambor odpowiedział jednoznacznie: Nie ma takiego pomysłu i nie byłoby naszej akceptacji dla takiego planu. CZYTAJ TAKŻE: TYLKO U NAS. Zgrzyt w relacjach Nowoczesnej z Platformą. Czy posłowie .N utworzą nowe koło? „Nic nie jest przesądzone”         kk/Radio Wnet
Sześć lekcji z protestu pod hasłem „Media bez wyboru”, czyli o robieniu w bambuko, chłamie oraz walce z logiką i semantyką^Stanisław Janecki^2021-02-11 13:33:29.734957+01:00^https://wpolityce.pl/polityka/538763-szesc-lekcji-z-protestu-pod-haslem-media-bez-wyboru^Zadyma wokół tzw. podatku od reklamy w mediach pokazuje kilka wstrząsających, choć wcale nie zaskakujących rzeczy. Dotyczą one w ogromnej mierze tzw. wolnych mediów, przy czym wolność jest tu pojmowana mniej więcej tak, jak prawda w „Prawdzie” i „Komsomolskiej Prawdzie”. Czerń zademonstrowana 10 lutego 2021 r. jest chyba bardziej znacząca niż „Czarny kwadrat na białym tle” Kazimierza Malewicza. Zdekonstruujmy pokrótce tę czerń. Po pierwsze, wszyscy wszystkich chcą robić w bambuko. Po drugie, logika nie istnieje. Po trzecie, semantyka ma bzika. Po czwarte, to, co się robi nie podlega żadnym obiektywnym kryteriom, a liczy się to, z kim, i o co się gra. Po piąte, w sempiternę dostają zawsze ci sami, a najbardziej od tych, którzy ich bronią. Po szóste, dopiero wyłączenie chłamu pokazuje, ile go jest.  Pierwsza sprawa dotycząca czerni i „wolnych mediów”: liczy się tylko kant i spryt. Rynek „wolnych” mediów należy do najbardziej zideologizowanych i zmistyfikowanych, więc nic tu nie jest takie, jak się wydaje. Ideały się oczywiście zdarzają, ale gablotka na nie byłaby większa od pudełka zapałek. Kiedy się mówi, że coś się robi w imieniu społeczeństwa, wolności, wartości czy szlachetnych pobudek, od razu wiadomo, że chodzi o szemrany interes albo zlecenie. „Wolne” media pełnią więc funkcję albo pasera albo płatnego zabójcy. Tym jest przecież to, co skrótowo wiąże się z szyldami „cała prawda całą dobę” oraz „nie ma wolności bez solidarności”, a wcześniej „nam nie jest wszystko jedno”. Tłumacząc to z koturnowego na polski chodzi o to, żeby widza, słuchacza, użytkownika czy czytelnika zrobić w bambuko, czyli przemienić mu mózg w wodę. Przy okazji sobie też zrobić wodę z mózgu, żeby nie wypaść z roli. A wtedy można wcisnąć każdy kit. Kitowanie w „wolnych” mediach jest możliwe dlatego, że kompletnie nie liczą się one z logiką. Tu obowiązuje logika paranoika, czyli zwykle tzw. dowód z sikania w tej samej bramie (czego, żeby było jasne, nie pochwalamy, znaczy sikania). Jak kogoś przypiliło i wysikał się w bramie, nie jest ważne, czy od podobnego czynu innego osobnika minęło 7 czy 70 lat, czy wiedzą o swoim istnieniu, czy mają świadomość historii sikania w owej bramie. To wszystko nieważne: brama ta sama, więc jest dowód na działanie wspólne i w porozumieniu oraz wyłącznie ze złych intencji. Ideałem jest tu niejaki Tomasz Piątek, ale duże zasługi mają Wojciech Czuchnowski, Jakub Sobieniowski czy Bartosz Wieliński. Nie logika jest ważna, lecz pragmatyka, czyli konkretne paserstwo bądź zlecenie. Jak już w „wolnych” mediach udaje się pokonać nikomu niepotrzebną logikę, podobny zabieg robi się na semantyce. A wtedy aborcja (zabicie ludzkiej istoty) jest prawem człowieka, oszczerstwo jest obroną prawdy, zniesławienie – działaniem w interesie społecznym, kłamstwo – mniejszym złem w interesie większego dobra, zdrada (taka, o jakiej mówi art. 82 konstytucji) – dbaniem o dobro wspólne i wiernością Rzeczypospolitej, seksualizacja wszystkiego i z wszystkimi tego konsekwencjami – edukacją, antywartości są prawdziwymi wartościami, zaś rozwalanie więzi społecznych czy rodzinnych – walką z dyskryminacją i homofobią (transfobią). Ideałem jest taka sytuacja, że nic nie znaczy tego, co przez wieki znaczyło. Gdy już bohatersko zrujnowało się logikę i semantykę, można przejść do zakwestionowania kryterium obiektywizmu. A wtedy obiektywne jest to, co służy postępowi (jak bardzo zakłamana byłaby idea owego postępu), co jest na sztandarach awangardy konkretnego czasu (proletariuszy, kobiet, LGBT+), co wynika z celów inżynierii społecznej, reedukacji bądź pedagogiki, co za takie uznają „elity” danego czasu, co wynika z paradygmatu ustrojowego bądź ideologicznego (komunizm, liberalizm, anarchizm), co można narzucić poprzez dominację w mediach, nauce i kulturze. Na tej zasadzie obiektywne jest zawsze to, czego autorami byli i są Bronisław Geremek, Adam Michnik, ks. Adam Boniecki, Donald Tusk czy Olga Tokarczuk, zaś nigdy obiektywne nie jest to, co pochodzi (pochodziło) od Jarosława Kaczyńskiego, Jana Olszewskiego, prof. Ryszarda Legutki czy abp. Marka Jędraszewskiego.  W walce o wolność „wolne” media wykorzystują zawsze jakiś nawóz historii. W najnowszej odsłonie są to rycerze wolnego słowa, czyli dziennikarze. Wszystko jest przez szefów „wolnych” mediów robione w ich interesie i dla ich dobra. Tak jak wcześniej w ich interesie i dla ich dobra było wywalanie z roboty w ramach zwolnień grupowych, cięcie uposażeń, wyrzucanie z pracy za nieprawomyślność (nawet gdy latami te osoby były hiperprawomyślne). Żadne tam zarządy spółek i ich zarabiający miliony establishment – najważniejsi są dziennikarze. I oni dla własnego dobra zawsze dostają w sempiternę, bo to jest pestka w porównaniu z historyczną rolą, jaką odgrywają. Zawsze trzeba się przecież kimś zasłonić, żeby na wierzch nie wylazła pazerność, interesowność czy hipokryzja. Dlatego ci traktowani jak nawóz historii zawsze mają przerąbane, choćby doraźnie wszyscy im się podlizywali. Na koniec kwestia medialnego chłamu. Gdyby nie wyłączono różnych „wolnych” stacji i nie przybrano kirem portali, gazet czy nośników reklamy zewnętrznej (też oczywiście „wolnych”), trudno byłoby się zorientować, jak dużo należy do zaledwie kilku podmiotów (najwięcej do Discovery i Polsatu). I jak bardzo ta wielka armia przyczynia się do tego, co opisałem w poprzednich akapitach. Poza tym, jak bardzo to jest chłamem pod względem estetycznym i każdym innym. Wyłączenie tego chłamu zadziałało jak balsam, jak filtr i środek uspokajający. Na co dzień ludzie nie zdają sobie sprawy, jak ten chłam zamula im mózgi. On wprawdzie wrócił, ale przy wyższym poziomie świadomości tego, czym jest. I to jest największy pożytek z akcji „Media bez wyboru”. Sama nazwa jest zresztą bezsensowna (co nie dziwi), bo sugeruje, że „wolne” media nie mają wyboru i muszą produkować chłam, walczyć z logiką i semantyką, gdyż inaczej nie miałyby racji bytu. Pogratulować zatem trafności.
Czy Komisja Europejska stała się zakładnikiem koncernów farmaceutycznych?^Jadwiga Wiśniewska^2021-02-11 13:27:58.321183+01:00^https://wpolityce.pl/polityka/538777-czy-ke-stala-sie-zakladnikiem-koncernow-farmaceutycznych^Kilka miesięcy temu państwa członkowskie podjęły decyzję o wspólnych zakupach szczepionek przeciwko COVID-19. Zadanie to powierzono Komisji Europejskiej. Idea słuszna, ale jej realizacja niestety już nie. Potwierdziła to Ursula von der Leyen mówiąc, że Komisja była zbyt optymistyczna w kwestii dostaw szczepionek. Wspólne działania mają sens, jeśli są odpowiedzialnie realizowane. Kryzys szczepionkowy natomiast pokazał blamaż KE.  Trudno nie zgodzić się z tezą zaprezentowaną przez szefową KE, która powiedziała, że w walce z wirusem nie jesteśmy tam, gdzie chcemy być. To prawda, zgodnie z szumnymi zapowiedziami von der Leyen do końca lata miałoby zaszczepić się ok. 70% populacji Europy. Niestety, jeśli tempo szczepień utrzyma się na dotychczasowym poziomie, wiele wskazuje na to, że szczepionka trafi zaledwie do 15% Europejczyków. Już dziś, biorąc pod uwagę wskaźnik szczepień na 100 obywateli, UE znacząco wyprzedzają Izrael, Wielka Brytania i Stany Zjednoczone. Na tle innych państw członkowskich wyróżnia się Polska, co zauważyła nawet szefowa KE. Zaszczepiliśmy już ponad 1,7 mln Polaków, w tym 94% personelu medycznego i 80% pensjonariuszy domów spokojnej starości. Oczywiście moglibyśmy szczepić szybciej i więcej, gdyby nie opóźnienia w dostawach szczepionek. Jak zapewnia polski rząd, miesięcznie możemy zaszczepić nawet 10 mln osób.  Państwa członkowskie zaufały KE, ale nie oznacza to, że otrzymała ona carte blanche w kwestii szczepionek. Trzeba jasno powiedzieć, że negocjatorzy Komisji popełnili liczne błędy. Do rozmów z koncernami farmaceutycznymi przystąpiono zdecydowanie zbyt późno, a podpisane umowy są dalece nieprecyzyjne, bowiem nie można za precyzyjny uznać zapis, w którym firmy deklarują, że „dołożą wszelkich starań, aby dotrzymać terminów”.  W obliczu kryzysu szczepionkowego groteskowo brzmią słowa Ursuli von der Leyen „niech żyje Europa”, którymi zakończyła swoje wystąpienie w Parlamencie Europejskim. Nie wystarczą także zapowiedzi powołania komisji, która ma zająć się problemem braku szczepionek. Doprowadzono do sytuacji, w której Komisja stała się zakładnikiem koncernów farmaceutycznych, tych samych, którym wcześniej przekazała blisko 3 mld euro na wynalezienie szczepionki. Dziś kraje UE nie mają swobodnego dostępu do szczepionek, które zakontraktowały, ale bez problemu trafiają one do państw trzecich.  Wirus wciąż mutuje. Eksperci prognozują kolejne fale pandemii. Tak naprawdę nie wiemy, jak długo ona potrwa. Powinniśmy się do niej jak najlepiej przygotować, żeby nie doprowadzić do katastrofy zdrowotnej. Jak dotąd Komisja nie wyciągnęła wniosków z  popełnionych błędów. Nie przedstawiła także rzetelnej analizy sytuacji, a przecież najważniejszą kwestią jest dziś wyegzekwowanie zobowiązań koncernów względem Wspólnoty, a także przygotowanie spójnej i jasnej strategii zamawiana szczepionek i ich dystrybucji. Komisja Europejska zawiodła zaufanie nie tylko Parlamentu Europejskiego, Rady Europejskiej, ale przede wszystkim milionów Europejczyków, którzy mają prawo być rozgoryczeni. Czas na refleksję i konkretne działania.
Terlecki punktuje działania części mediów i opozycji: "Histeria. Opozycja szlocha za czasami, gdy rządziła medialnym monopolem"^Zespół wPolityce.pl^2021-02-11 12:52:15.511810+01:00^https://wpolityce.pl/polityka/538783-terlecki-punktuje-dzialania-czesci-mediow-i-opozycji^Histeria bogatych mediów przeciw płaceniu podatków. Wielka kasa prezesów zagrożona. Dziennikarze na marnych umowach zapędzeni do obrony cudzych pieniędzy. Opozycja szlocha za czasami, gdy rządziła medialnym monopolem - tak szef klubu PiS Ryszard Terlecki odniósł się do protestów wobec projektu ustawy o podatku od reklam. CZYTAJ TAKŻE: — TYLKO U NAS. Kulisy protestu mediów. Kiedy zapadła decyzja? Kto odgrywał pierwsze skrzypce? Co dalej? — Kogo dotknie składka na reklamy? Na co zostaną przeznaczone pieniądze? Resort finansów zabrał głos ws. protestu mediów. SPRAWDŹ! — NASZ WYWIAD. Podatek od reklam? Dr hab. Karp: To potrzebna ustawa. Pora, by koncerny zagraniczne zaczęły dzielić się zyskami Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek od reklam ma trafić m.in. do NFZ. W środę znaczna część mediów prywatnych protestowała we wspólnej akcji „Media bez wyboru”. Od rana telewizje TVN24 i Polsat News zamiast programu nadawały specjalny komunikat. Na portalach, m.in. TVN24, Onet i Interia czytelnicy nie przeczytali żadnego artykułu. Do akcji przyłączyły się również niektóre dzienniki i stacje radiowe. Protest mediów wsparły również niektóre opozycyjne partie polityczne. Do protestu i projektu ustawy odniósł się w czwartek na Twitterze szef klubu PiS, wicemarszałek Sejmu Ryszard Terlecki. Histeria bogatych mediów przeciw płaceniu podatków. Wielka kasa prezesów zagrożona. Dziennikarze na marnych umowach zapędzeni do obrony cudzych pieniędzy. Opozycja szlocha za czasami, gdy rządziła medialnym monopolem. Kto da się nabrać manipulacji cwaniaków? — napisał Terlecki.
Głowa z dziurą. Norwegowie nie wesprą projektu "Szlak Karpacki" bo w podkarpackim sejmiku króluje PiS^Piotr Cywiński^2021-02-11 12:42:40.287790+01:00^https://wpolityce.pl/polityka/538764-glowa-z-dziura-szlak-karpacki-bez-norwegow^Polskojęzyczny Onet za niemieckie pieniądze ujawnia, że norweskie pieniądze nie wesprą już projektu pod nazwą „Szlak Karpacki – odkrywanie, promocja i ochrona bogactwa kulturowego i przyrodniczego regionu Karpat”. Dlaczego nie wesprą? Bo w podkarpackim sejmiku króluje PiS, i to z miażdżącą przewagą nad całą resztą, a skoro PiS, to wiadomo: ciemniaki i wstecznicy jak za króla Ćwieczka, wybrane przez takie same baranie łby jak oni, wszak nikt podążający z duchem czasu na tych jełopów by nie zagłosował. Gwoli ścisłości, o ich niedzisiejszą homofobię poszło, która już „kosztowała Podkarpacie 1,5 mln zł”. Nowoczesny, wiadomo, niemiecki portal huknął więc w tytule:  Staszewski – Mieli pół roku na wycofanie uchwały anty-LGBT.  A że zacofańce jedne się nie wycofały, to straciły. MSZ ukrywa swoją klęskę, ale my nie odpuszczamy. Razem z fundacją Watch Dog pójdziemy do sądu administracyjnego. Wyrwiemy im z gardeł te dokumenty i będą musieli przyznać się do utraty pieniędzy… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Niby krótki wpis, ale i tak nie udało się napisać prawdy. Rząd otwiera hotele, ale Donald Tusk przekonuje, że nie. "Kłamią, czyli biorą"^Czyżby obłęd?^2021-02-11 12:16:37.211860+01:00^https://wpolityce.pl/polityka/538772-niby-krotki-wpis-ale-i-tak-tusk-nie-napisal-prawdy^Hotele będą mogły udostępnić gościom nie więcej niż 50 proc. pokoi znajdujących się w danym obiekcie, uruchomione będą też m.in. stoki narciarskie i kasyna - przewiduje projekt rozporządzenia. Planowane jest też wznowienie działalności uzdrowiskowej od 11 marca br. Do rozwiązań zaproponowanych przez rząd, które niebawem wejdą w życie, odniósł się na Twitterze Donald Tusk, który w zarzucił rządowi kłamstwo, choć to on sam skłamał. Były premier odnosząc się do otwarcia kasyn, zarzucił rządowi, że ten nie otwiera „hoteli i restauracji”. Czyżby Tusk zapomniał, że hotele, choć mogą udostępnić gościom nie więcej niż 50 proc. pokoi, to będą jednak otwarte? Twierdzą, że otwierają kasyna, bo państwo zarobi na podatkach, ale nie otwierają hoteli i restauracji, które w sumie płacą wielokrotnie większy podatek. Kłamią, czyli biorą —napisał były premier.
Budka już wie: Rząd realizuje wariant węgierski. A potem Obajtek czy inny wysłannik prezesa przyjdzie i złoży ofertę nie do odrzucenia^Zespół wPolityce.pl^2021-02-11 11:43:44.955818+01:00^https://wpolityce.pl/polityka/538753-budka-juz-wie-rzad-realizuje-wariant-wegierski^„Wczoraj, jako opozycja, Koalicja Obywatelska, Lewica i PSL złożyliśmy do laski marszałkowskiej wspólnie jednobrzmiące projekty uchwał, sprzeciwiające się temu pseudopodatkowi, który tak naprawdę ma stanowić kolejny kaganiec na wolne, niezależne media” - powiedział na antenie Polsat News przewodniczący Platformy Obywatelskiej Borys Budka. CZYTAJ TAKŻE: — TYLKO U NAS. Kulisy protestu mediów. Kiedy zapadła decyzja? Kto odgrywał pierwsze skrzypce? Co dalej? — Kogo dotknie składka na reklamy? Na co zostaną przeznaczone pieniądze? Resort finansów zabrał głos ws. protestu mediów. SPRAWDŹ! — NASZ WYWIAD. Podatek od reklam? Dr hab. Karp: To potrzebna ustawa. Pora, by koncerny zagraniczne zaczęły dzielić się zyskami Borys Budka straszył, że w Polsce mamy obecnie do czynienia z „wariantem węgierskim”, po czym na scenę wkroczy Daniel Obajtek z ofertą kupna mediów. Mamy do czynienia z wariantem węgierskim. Najpierw wykończyć ekonomicznie albo obniżyć wartość określonych podmiotów, np. państwa grupy, a potem może inny Obajtek czy inny wysłannik prezesa przyjdzie i złoży ofertę nie do odrzucenia, że inna spółka skarbu państwa kupi waszą stację, kupi inne portale tylko po to, by propaganda rządowa mogła trafiać w każde miejsce  — przekonywał Budka. Odnosząc się do słów premiera Morawieckiego, który zapewniał, że podatek ma wyrównać szanse między polskimi firmami a międzynarodowymi korporacjami, szef PO stwierdził, że szef rządu „okłamuje obywateli”. Pan premier Morawiecki jest osobą niewiarygodną. Jego slajdy okazują się nic nie wartymi prezentacjami. Przypomnę co obiecywał jeśli chodzi o lockdown. Dziś okłamuje polskich obywateli mówiąc, że ten podatek nakładany jest tylko na globalne koncerny. Chociażby państwa stacja jest podmiotem prywatnym, polskim, to będzie dotyczyło wielu polskich firm. Ale przede wszystkim to nie jest podatek od dochodu, co próbuje się wmówić, ale od przychodu. To nie powinno mieć miejsca, bo nie uwzględnia kosztów funkcjonowania  — dramatyzował Budka. ZOBACZ RÓWNIEŻ: — Nykiel: A jeśli media kłamią we własnej sprawie i manipulują, by ochronić swój interes? Ten protest nie dotyczy wolności słowa! — Pyza: Hucpiarski protest właścicieli mediów. Czy zdają sobie sprawę z jego konsekwencji? — Karnowski: Media opozycyjne sięgnęły po broń atomową. I obosieczną. Taki protest nie może trwać zbyt długo; nie stać na to nawet najbogatszych Budka zapytany został także o podnoszoną przez Platformę Obywatelską likwidację TVP Info. Dopytywany, czy nie jest to „wylewanie dziecka z kąpielą”, Budka oświadczył, że media publiczne wymagają odbudowy. Trzeba odbudować media publiczne, trzeba z nich zrobić media obywatelskie. Ta forma musi ulec likwidacji. Nie ma mowy o poprawieniu czegokolwiek. Ja wygrałem sprawę z TVP, wygrałem z jednym z tzw. dziennikarzy-propagandystów - do tej pory nie wykonał wyroku sądowego. Tam są ludzie, którzy nigdy w mediach nie powinni się znaleźć  — przekonywał szef PO dodając, że media publiczne „muszą zacząć mówić prawdę”, bo „kłamstwo to dziś metoda rządów Zjednoczonej Prawicy”. Kaczyński doszedł do władzy na dwóch kłamstwach - kłamstwie smoleńskim i na kłamstwie „Polski w ruinie”. Dzisiaj by utrzymać władzę, media publiczne przejęły to kłamstwo jako zwykłe narzędzie i temu się sprzeciwiamy  — stwierdził Borys Budka. wkt/Polsat News
NASZ NEWS. Bodnar żalił się Bix Aliu ws. podatku medialnego: „Jeden z tematów rozmowy dotyczył projektu ustawy o podatku od reklam"^Zespół wPolityce.pl^2021-02-11 11:33:32.109759+01:00^https://wpolityce.pl/polityka/538766-nasz-news-bodnar-zalil-sie-bix-aliu-ws-podatku-od-reklam^Wczoraj przed południem Adam Bodnar spotkał się z B. Bix Aliu, chargé d’affaires a.i. Ambasady Stanów Zjednoczonych w siedzibie biura Rzecznika Praw Obywatelskich. Portal wPolityce.pl ustalił, że obaj panowie rozmawiali m.in. o proteście mediów. CZYTAJ TAKŻE: Amerykański dyplomata: „USA będą zawsze bronić niezależności mediów”. Celna riposta: „To wewnętrzna sprawa Polski” CZYTAJ RÓWNIEŻ: Jest i Adam Bodnar! „Zaniepokojony” RPO wspiera protest części mediów. Za to milczy, gdy PO grozi likwidacją TVP Info Adam Bodnar chwali się dziś i informuje, że  Bix Aliu towarzyszył Benjamin L. Coburn – sekretarz ds. praw człowieka. W spotkaniu wraz z RPO Adamem Bodnarem brała też udział jego zastępczyni Hanna Machińska, która wielokrotnie i jednostronnie wspierała protest Strajku Kobiet. Spytaliśmy biuro RPO o czym wczoraj rozmawiali obaj panowie. Zgodnie z naszymi przewidywaniami temat rozmów dotyczył m.in. podatku od reklam. Panowie rozmawiali godzinę.  Jeden z tematów rozmowy dotyczył projektu ustawy o podatku od reklam. Wymieniono uwagi, ponieważ o 10.40 pan B. Bix Aliu zamieścił tweeta na ten temat. Rzecznik od godzin porannych znał treść projektu ustawy o podatku od reklam i zlecił współpracownikom rozpoczęcie pracy nad przygotowaniem oświadczenia RPO w tej sprawie – czytamy w odpowiedzi na pytania portalu wPolityce.pl.  Adam Bodnar stanął wczoraj po stronie liberalnych i zagranicznych mediów.  Rzecznik Praw Obywatelskich z najwyższym zaniepokojeniem przyjmuje ogłoszoną przez rząd inicjatywę, której celem jest wprowadzenie nowego podatku od przychodów uzyskiwanych przez media z reklamy. Może to wpłynąć w sposób istotny na ograniczenie wolności mediów i wolności słowa, a tym samym ograniczenie prawa obywateli do informacji. Rzecznik w pełni solidaryzuje się z akcją protestacyjną „Media bez wyboru”, w której uczestniczy wielu wydawców i dziennikarzy – czytamy w komunikacie RPO pt. „Bronię prawa obywateli do informacji”. Nie ma chyba wątpliwości, że Adam Bodnar stanął po stronie mediów, które nieustannie przygotowują o nim medialne laurki. Pytanie tylko, czy stroi on po stronie szeregowych dziennikarzy, czy po stronie wszechwładnych i przeważnie zagranicznych wydawców polskich mediów. Nie przypominam sobie, by w ostatnim czasie stawał po stronie masowo zwalnianych dziennikarzy w mediach z kapitałem zagranicznym. tych problemów Adam Bodnar nie zauważa. Wystarcza mu peany.  WB
Nie ma planów wycofania projektu ws. "podatku od reklam". Schreiber: Histeria jest zdumiewająca. To początek prac. Każdy może zgłosić uwagi^Zespół wPolityce.pl^2021-02-11 11:16:43.597456+01:00^https://wpolityce.pl/polityka/538759-rzad-nie-planuje-wycofania-projektu-ws-podatku-od-reklam^Nie ma planów wycofania projektu wprowadzenia składki z tytułu reklam - powiedział w czwartek minister w KPRM Łukasz Schreiber. Zaznaczył zarazem, że dyskusja nad projektem nie jest zamknięta, do 16 lutego różne podmioty, w tym medialne, mogą zgłaszać uwagi i propozycje - dodał. CZYTAJ TAKŻE: — TYLKO U NAS. Kulisy protestu mediów. Kiedy zapadła decyzja? Kto odgrywał pierwsze skrzypce? Co dalej? — Kogo dotknie składka na reklamy? Na co zostaną przeznaczone pieniądze? Resort finansów zabrał głos ws. protestu mediów. SPRAWDŹ! — NASZ WYWIAD. Podatek od reklam? Dr hab. Karp: To potrzebna ustawa. Pora, by koncerny zagraniczne zaczęły dzielić się zyskami Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek od reklam ma trafić m.in. do NFZ. W środę znaczna część mediów prywatnych protestowała we wspólnej akcji „Media bez wyboru”. Od rana telewizje TVN24 i Polsat News zamiast programu nadawały specjalny komunikat. Na portalach, m.in. TVN24, Onet i Interia czytelnicy nie przeczytali żadnego artykułu. Do akcji przyłączyły się również niektóre dzienniki i stacje radiowe. Odnosząc się do środowych wydarzeń, Schreiber - szef Stałego Komitetu Rady Ministrów - ocenił w czwartek w Programie Trzecim Polskiego Radia, że „histeria wokół tej sprawy zdumiewająca, biorąc pod uwagę etap prac”. Mamy w tym momencie prac początek rozmów rządowych. Każdy, kto chce, może uwagi zgłosić. Projekt będzie na pewno analizowany. Biorąc pod uwagę praktykę prac legislacyjnych na pewno ulegnie w jakiś sposób zmianie — powiedział Schreiber. Zapytany, czy projekt na etapie prac może zostać wycofany, oświadczył, że „nie, nie ma takich planów”. Zaznaczył jednocześnie, że dyskusja nad kształtem projektu nie jest zamknięta.  W tym momencie trwają konsultacje i każdy z podmiotów, w tym (podmioty) medialne mogą zgłaszać do 16 lutego swoje uwagi, propozycje, pomysły — dodał. Według Schreibera, „opłata od reklam obowiązuje w Wielkiej Brytanii, Belgii, Francji, Hiszpanii, Austrii, we Włoszech i na Węgrzech, więc nie jest to niczym sensacyjnym”. Według mediów, które wzięły udział w środowym proteście wprowadzenie składki będzie oznaczać m.in. osłabienie, a nawet likwidację części mediów działających w Polsce, a także ograniczenie możliwości finansowania jakościowych i lokalnych treści. Projektowane zmiany krytykuje opozycja, m.in. Koalicja Obywatelska, Lewica i PSL. Trzy opozycyjne kluby: KO, Lewicy oraz KP-PSL złożyły w środę jednobrzmiące projekty uchwał Sejmu, w których rząd wzywany jest do „wycofania się z projektu ustawy o składce od wpływów reklamowych i odpartyjnienia mediów publicznych”. Szefowie klubów we wspólnym oświadczeniu wyrazili solidarność z mediami. Rzecznik rządu Piotr Müller podkreślał w środę, że projektowany podatek to „opłata, która została wprowadzona w wielu innych krajach Unii Europejskiej”. Podał w tym kontekście przykład m.in. Francji i Belgii. Inne kraje Unii Europejskiej wprowadziły tę daninę, ponieważ mamy taką sytuację, że bardzo często cyfrowi giganci, duże firmy unikają opodatkowania i ten podatek, który teraz jest w fazie konsultacji, w fazie projektowej, zakłada, że będzie od 2 do 15 proc. - zależnie od tego, jakie będą przychody danej firmy, jaki to będzie towar reklamowany i wszystkie te środki finansowe mają pomóc m.in. działaniu Narodowemu Funduszu Zdrowia, czyli mają być przeznaczone na zdrowie oraz na Fundusz Zabytków, w związku z tym to jest taka opłata solidarnościowa, która obowiązuje w wielu krajach Unii Europejskiej — przekonywał Müller w TVP Info. Ministerstwo Finansów jest otwarte na dialog z przedstawicielami mediów - poinformował w środę PAP resort. MF liczy, że w sprawie projektu dotyczącego składki od reklam, wspólnie z rynkiem zostaną wypracowane rozwiązania akceptowalne dla wszystkich. ZOBACZ RÓWNIEŻ: — Nykiel: A jeśli media kłamią we własnej sprawie i manipulują, by ochronić swój interes? Ten protest nie dotyczy wolności słowa! — Pyza: Hucpiarski protest właścicieli mediów. Czy zdają sobie sprawę z jego konsekwencji? — Karnowski: Media opozycyjne sięgnęły po broń atomową. I obosieczną. Taki protest nie może trwać zbyt długo; nie stać na to nawet najbogatszych wkt/PAP
Rząd jest otwarty na dialog z protestującymi mediami. Müller: Każdy zainteresowany podmiot może przedstawić swoje argumenty^Zespół wPolityce.pl^2021-02-11 10:59:28.211811+01:00^https://wpolityce.pl/polityka/538744-rzad-jest-otwarty-na-dialog-z-protestujacymi-mediami^„Nowy Polski Ład” jest już praktycznie doszlifowany, jesteśmy w gotowości, żeby go pokazać, kiedy już będzie taka decyzja polityczna - powiedział rzecznik rządu Piotr Müller. Podkreślił, że na program składać się będą projekty składane w „przytłaczającej większości” jako rządowe. CZYTAJ RÓWNIEŻ: -Nowa rzeczywistość gospodarcza. Morawiecki: W ramach Nowego Ładu zaprezentujemy atrakcyjną ofertę dla inwestorów -Prace nad programem o roboczej nazwie „Nowy Polski Ład” wciąż trwają. „Nie należy się przywiązywać do medialnych wrzutek” Chodzi o program, który zgodnie z zapowiedzią premiera Mateusza Morawieckiego zawiera plany inwestycyjne, a także propozycje dotyczące wielu dziedzin życia społecznego oraz gospodarczego w czasie po pandemii. Kierownictwo PiS zaakceptowało go w ubiegłym tygodniu. W czwartek w Radiu Wnet Müller przypomniał, że zapowiadany od kilku tygodni „Nowy Polski Ład” zostanie zaprezentowany na przełomie lutego i marca.  Data nie jest wprost wyznaczona, ale sam projekt jest już praktycznie doszlifowany, jesteśmy w gotowości, żeby go pokazać, kiedy już będzie taka decyzja polityczna — powiedział rzecznik rządu. Dopytywany, czy będzie to projekt rządowy, Müller podkreślił, że projekt jest przede wszystkim autorstwa całego Prawa i Sprawiedliwości. Dyskusja wokół tego projektu odbyła się już na Komitecie Politycznym — dodał. Jak potem doprecyzował, na ”Nowy Polski Ład” składać się będą różne projekty, które będą składane do Sejmu „w przytłaczającej większości” jako projekty rządowe. Jesteśmy zaskoczeni tak silną reakcją już na tym etapie - powiedział rzecznik rządu Piotr Müller odnosząc się do projektu ws. podatku reklamowego. Podkreślił, że poszczególne progi przychodów mogą ulec korekcie, a po zebraniu wszystkich uwag planowane jest spotkanie poświęcone tej kwestii. Znaczna część prywatnych mediów w środę protestowała we wspólnej akcji „Media bez wyboru”, będącej odpowiedzią na zapowiedź przygotowania przez rząd projektu ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Telewizje TVN24 i Polsat News zamiast programu nadawały specjalny komunikat. Na portalach, m.in. TVN24, Onet oraz Interia czytelnicy nie mogli przeczytać żadnego artykułu. Do akcji przyłączyły się również niektóre dzienniki. O to, czy jest zaskoczony reakcją niektórych mediów na projekt dotyczący podatku od reklam, rzecznik rządu pytany był w czwartek w Radiu Wnet. Müller podkreślił, że projekt nie został jeszcze nawet przyjęty przez Komitet Stały Rady Ministrów, „nie mówiąc już o samym rządzie”. Dodał, że „zaraz miały rozpocząć się konsultacje społeczne”.  Więc w tym sensie, że w tak wczesnej fazie projektu jest taka silna reakcja - tak, tym jesteśmy zaskoczeni, bo to jest czas na dialog, czas na rozmowę wokół tego projektu, jak ustawić progi finansowe — zauważył. Zaznaczył, że wszystko odbywa się zgodnie z procedurą legislacyjną.  Projekt przechodzi nawet fazę prekonsultacji, czyli publikowania założeń i później dopiero, po 16 lutym, ogłoszone będą formalne konsultacje społeczne, międzyresortowe — wskazał rzecznik rządu. Pytany o środowy protest mediów, Müller odparł, że jego zdaniem była to „daleko idąca decyzja”, ale cieszy się, że padają deklaracje świadczące o gotowości do debaty. Według Müllera nie jest prawdziwym stwierdzenie, że rząd chce ograniczyć wolność słowa.  Ten temat dotyczy tylko i wyłącznie zakresu opłat za reklamy — dodał. Myślę, że pod koniec wczorajszego dnia też była taka refleksja, że jest problem do rozwiązania, problem oskładkowania tych koncernów medialnych czy cyfrowych, które unikają opodatkowania, stosują tzw. optymalizacje podatkowe, po to, aby nie płacić właściwych składek i to jest temat, który trzeba rozwiązać — mówił Müller. Jesteśmy otwarci na to, by rozmawiać, w jaki sposób ustalić suwaki finansowe, progi podatkowe, tak, żeby w żaden sposób nie zakłóciło to konkurencyjności polskich mediów — zadeklarował rzecznik rządu. Podkreślił, że debatować można np. nad progiem dla reklamy prasowej.  Ten próg w przypadku klasycznej reklamy prasowej wynosi ponad 15 mln rocznie, żeby w ogóle zacząć opodatkowanie takiego medium. I tu oczywiście można dyskutować, ale on w praktyce nie dotyka żadnego lokalnego medium — powiedział. Dodał, że do „ewentualnej korekty” są również progi przychodów z reklamy telewizyjnej czy radiowej. Na pytanie o formułę rozmów w ramach prekonsultacji, Müller odparł, że każdy zainteresowany podmiot może przedstawić swoje argumenty i na piśmie, i osobiście.  Natomiast myślę, że można spodziewać się też spotkania w nieco szerszym gronie już po zebraniu wszystkich uwag. Wtedy o wiele łatwiej będzie dyskutować, bo będziemy wiedzieć, wokół jakich wskaźników operujemy i gdzie są największe wyzwania — powiedział polityk. Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek od reklam ma trafić m.in. do NFZ.  aw/PAP
Sypie się KO! Kolejni posłowie mają pożegnać Budkę i dołączyć do Hołowni. Na liście Zimoch i Henning-Kloska. Lubnauer dementuje^Zespół wPolityce.pl^2021-02-11 10:14:53.258561+01:00^https://wpolityce.pl/polityka/538751-sypie-sie-koalicja-obywatelska-kolejni-politycy-maja-odejsc^Poseł Koalicji Obywatelskiej Tomasz Zimoch ma dołączyć do ruchu Szymona Hołowni - dowiedział się portal Onet. Według nieoficjalnych informacji wraz Zimochem do ruchu Polska 2050 dołączyć jeszcze jeden polityk KO. Z kolei według nieoficjalnych ustaleń Interii dziś do ruchu Hołowni miała odejść Paulina Hennig-Kloska. Konferencja, na której miały być ogłoszone transfery, została jednak odwołana. CZYTAJ TAKŻE: W tygodniku „Sieci”: Hołownia i jego perspektywy. Szykuje się ostre starcie w opozycji, która musi ustalić, kto jest jej liderem Plotki o odejściu popularnego komentatora sportowego z KO pojawiły się już kilka miesięcy temu. Zimoch wielokrotnie dawał wyraz swojemu niezadowoleniu z sytuacji w Koalicji Obywatelskiej.  Dzięki temu transferowi Hołownia będzie mógł założyć swoje koło w polskim parlamencie —podkreśla Sebastian Białach z Onetu. Sam Zimoch, pytany przez PAP, czy dołączy do Polski 2050 zaznaczył, że „jeżeli cokolwiek się wydarzy, to będzie o tym informacja”. Stwierdził też, że mówienie, iż rozmawia on z Hołownią o transferze jest „zbyt daleko idącym wnioskiem”.  Nie wiem kto to wymyślił, zupełnie niepotrzebnie —dodał poseł. Informację o transferze posłanki Nowoczesnej do ruchu Hołowni zdementowała jej była liderka Katarzyna Lubnauer.  Dementuję tę informację. Paulina nigdzie nie idzie —napisała na Twitterze Lubanuer.
To dopiero dramat! Kidawa-Błońska "wstrząśnięta" protestem części mediów: To był trudny dzień.  Nie mogliśmy uzyskać żadnej informacji^Zespół wPolityce.pl^2021-02-11 10:03:51.570233+01:00^https://wpolityce.pl/polityka/538747-kidawa-wstrzasnieta-protestem-czesci-mediow-to-trudne^„Oczywiście, że będziemy głosowali przeciwko tej ustawie i ten dzień wczoraj był dla nas wszystkich bardzo trudny. Działy się różne rzeczy. Nie mogliśmy uzyskać żadnej informacji” - stwierdziła na antenie RMF FM Małgorzata Kidawa-Błońska odnosząc się do „protestu mediów” przeciwko projektowi podatku reklamowego dla mediów. CZYTAJ TAKŻE: — TYLKO U NAS. Kulisy protestu mediów. Kiedy zapadła decyzja? Kto odgrywał pierwsze skrzypce? Co dalej? — Kogo dotknie składka na reklamy? Na co zostaną przeznaczone pieniądze? Resort finansów zabrał głos ws. protestu mediów. SPRAWDŹ! — NASZ WYWIAD. Podatek od reklam? Dr hab. Karp: To potrzebna ustawa. Pora, by koncerny zagraniczne zaczęły dzielić się zyskami Zdaniem posłanki PO, protest części mediów był „przebudzeniem”, a czarne ekrany i „nieprzyjemne” komunikaty w radiu były „groźne”. To, że nie można było tej informacji uzyskać, wiele osób zdało sobie sprawę z tego, jak ważne jest to, żebyśmy mieli prawo wyboru w mediach — przekonywała Kidawa-Błońska. Co ciekawe, w jej ocenie „udało się opozycji wystąpić razem - w obronie mediów”. Dodała, że projekt uchwały Sejmu wzywający rząd do „wycofania się z projektu ustawy o składce od wpływów reklamowych”, to duży sukces. Uważam, że to duży sukces mediów, bo sprawiliście, że się zjednoczyliśmy — stwierdziła posłanka PO. ZOBACZ RÓWNIEŻ: — Nykiel: A jeśli media kłamią we własnej sprawie i manipulują, by ochronić swój interes? Ten protest nie dotyczy wolności słowa! — Pyza: Hucpiarski protest właścicieli mediów. Czy zdają sobie sprawę z jego konsekwencji? — Karnowski: Media opozycyjne sięgnęły po broń atomową. I obosieczną. Taki protest nie może trwać zbyt długo; nie stać na to nawet najbogatszych Odnosząc się do problemów wewnątrz partii Porozumienie, Kidawa-Błońska powiedziała, że „wszystko może sobie wyobrazić”. W polityce wiele rzeczy widziałam, które mnie zaskakiwały. Wszystko mogę sobie wyobrazić, ale też pamiętam Jarosława Gowina, kiedy był w Platformie, kiedy w wielu sprawach się różniliśmy, kiedy jego zachowanie mnie zaskakiwało, ale każdy ma prawo przejść na dobrą stronę mocy i starać się budować w Sejmie taką większość, która pozwoli, żeby media były wolne — powiedziała. Dopytywana o to, jakie poglądy ma Platforma Obywatelska ws. aborcji, Kidawa-Błońska powiedziała, że „Platforma do tej pory stała na stanowisku, że powinniśmy zostać przy kompromisie, to co się stało zlikwidowało kompromis i musimy znaleźć nową umowę społeczną”. Ja bym chciała, żeby ten wybór był świadomy, nie był w emocji, żeby kobieta wiedziała, że ma taki i taki wybór. Ja i większość moich kolegów z partii jesteśmy przeciwko aborcji, ale uważamy, że tę sytuację trzeba jakoś rozwiązać — przekonywała polityk. Dodała, że trzeba w Polsce „wreszcie na poważnie powiedzieć o edukacji seksualnej, antykoncepcji, badaniach prenatalnych, wsparciu psychologicznym dla kobiety”. Dzieci będą się rodziły wtedy, kiedy kobiety będą się czuły bezpiecznie — oświadczyła Kidawa-Błońska. Muszą być przywrócone te trzy przesłanki, które były poprzednio i muszą być przestrzegane — stwierdziła Kidawa-Błońska dodając, że według niej aborcja powinna być dopuszczalna również do 12. tygodnia ciąży.  Uważamy, że powinien być ten czwarty przypadek. (…) Ale zanim się na to zdecyduje, musi być wsparta przez rozmowę z lekarzami, z psychologiem. (…) PO nie skręca w lewo i nie skręcała w lewo w sprawach światopoglądowych — dodała Małgorzata Kidawa-Błońska. wkt/RMF FM
Sądny dzień dla KE. Przedstawiciele wszystkich grup w PE atakowali unijną strategię szczepień^Zbigniew Kuźmiuk^2021-02-11 09:20:18.803431+01:00^https://wpolityce.pl/polityka/538743-sadny-dzien-dla-ke-atak-na-unijna-strategie-szczepien^Wczoraj w Parlamencie Europejskim na wniosek wszystkich grup politycznych z udziałem przewodniczącej KE Ursuli von der Leyen, odbyła się ponad 4 godzinna debata na temat realizacji europejskiej strategii szczepień. Po znaczących redukcjach ilości dostarczanych szczepionek, a także zmianach terminów ich dostaw w styczniu i lutym przez 3 firmy farmaceutyczne, których produkty zostały dopuszczone do obrotu w UE, rządy wszystkich krajów członkowskich zostały postawione w bardzo trudnej sytuacji. Wszystkie one przygotowały krajowe strategie szczepień, ba zostały wyznaczone konkretne terminy szczepień dla grup obywateli najbardziej zagrożonych skutkami zakażenia Covid 19 (szczególnie ludzi wieku 60 plus), teraz te terminy trzeba zmieniać, przesuwać, bez pewności, że i te nowe zostaną dotrzymane. Przedstawiciele wszystkich frakcji w PE krytycznie wypowiadali się o realizacji unijnej strategii szczepień, niektórzy obciążali odpowiedzialnością przewodniczącą KE, ba były nawet nawet głosy aby podała się do dymisji, ale ostatecznie szefowie największych frakcji takiej dymisji nie zażądali. W imieniu KE wystąpiła przewodnicząca Ursula von der Leyen i na początku wymieniła 3 kraje, które jej zdaniem w tych trudnych warunkach dobrze sobie radzą ze szczepieniami, jako pierwszą wymieniła Polskę, chwaląc nasz kraj za zaszczepienie ponad 80% pensjonariuszy domów pomocy społecznej (oprócz naszego kraju także Danię i Włochy). Po raz kolejny potwierdziła słuszność przyjęcia unijnej strategii szczepień na Covid 19, podkreślając, że indywidualny wyścig po zdrowie i życie swoich obywateli wygrałyby zapewne najbardziej zamożne kraje członkowskie. Przyznała się także do błędów, podkreśliła, że KE nie doceniła skomplikowania procesu produkcji szczepionki i ograniczeń jakie mają firmy wytwarzające jej składniki (każda z nich ma około 400 takich składników), co skutkuje obecnie ograniczeniem jej produkcji. Zabierałem glos w tej debacie, podkreśliłem, że dobrą decyzję o wspólnej strategii szczepionkowej 27 krajów członkowskich, przysłoniły rażące błędy i zaniechania jakie popełniła KE, w konsekwencji wskaźnik szczepień na 100 obywateli pokazuje, że dzieli nas wręcz przepaść od takich krajów jak: Izrael, USA, czy W. Brytania (wskaźnik ten dla tych krajów obecnie wynosi odpowiednio 60, 12 i 15, podczas gdy w UE średnio ok. 4). Ze względu na ograniczony czas wystąpienia, poruszyłem tylko 3 kwestie. Zapytałem jak to możliwe, że KE, która wsparła koncerny farmaceutyczne na etapie tworzenia szczepionek na Covid19 kwotą 2,7 mld euro ze wspólnego budżetu, a kraje UE dodatkowo dołożyły 0,75 mld euro, ma gorsze warunki dostępu do szczepionek niż kraje trzecie, które badań nad szczepionkami nie finansowały? Zapytałem także jak to możliwe, że skoro jak twierdzi Komisja w umowach z koncernami farmaceutycznymi są zapisy o twardych ich zobowiązaniach na dostawy szczepionek w określonych ilościach i terminach, to w sytuacji ich rażącego niedotrzymywania, nie ma nawet zapowiedzi KE egzekwowania kar z tego tytułu? Poruszyłem także problem, że w sytuacji załamania się dostaw szczepionek w I kwartale, na ich zakupy przez kraje UE na własną rękę, KE nie reaguje, choć jeszcze niedawno przewodnicząca Ursula von der Leyen twierdziła, że porozumienie w ramach UE, zabraniało tego rodzaju negocjacji i zawierania kontraktów. Następnie zwracając się do przewodniczącej KE stwierdziłem, że bez uruchomienia dodatkowej produkcji szczepionek, bez przyśpieszenia ich dostaw, unijna strategia szczepień z jej głównym celem czyli zaszczepieniem 70% dorosłych obywateli do końca lata 2021, legnie w gruzach, ba w dotychczasowym tempie uda się zaszczepić w tym terminie tylko 15% obywateli. Zabierając głos na koniec debaty przewodnicząca KE jeszcze raz podtrzymała realizację celu tegorocznych szczepień, co oznacza konieczność znacznego przyspieszenia dostaw szczepionek od II kwartału tego (w II kwartale UE ma otrzymać 300 mln dawek, w I kwartale tylko 100 mln dawek). Będzie to możliwe jeżeli Europejska Agencja Lekowa dopuści do obrotu szczepionki kolejnych koncernów, które zakończyły już badania kliniczne, w tym w szczególności szczepionkę firmy Johnson& Johnson, która jest szczepionką jednodawkową.
Szef KPRM odpowiada na oburzające słowa Steinmeiera: Co mają powiedzieć narody, które poniosły olbrzymie straty w wyniku II WŚ?^Zespół wPolityce.pl^2021-02-11 09:08:50.018209+01:00^https://wpolityce.pl/polityka/538740-szef-kprm-odpowiada-na-oburzajace-slowa-steinmeiera^Szef KPRM Michał Dworczyk ocenił wypowiedź prezydenta Niemiec dotyczącą Nord Stream 2 jako „nieszczęśliwą” i „zdumiewającą”. „Co mają powiedzieć Białorusini, Ukraińcy, czyli narody, które poniosły olbrzymie straty w wyniku II wojny światowej?” - pytał minister. CZYTAJ RÓWNIEŻ: Nord Stream 2 jako rekompensata dla Rosji za atak Hitlera?! Skandaliczne słowa prezydenta Niemiec w jednym z wywiadów Dworczyk był pytany w Programie Pierwszym Polskiego Radia o gazociąg Nord Stream 2. w kontekście wypowiedzi prezydenta Niemiec Franka-Waltera Steinmeiera opisywanej m.in. przez dziennik „The Times”. Brytyjska gazeta podała w środę, że Steinmeier ocenia, iż z powodu nazistowskich zbrodni Niemcy mają dług wobec Rosji, a gazociąg Nord Stream 2 jest jednym z ostatnich „mostów” między Europą a Rosją. Z kolei minister spraw zagranicznych Niemiec Heiko Maas ostrzegł w środę w Bundestagu, że rezygnacja z gazociągu Nord Stream 2 zbliży Rosję do Chin. Polscy politycy myślę, że bardzo krytycznie podchodzą do obu tych wypowiedzi. Zastanawiają się, co mają powiedzieć Białorusini, co mają powiedzieć Ukraińcy, czyli narody, które poniosły olbrzymie straty w wyniku II wojny światowej, a których suwerenność, których bezpieczeństwo uderza w projekt Nord Stream 2 — powiedział szef KPRM. Jak ocenił, „wypowiedź pana prezydenta - zdumiewająca”.  Wydaje mi się, że to był jakiś może nie lapsus językowy, ale bardzo nieszczęśliwa wypowiedź prezydenta Niemiec i trudno o niej poważnie dyskutować — podkreślił szef KPRM. Wypowiedź Heiko Maasa ws. ewentualnego zbliżenia Rosji do Chin ocenił jako „argument nietrafiony”. Politycy niemieccy konsekwentnie bronią projektu Nord Stream 2 mówiąc raz, że to jest projekt ściśle gospodarczy, z drugiej strony, że ma właśnie jakieś historyczne uwarunkowania, ale tak naprawdę jest to projekt o charakterze czysto politycznym. Mówimy to odkąd koncepcja Nord Stream 2 w ogóle zaczęła funkcjonować. Jest on szkodliwy dla Europy i bezpieczeństwa naszego regionu. Widzą to wszyscy, którzy obiektywnie oceniają sytuację na naszym kontynencie, nie tylko kraje europejskie, ale i Stany Zjednoczone i szereg innych krajów — podkreślił Dworczyk. W środę „The Times” podał, że Steinmeier w niedawnym wywiadzie dla „Rheinische Post” powiedział, że Nord Stream 2 jest ważny jako jeden z niewielu pozostałych „mostów” między Europą a Rosją. Przekonywał również, że Niemcy są zobowiązane do utrzymywania serdecznych stosunków z Rosją ze względu na miliony ludzi w Związku Sowieckim, którzy stracili życie po inwazji hitlerowskiej na ten kraj w 1941 roku. The Times” odnotował też oburzenie na te słowa wyrażone przez ambasadora Ukrainy w Niemczech Andrija Melnyka, który napisał o „wątpliwych argumenty historycznych” Steinmeiera. 21 stycznia Parlament Europejski przyjął rezolucję wzywającą UE do „natychmiastowego wstrzymania” budowy Nord Stream 2 i nałożenia nowych sankcji na Rosję. Dokument został przygotowany w odpowiedzi na aresztowanie opozycjonisty Aleksieja Nawalnego. Rezolucja jest niewiążąca. Na początku grudnia 2020 roku prace nad tym projektem o wartości 9,5 mld euro, mającym stworzyć podmorski gazociąg z Rosji do Niemiec o długości 1200 km, zostały wznowione na wodach niemieckich po zawieszeniu na blisko rok na skutek sankcji amerykańskich. Układanie gazociągu Nord Stream 2 jest na ukończeniu i większość prac, które należałoby jeszcze wykonać, miałoby zostać zrealizowanych na wodach duńskich. Budowie rosyjsko-niemieckiego gazociągu ostro sprzeciwiają się Polska, Ukraina i państwa bałtyckie, a także USA. Krytycy Nord Stream 2 wskazują, że projekt ten zwiększyłby zależność Europy od rosyjskiego gazu oraz rozszerzyłby wpływ Kremla na politykę europejską. Realizację projektu popierają Niemcy, Austria i kilka innych państw UE. gah/PAP
Protest? Andruszkiewicz nie ma wątpliwości: Zbędna histeria ze strony mediów. To nie jest rozmowa, to histeria i szantaż z ich strony^Zespół wPolityce.pl^2021-02-11 08:45:55.863044+01:00^https://wpolityce.pl/polityka/538739-andruszkiewicz-to-nie-rozmowa-to-szantaz-ze-strony-mediow^Uważamy, że to zbędna histeria ze strony mediów, które wstawiły czarne plansze na swoje portale i ekrany - tak sekretarz stanu w KPRM Adam Andruszkiewicz ocenił akcję „Media bez wyboru”. Jak podkreślił, nikt z rządu nie zamierza cenzurować mediów, ani wpływać na linie czy składy redakcyjne. Znaczna część prywatnych mediów w środę protestowała we wspólnej akcji „Media bez wyboru”, będącej odpowiedzią na zapowiedź przygotowania przez rząd projektu ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Telewizje TVN24 i Polsat News zamiast programu nadawały specjalny komunikat. Na portalach, m.in. TVN24, Onet oraz Interia czytelnicy nie mogli przeczytać żadnego artykułu. Do akcji przyłączyły się również niektóre dzienniki. O tę akcję w czwartek w TVP Info był pytany Andruszkiewicz.  Uważamy, że jest to zbędna histeria ze strony mediów, które wczoraj zaczęły wstawiać czarne plansze na swoje portale i ekrany — ocenił polityk. Jego zdaniem jest to zbędna histeria z dwóch powodów.  Po pierwsze – jesteśmy w fazie prekonsultacji, jeśli chodzi o ten projekt; zaprosiliśmy również przedstawicieli świata mediów do rozmowy na ten temat, a to nie jest rozmowa, to histeria i szantaż z ich strony. Po drugie – ten podatek, ta składka ma dotyczyć wielkich koncernów medialnych, czyli nie dotknie małej, lokalnej prasy — wskazał Andruszkiewicz. Zaapelował przy tym do świata mediów, przedstawicieli koncernów zagranicznych, aby przestali manipulować.  Wielką chorobą cywilizacyjna XXI wieku jest dezinformacja i fake newsy. Naprawdę nie siejcie fake newsów szanowni państwo. Zwracam się do państwa z mediów, które takie fake newsy sieją — mówił.  Nikt z naszego rządu nie zamierza cenzurować tych mediów, nikt nie zamierza wpływać na linie redakcyjne, czy na składy redakcyjne. To jest poza jakąkolwiek dyskusja. Nie zamierzamy w tym kierunku nic robić — podkreślił. Zamierzamy tylko doprowadzić do sprawiedliwej sytuacji, w której w naszym państwie wszyscy płacą równe daniny i składki. Nie może być tak, że wielkie korporacje, czy giganci technologiczni nie płacą, albo płacą tylko grosze, kiedy np. polskie media, polscy przedsiębiorcy uczciwie płacą swoje podatki — wskazał Andruszkiewicz. Rzecznik rządu podkreślał w środę na antenie w TVP Info, że obecnie trwa etap prekonsultacji dotyczących projektu wprowadzenia składki z reklam, który potrwa do 16 lutego. Podkreślił przy tym, że „to jest podatek, opłata, która została wprowadzona w wielu innych krajach Unii Europejskiej”. Podał w tym kontekście przykład m.in. Francji i Belgii. Inne kraje Unii Europejskiej wprowadziły tę daninę, ponieważ mamy taką sytuację, że bardzo często cyfrowi giganci, duże firmy unikają opodatkowania i ten podatek, który teraz jest w fazie konsultacji, w fazie projektowej, zakłada, że będzie od 2 do 15 proc. - zależnie od tego, jakie będą przychody danej firmy, jaki to będzie towar reklamowany i wszystkie te środki finansowe mają pomóc m.in. działaniu Narodowemu Funduszu Zdrowia, czyli mają być przeznaczone na zdrowie oraz na Fundusz Zabytków, w związku z tym to jest taka opłata solidarnościowa, która obowiązuje w wielu krajach Unii Europejskiej — przekonywał Müller. Ministerstwo Finansów jest otwarte na dialog z przedstawicielami mediów - poinformował w środę PAP resort. MF liczy, że w sprawie projektu dotyczącego składki od reklam, wspólnie z rynkiem zostaną wypracowane rozwiązania akceptowalne dla wszystkich. gah/PAP
Fogiel: Nie mówimy o żadnych represyjnych działaniach wobec mediów. Mówimy o stworzeniu składki solidarnościowej^Zespół wPolityce.pl^2021-02-11 07:59:45.745366+01:00^https://wpolityce.pl/polityka/538735-fogiel-nie-mowimy-o-zadnych-represjach-wobec-mediow^Nie chodzi nam o represjonowanie mediów – mówi w czwartkowym „Super Expressie” wicerzecznik Prawa i Sprawiedliwości Radosław Fogiel. Nie mówimy o żadnych represyjnych działaniach wobec mediów, bo one nikomu nawet do głowy nie przychodzą. Mówimy o stworzeniu składki solidarnościowej, która objęłaby część zysków z reklam największych graczy. To nie jest nic nadzwyczajnego. Takie rozwiązania funkcjonują w innych państwach Unii Europejskiej, np. we Francji czy Austrii — wyjaśnia Fogiel w rozmowie z gazetą. Podkreśla, że „cel tej składki to walka z długofalowymi skutkami pandemii”.  Część będzie przeznaczona na NFZ, część na dostęp do kultury, bo to jeden z tych obszarów, które najbardziej ucierpiały z powodu koronawirusa — tłumaczy. gah/PAP
Dworczyk: Słowa szefowej KE powinny dać do myślenia opozycji, która próbuje wmawiać, że walka z pandemią idzie nie tak jak trzeba^Zespół wPolityce.pl^2021-02-11 07:16:25.511373+01:00^https://wpolityce.pl/polityka/538730-dworczyk-slowa-szefowej-ke-powinny-dac-do-myslenia-opozycji^Wypowiedź szefowej KE Ursuli von der Leyen pokazuje skalę wysiłku i starań włożonych w realizację Narodowego Programu Szczepień przez rząd, służbę zdrowia i tysiące zaangażowanych osób - ocenił szef KPRM, pełnomocnik rządu ds szczepień Michał Dworczyk. Jej słowa powinny dać do myślenia opozycji w Polsce - dodał. CZYTAJ RÓWNIEŻ:  — TYLKO U NAS. Minister Dworczyk o słowach szefowej KE: Jest satysfakcja, ale to zasługa tysięcy osób zaangażowanych w program szczepień — Szefowa KE przyznaje: Powinniśmy być na innym etapie walki z wirusem. Jednak szczepienia przyspieszają, co pokazuje Polska Wczorajsza wypowiedź szefowej Komisji Europejskiej, która wskazała Polskę jako państwo, które najlepiej radzi sobie z procesem szczepień obywateli w całej UE pokazuje skalę wysiłku i starań jaki w realizację Narodowego Programu Szczepień włożył rząd, służba zdrowia i tysiące zaangażowanych osób — powiedział Dworczyk PAP. Podczas środowej debaty w Parlamencie Europejskim poświęconej strategii walki z Covid-19 szefowa KE powiedziała m.in., że „w Polsce od początku lutego 94 proc. personelu medycznego domów spokojnej starości i 80 proc. pensjonariuszy zostało zaszczepionych, 93 proc. w Danii, we Włoszech - ponad 4 proc. całej populacji; te trzy przykłady pokazują, że kampania szczepień w Europie naprawdę przyspieszyła”. Dworczyk podkreślił, że Narodowy Program Szczepień „zweryfikowany został pozytywnie w działaniu - mimo problemów z dostawą szczepionek wynikających z unijnych kontraktów, program działa efektywnie”. Pełnomocnik rządu ds szczepień zaznaczył, że „w Polsce możliwości wykonywania szczepień są dużo większe”, a „jedyne co nas hamuje, to niedobór szczepionek”.  To się zmieni, jeżeli dostawcy szczepionek zaczną wywiązywać się ze swoich wcześniejszych deklaracji — dodał. Słowa szefowej Komisji Europejskiej powinny dać do myślenia opozycji w Polsce, która cały czas próbuje wmawiać, że walka w naszym kraju z pandemią koronawirusa idzie nie tak jak trzeba. Opozycja fałszuje rzeczywistość - a wypowiedź Ursuli von der Leyen jest tego dobitnym dowodem — powiedział Dworczyk. Szczepienia przeciw COVID-19 rozpoczęły się w Polsce 27 grudnia ub. roku - wtedy w ramach grup zero szczepionkę zaczęli przyjmować przedstawiciele służb medycznych, a następnie m.in. pracownicy ośrodków pomocy społecznej i pensjonariusze domów pomocy społecznej. 25 stycznia rozpoczęły się szczepienia populacyjne - szczepionkę otrzymują osoby z grupy pierwszej, na początek seniorzy 70 plus. W piątek rozpocząć mają się szczepienia nauczycieli. gah/PAP
Samobójstwa osób LGBT i śmierć Adamowicza. Festiwal kłamliwych zarzutów wobec PiS na nielicznym proteście przed redakcją TVP Info^Zespół wPolityce.pl^2021-02-11 06:43:28.417636+01:00^https://wpolityce.pl/polityka/538726-garstka-ludzi-na-protescie-przed-redakcja-tvp-info-wideo^Reporter wPolityce.pl obserwował protest przed siedzibą TVP Info w Warszawie. Protestujący zebrali się w związku z histerią, jaka wybuchła w mediach po zapowiedziach rządu dotyczących nałożenia podatku od przychodów reklamowych. CZYTAJ TAKŻE: TYLKO U NAS. Joanna Lichocka: Ten protest ma też swoją dobrą stronę. Polacy widzą, jak wiele kanałów należy do tych samych właścicieli A jeśli media kłamią we własnej sprawie i manipulują, by ochronić swój interes? Ten protest nie dotyczy wolności słowa! Sam protest ze względu na swoją liczebność i niewielkie znaczenie polityczne nie byłby wart relacji, gdyby nie absurdalność haseł i rozmów, które można było usłyszeć dziś na Placu Powstańców Warszawy. Byliśmy świadkiem osobliwej rozmowy toczącej się między dwoma uczestnikami. Padały absurdalne postulaty. Pracownikom rządowej propagandy powinno zrobić się to co PiS zrobił milicjantom. Odebrać emeryturę i niech zdychają k…y. — przekonywał jeden z manifestantów. Nie mniejszy poziom oderwania od rzeczywistości płynął z głośników. Przekonywano, że PiS i TVP odpowiadają za śmierć różnych osób, m.in. samobójstwa osób LGBT i zabójstwo prezydenta Gdańska Pawła Adamowicza.
Kulisy protestu mediów. Kiedy zapadła decyzja? Kto odgrywał pierwsze skrzypce? Co dalej?^Zespół wPolityce.pl^2021-02-11 01:20:34.420770+01:00^https://wpolityce.pl/polityka/538727-kulisy-protestu-mediow-kiedy-zapadla-decyzja^Jak przebiegało organizowanie akcji wyłączenia programów telewizyjnych i serwisów internetowych przez największe grupy kapitałowe posiadające media w Polsce? Redakcja portalu wPolityce.pl poznała szczegóły tej bezprecedensowej, niezwykle ostrej w formie operacji.  Jak się dowiadujemy, kluczowe decyzje zapadały we wtorek 9 lutego wieczorem. Wtedy doszło do serii spotkań, w których grupa inicjatywna naciskała na pozostałe medialne koncerny, by przyłączyły się do akcji. Jeśli tego nie zrobicie, staniecie w jednym szeregu z Jackiem Kurskim — tymi słowami, jak relacjonują nam osoby w tym uczestniczące, „wyciskano” zgodę na udział w akcji od opornych. Tylko wy i TVP będziecie włączeni — straszono. Kto akcję zorganizował? Według naszych informatorów pierwsze skrzypce odgrywali Bogusław Chrabota - redaktor naczelny „Rzeczpospolitej” i Katarzyna Kieli - menedżerka nadzorująca telewizję TVN z ramienia amerykańskiego właściciela. Jej formalne stanowisko w strukturach to „prezes i dyrektor zarządzająca Discovery EMEA”, ale uchodzi za osobę wpływową, mówi się też dużo o jej przyjaźni z Rafałem Trzaskowskim.  Uczestnikom protestu bądź podmiotom zachęcanym do wzięcia w nim udziału przekazywano, że gotowe jest już wsparcie z Brukseli i USA. Sugerowano szeptem, że głos zabierze prezydent Stanów Zjednoczonych Joe Biden  — słyszymy. Jak wiemy, tak się nie stało. Jakie argumenty dominowały w rozmowach protestujących? Skupiano się na zbyt - ich zdaniem - niskim opodatkowaniu międzynarodowych gigantów cyfrowych i rzekomej niemożności wyegzekwowania tych opłat, rzekomo zbyt dużym obciążeniu stacji telewizyjnych i niechęcią wobec wpłat na fundusz promocji kultury, który miałby rzekomo wesprzeć inicjatywy zbyt patriotyczne  — słyszymy od naszych informatorów. Zwracają oni uwagę, że część uczestników zorientowała się po pewnym czasie, jak poważne będą konsekwencje dla ich biznesów i jak bardzo polityczny charakter przybrała. Stąd od środowego popołudnia kilka podmiotów podjęło zakulisowe rozmowy z rządem, siłą rzeczy utrzymywane w tajemnicy.  Z kręgów rządowych słyszymy, że jest gotowość do rozmów, choć nie będzie zgody na szantaż.  Tu chodzi o pieniądze, a nie wolność słowa i uczestnicy tej akcji to wiedzą. A rząd nie skapituluje, bo podatki muszą płacić wszyscy  — podkreślają nasi rozmówcy z tych kręgów. gim
W tygodniku „Sieci”: Hołownia i jego perspektywy. Szykuje się ostre starcie w opozycji, która musi ustalić, kto jest jej liderem^"Sieci" - Największy konserwatywny tygodnik w Polsce^2021-02-10 23:29:37.588476+01:00^https://wpolityce.pl/polityka/538718-w-tygodniku-sieci-holownia-i-jego-perspektywy^„Szykuje się ostre starcie w opozycji, która – zanim ‘ostatecznie rozprawi się z PiS’ – musi ustalić, kto jest jej liderem. Z dzisiejszych badań wynika, że stronie antyrządowej mógłby przewodzić Szymon Hołownia, ale w zawładnięciu lewicującymi umysłami przeszkadzają mu kaznodziejskie występy z niedalekiej przeszłości” – piszą na łamach nowego wydania „Sieci” Marek Pyza i Marcin Wikło.  Redaktorzy zauważają, że ich ubiegłotygodniowy artykuł na łamach tygodnika, wywołał przesadnie nerwową reakcję Szymona Hołowni. Według nich może to oznaczać, że weszli w paradę jego obecnej krucjacie na lewo. Zastanawiają się też skąd taka ostra reakcja polityka.  Podczas jednej z codziennych porannych pogadanek w internecie dał upust wściekłości, żalił się, że zrobiliśmy z nim „propagandową” okładkę, „szmatławą i plugawą”, że „wytrysnęło gówno”, bo „mamy gacie pełne strachu”. Naprawdę? Takie słowa tylko dlatego, że zapytaliśmy, kiedy jest autentyczny, a kiedy gra, by zbić kapitał polityczny? Aż trudno uwierzyć, że to ten sam – do rany przyłóż – Szymon, stoicki, wyważony i rozsądny — czytamy. Dziennikarze przypominają kolejne wypowiedzi Hołowni z przeszłości, które według redaktorów nie korespondują z jego obecnymi deklaracjami politycznymi. Zakochanie w Chrystusie zupełnie nie pasuje do centrowego polityka otwartego na różne środowiska, wspierającego proaborcyjne protesty. Skoro puszcza oko do Strajku Kobiet, któremu chodzi m.in. o możliwość zabijania nienarodzonych dzieci z zespołem Downa, straciły też swoją moc jego słowa z 2017 r., gdy tak mówił o osobach z tym schorzeniem: „Oni są nieprawdopodobnym darem dla nas. Ich czystość, ich prostota, ich taka bezkompromisowość, ale też i taka bezpardonowość w komunikacji jest czymś po prostu uroczym. My wszyscy moglibyśmy się od nich uczyć. Kiedy obcuję z takimi ludźmi, to mam wrażenie, że nie ja mam się nimi opiekować, to oni w pewien sposób opiekują się mną. Są dla mnie darem, bo uczą mnie, jaki powinien być człowiek. Ja o tym zapomniałem”. Pyza i Wikło zapytali również o opinię znanego eksperta z dziedziny nauk politycznych, jak zapatruje się na strategię byłego dziennikarza TVN-u.  Projekt Hołowni jest wycelowany w elektorat wielkomiejski, gdzie zauważalna jest liberalizacja poglądów i zachowań. Skąd ma brać wyborców? Najłatwiej z lewej strony. Dlatego przypominanie mu zażyłości z Kościołem jest mu nie na rękę  — mówi prof. Chwedoruk. Więcej na temat Szymona Hołowni i jego inicjatywy politycznej w „Sieci” dostępnym w sprzedaży od 08 lutego br., także w formie e-wydania na https://www.wsieciprawdy.pl/aktualne-wydanie-sieci.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
Andrzej Duda zdradza: Wysłałem do prezydenta Bidena dość obszerny list. Dotyczył stosunków polsko-amerykańskich^Zespół wPolityce.pl^2021-02-10 23:07:28.910724+01:00^https://wpolityce.pl/polityka/538722-prezydent-duda-zdradza-wyslalem-do-bidena-obszerny-list^Mam nadzieję, że stosunki polsko-amerykańskie będą tak samo dobre, jak do tej pory - powiedział w środę prezydent Andrzej Duda. Poinformował przy tym, że skierował do prezydenta USA Joe Bidena obszerny list dotyczący stanu naszych relacji z tym krajem. CZYTAJ RÓWNIEŻ: NASZ NEWS. Kulisy rozmowy Szczerskiego i Solocha z doradcą Bidena. Ze strony USA padła jasna deklaracja ws. Nord Stream 2 O relacje polsko-amerykańskie prezydent pytany był w środowej rozmowie w TVP. Mam nadzieję, że polsko-amerykańskie relacje będą na tak samo dobrym poziomie, jak do tej pory, dlatego że był kontakt ze strony administracji, bliskiego współpracownika pana Joe Bidena, jego doradcy ds. bezpieczeństwa, który rozmawiał z moimi ministrami — powiedział Duda. Chodzi o rozmowę prezydenckiego ministra Krzysztofa Szczerskiego oraz szefa BBN Pawła Solocha z doradcą prezydenta USA ds. bezpieczeństwa narodowego Jake’iem Sullivanem, w czasie której poruszono kwestie takie jak obronność, energetyka oraz polityka wobec Chin i Rosji. CZYTAJ TAKŻE: Szczerski i Soloch rozmawiali z doradcą Bidena. „Zmieniła się amerykańska administracja, natomiast priorytety są te same” Po rozmowie strona amerykańska opublikowała komunikat, w którym podkreślono, że USA „bardzo wysoko cenią znaczenie Polski dla bezpieczeństwa sojuszniczego oraz fakt stacjonowania wojsk USA w Polsce”. CZYTAJ TAKŻE: Doradca Bidena rozmawiał z Solochem i Szczerskim. Sullivan wyraził wdzięczność za ścisłą współpracę Polski z USA Ja nie ukrywam, że ja wysłałem list do prezydenta dość obszerny, w którym omówiony był stan stosunków polsko-amerykańskich i realizowanej w zakresie tych stosunków współpracy i ten list był omawiany w tej rozmowie — dodał prezydent. Podkreślił, że rozmowa była „bardzo dobra” i pokazała „bardzo duże zainteresowanie ze strony amerykańskiej - zarówno kwestiami bezpieczeństwa naszego kraju i regionu, jak i możliwościami robienia tutaj biznesu, rozwojem współpracy w ramach Trójmorza”. Zaznaczył, że za czasów prezydentury Donalda Trumpa obie strony zdecydowanie opowiadały się za tego typu współpracą i według niego „wszystko wskazuje na to, że będzie ona kontynuowana”. Wydaje mi się, że to są dobre wiadomości. Ja spokojnie czekam na dalszy rozwój spraw. Proszę pamiętać, że to sam początek prezydentury, można powiedzieć, że pan prezydent Joe Biden dopiero wchodzi w urząd — powiedział Duda. Na stwierdzenie, że pierwsze decyzje nowego prezydenta USA są realizacją „lewicowych postulatów” proponowanych przez wiceprezydent Kamalę Harris, prezydent odparł, że mowa tutaj o polityce wewnętrznej Stanów Zjednoczonych.  Ja nie będę tej polityki oceniał — podkreślił. CZYTAJ WIĘCEJ: — Prezydent Duda: Niektóre media naprawdę przesadzają, że to naruszenie wolności słowa. Chodzi po prostu o pieniądze. WIDEO — Prezydent komentuje wizytę Borrella w Moskwie: Po co tam jechał? O czym chciał rozmawiać? To kompromitacja. WIDEO kpc/PAP
Wielowiejska w "GW" znów gra na rozłam w rządzie: "Prokurator Ziobro trzyma premiera Morawieckiego na grillu”^Co tam w Wyborczej?^2021-02-10 23:06:47.874795+01:00^https://wpolityce.pl/polityka/538723-wielowiejska-w-gw-znow-gra-na-rozlam-w-rzadzie^Czytając „Gazetę Wyborczą” kilka razy w miesiącu dowiadujemy się o końcu Zjednoczonej Prawicy i wielkich rozłamach wewnątrz koalicji rządowej. „W sprawach CIECH-u i PKP Cargo celem dla prokuratury może być także Mateusz Morawiecki i jego ludzie” – grzmi Wielowiejska na łamach „Gazety Wyborczej” CZYTAJ TAKŻE: „Czarna środa” dla „Gazety Wyborczej”. Podatek od reklam „to uderzenie w media komercyjne” chociaż „zgodne z prawem UE” „GW” niczym biuro prasowe Strajku Kobiet. Drukuje plakaty feministek i zachęca: „Weź na demonstrację lub wywieś w oknie” Prokuratura Zbigniewa Ziobry ściga urzędników i menadżerów państwowych spółek z czasów z rządu PO-PSL. W dwóch śledztwach – CIECH-u i PKP Cargo – pojawiają się banki BZ WBK i PKO BP. To może być powód, dla którego śledztwa ciągną się w nieskończoność bo pozwalają trzymać na celowniku Mateusza Morawieckiego i Zbigniewa Jagiełłę —wyrokuje publicystka. Dziennikarka przypomniała także sprawę byłego prezesa PKP Jakuba Karnowskiego, członków zarządu i członków rady nadzorczej z grupy PKP, którym postawiono zarzuty. Jak zwykle pełna podejrzeń Wielowiejska opisuje jak w trakcie postępowania zmieniano prokuratorów, gdy tylko zmierzali do umorzenia sprawy. Zarzuty wobec menedżerów grupy PKP nie mają charakteru korupcyjnego. Postawiono je członkom rady nadzorczej, którzy zgodzili się na transakcję na podstawie wyceny, którą przygotowali eksperci z PKO BP i firmy EY na zlecenie zarządu PKP Cargo. Na czele państwowego PKO BP stał wtedy i stoi nadal Zbigniew Jagiełło, zaufany człowiek premiera Morawieckiego. To może być powód uporu ludzi Ziobry. Według naszych informacji chodzi o to, by trzymać Jagiełłę na muszce — donosi jak zwykle świetnie poinformowana Wielowiejska. Drugiego dna publicystka doszukuje się także w sprawie prywatyzacji CIECH-u, gdyż udział przy niej miał także BZ WBK, dawniej kierowany przez Mateusza Morawieckiego. Prokuratura katowicka, która prowadzi śledztwo w sprawie CIECH-u należy – obok prokuratury lubelskiej – do najbardziej zaufanych ośrodków Ziobry i jego najbliższego współpracownika prokuratora krajowego Bogdana Święczkowskiego. W dalszej części artykułu Wielowiejska rozwodzi się nad opieszałością prokuratury w temacie korzyści kupna czeskiej spółki AWT przez PKP Cargo. Następnie wylewa łzy nad losem zatrzymanych osób w sprawie CIECH-u i PKP Cargo, którym prokuratura zabezpieczyła majątki. Dziennikarka pyta także prokuraturę o „wątpliwe podstawy zarzutów prokuratorskich”. Na koniec wtajemniczona we wszystko o czym mówi się w PiS, publicystka feruje, że obie sprawy „mogą ciągnąć się do kolejnych wyborów i być sprawą przetargową w negocjacjach z Kaczyńskim”. Ze swych zawiłych wywodów Wielowiejska wysuwa wniosek: W Zjednoczonej Prawicy obawiają się, że Ziobro – jeśli w wyborach wystartuje osobno – może spraw CIECH-u i PKP Cargo używać przeciwko PiS i Mateuszowi Morawieckiemu. My natomiast z rozważań publicystyki z Czerskiej wyciągamy jeden wniosek; media nieprzychylne temu rządowi będą chwytać się wszystkiego by wywoływać podziały i doprowadzić do rozłamu. Niestety dla „Wyborczej” żadna z tych prób jak do tej pory się nie udała. mm
Nie mogli sobie odpuścić. Opozycja złożyła jednobrzmiące projekty uchwał ws. "ograniczania wolności mediów w Polsce"^Zespół wPolityce.pl^2021-02-10 22:53:15.578032+01:00^https://wpolityce.pl/polityka/538721-opozycja-zlozyla-projekty-uchwal-ws-wolnosci-mediow^Trzy opozycyjne kluby: KO, Lewicy oraz KP-PSL złożyły w środę jednobrzmiące projekty uchwał Sejmu, w których rząd wzywany jest do „wycofania się z projektu ustawy o składce od wpływów reklamowych i odpartyjnienia mediów publicznych”. Szefowie klubów we wspólnym oświadczeniu wyrazili solidarność z mediami. CZYTAJ RÓWNIEŻ: — NASZ WYWIAD. Podatek od reklam? Dr hab. Karp: To potrzebna ustawa. Pora, by koncerny zagraniczne zaczęły dzielić się zyskami — TYLKO U NAS. Joanna Lichocka: Ten protest ma też swoją dobrą stronę. Polacy widzą, jak wiele kanałów należy do tych samych właścicieli — TYLKO U NAS. Sellin: Protestują media, które wspierają opozycję. Warto spokojnie rozmawiać, a nie napinać się emocjonalnie O propozycji uchwały informowali w środę po wieczornych obradach Konwentu Seniorów wicemarszałkowie Sejmu: Małgorzata Kidawa-Błońska (KO) oraz Piotr Zgorzelski (PSL). Lider PO Borys Budka doprecyzował później, że projekty są trzy, jednakowej treści.  Jako politycy opozycji: Koalicji Obywatelskiej, Lewicy i Polskiego Stronnictwa Ludowego przyjęliśmy dzisiaj wspólne projekty uchwał (…) w obronie wolnych mediów i złożyliśmy je do laski marszałkowskiej — powiedział szef Platformy podczas wieczornego czatu internetowego. Jak zaznaczył, nie wierzy, że marszałek Sejmu Elżbieta Witek podda je pod głosowanie.  Wsadzi je do zamrażarki, ale to był bardzo ważny gest opozycji. Współpraca powinna nas wszystkich cechować, bo z drugiej strony mamy politycznych bandytów, którzy nie cofną się przed niczym, by utrzymać władzę. I to, co próbują zrobić z mediami, to jest właśnie kolejny element tej układanki, żeby raz zdobytej władzy nie oddać — ocenił Budka. Lider SLD Włodzimierz Czarzasty zamieścił natomiast na Twitterze skan wspólnego oświadczenia przewodniczących klubów: KO Cezarego Tomczyka, Lewicy Krzysztofa Gawkowskiego oraz Koalicji Polskiej-PSL Władysława Kosiniaka-Kamysza. Podkreślono w nim, że każdy z projektów „wyraża stanowczy sprzeciw wobec działań rządu zmierzających do osłabienia i ograniczenia wolności mediów w Polsce”. Zgodnie uważamy, że zapowiedziana przez rządzących tzw. opłata solidarnościowa od wpływów reklamowych dla wszystkich nadawców i wydawców stanowi finalizację trwającego od końca 2015 roku procesu likwidacji niezależnych mediów w Polsce — czytamy w oświadczeniu. Szefowie klubów: KO, Lewicy i KP-PSL napisali ponadto, że „działania podejmowane w tym zakresie przez większość sejmową” postrzegają „jako oderwane od standardów demokratycznego państwa prawnego umacnianie własnej pozycji politycznej kosztem polskiej racji stanu i dostępu do niezależnej i obiektywnej informacji”. Jednocześnie pragniemy wyrazić głęboką solidarność ze wszystkimi przedstawicielami mediów biorącymi udział w proteście przeciwko opisanym działaniom rządu. Wierzymy, że wspólnymi siłami zjednoczonej opozycji, niezależnych mediów oraz społeczeństwa obywatelskiego jesteśmy w stanie powstrzymać postępującą degradację podstawowych praw i wolności w Polsce — podkreślono w oświadczeniu. W projektach uchwał autorstwa KO, Lewicy i PSL-KP czytamy m.in., że „zapowiedziany przez Radę Ministrów podatek od wpływów reklamowych zagraża pluralizmowi mediów, a w szczególności ich obecności w życiu lokalnych społeczności”.  Dziś w Polsce rząd PiS próbuje opodatkować media, co może postawić pod znakiem zapytania ich dalsze istnienie. W sytuacji, gdy po raz kolejny 2 miliardy złotych przekazywane są na TVP, próby przedstawienia tej opłaty jako ratunku dla polskiej ochrony zdrowia i kultury należy uznać za fałszywe — czytamy w projektach. Ich autorzy wyrazili też podgląd, że „państwowe radio i telewizja — zamiast umożliwiać rzetelną debatę publiczną i przekazywać bezstronnie informacje — pełnią obecnie niechlubną rolę tuby propagandowej obozu rządzącego”.  Tym bardziej potrzebujemy dziś silnych i niezależnych mediów, zapewniających dziennikarzom godne warunki pracy i wolność wypowiedzi. Sejm Rzeczypospolitej Polskiej wzywa Radę Ministrów do wycofania się z projektu ustawy o składce od wpływów reklamowych i odpartyjnienia mediów publicznych — głoszą projekty.
Czy skandaliczna wypowiedź Steinmeiera przejdzie bez echa? Niemcy znowu przesuwają granice^Jakub Maciejewski^2021-02-10 22:05:06.736873+01:00^https://wpolityce.pl/polityka/538707-10-powodow-dla-ktorych-wypowiedz-steinmeiera-jest-grozna^Niemcy i Rosjanie do tego stopnia przesunęli już granicę dyskusji, że skandaliczna wypowiedź niemieckiego prezydenta Franka-Waltera Steinmeier nie zrobi już wrażenia. Tymczasem mówienie wprost, że budowa Nord Stream 2 jest także formą zadośćuczynienia krzywd dla Rosji za jej ofiary z II wojny światowej ma kilka pięter kłamstw, przemilczeń i manipulacji, ale też sygnałów politycznych, których zlekceważyć nie można. Po pierwsze - Związek Sowiecki był odpowiedzialny za wybuch II wojny światowej w równym, a może i większym stopniu, co III Rzesza. Wypowiedź Steinmeiera jest więc deklaracją spadkobierców jednych bandytów wobec drugich bandytów. Po drugie - III Rzesza przyczyniła się do śmierci milionów Rosjan, ale bezpośrednio mordowała także obywateli polskich, którym dziś odmawia się odszkodowań. Gdy więc agresor wybiera sobie partnera jako ofiarę, a prawdziwą ofiarę pomija, to po prostu wieje grozą. Po trzecie - w kontekście zacieśnienia współpracy niemiecko-rosyjskiej Steinmeier powiedział, że „istnieje przeszłość i nastąpi przyszłość”. Odwołanie się do ciągłości geopolitycznej wobec porozumień ponad państwami Europy Wschodniej jest afirmacją koncepcji Kongresu Mocarstw i takiej sytuacji politycznej, w której Polskę wymazywano z map Europy. Przy jakiejkolwiek histerii polskich obrońców Berlina deklaracja niemieckiego polityka jest nad wyraz czytelna - gdyby prezydent Andrzej Duda powiedział coś podobnego o współpracy z Moskwą, czytalibyśmy w prasie światowej o proputinowskiej postawie RP sprzyjającej dyktaturze i rozbijającej Europę. Po czwarte - Steinmeier wysłał sygnał o determinacji Niemiec do wspierania polityki energetycznej Rosji, ale zrobił to pięć dni po kompromitacji Josepa Borella w Moskwie. Jest to więc przyklepanie fikcyjności znaczenia Brukseli na arenie międzynarodowej i przyznanie się, że Niemcy dla własnych interesów są w stanie rozbijać Unię Europejską. Podobnie Angela Merkel odwiedziła Władimira Putina kilka dni po obłożeniu firm budujących Nord Stream 2 sankcjami - przedłożyła tym samym współpracę niemiecko-rosyjską nad europejsko-amerykańską. Po piąte - prezydent RFN powiedział, że rozważania nad Nord Stream 2, dla nich, Niemców, „mają jeszcze inny wymiar”. Steinmeyer przyznał tym samym, że polityka zagraniczna oparta na historii jest nie tylko uzasadniona, ale i konieczna - pamiętajmy przy tym, że polskiemu rządowi odmawia się uprawiania tego typu polityki i jest nazywane przez lewicowo-liberalnych dziennikarzy „szczuciem na Niemców”.  Po szóste - niektórzy komentatorzy w Polsce i politycy w UE odmawali rządowi RP dobrych intencji przy budowaniu transatlantyckiej współpracy polsko-amerykańskiej, choć łączy nas przecież szereg umów międzynarodowych oraz członkostwo w NATO. Ci sami dziennikarze i politycy nie krytykują dużo poważniejszej pod względem geopolitycznym wspópracy niemiecko-rosyjskiej.  Po siódme - Steinmeier nazwał projekt Nord Stream „ostatnim mostem między Rosją a Europą”. Niestety poprzedni tak most znajduje się w Brześciu nad Bugiem i po nim maszerowali żołnierze Wehrmachtu na wspólną z Sowietami defiladę - na trupie II Rzeczpospolitej. Po ósme - ważne jest to, czego Steinmeier także nie mówi. A milczy gdy Putin oskarża Polskę o II wojnę światową, gdy Polaków obarcza się odpowiedzialnością za Holokaust, gdy Putin organizuje zakłamane parady wojskowe. W tych sprawach nagle przestaje istnieć „przeszłość”, bo kłamstwo pozostaje bez Steinmeierowskich sprostowań. Po dziewiąte - w ostatnim czasie nasiliła się wielkomocarstwowa retoryka historyczna Niemiec. Lekceważenie sprawy reparacji dla Polski, wysłanie do Polski syna oficera Wehrmachtu jako ambasadora, przyjęcie na stypendium profesora Jana Grabowskiego to coś więcej niż brak wrażliwości, zakłamane wystąpienia Merkel o „wyzwoleniu Niemiec od nazistów” to elementy układanki, z której całość wygląda na jedno wielkie hasło: „odkupiliśmy winy, teraz będziemy grać jak zawsze”. Po dziesiąte - Frank-Walter Steinmeier przez wiele lat współpracował z Gerhardem Schröderem, który dziś za rosyjskie pieniądze lobbuje na rzecz kremlowskich interesów. Jak się potoczy Steinmeierowska kariera po zakończeniu prezydentury RFN? Ironicznym zbiegiem okoliczności media lewicowo-liberalne dziś protestują i nie mogą Steinmeiera potępić. Ironicznie - bo i tak tego nie zrobią, nawet gdy plansze protestowe znikną z ich stron. Po jedenaste zatem - V kolumna też przesuwa granice.
Ile fałszywych "końców demokracji" jeszcze doświadczymy?  Jak dużo tej czerni musimy jeszcze zobaczyć w Polsce?^Goran Andrijanić^2021-02-10 21:30:22.536115+01:00^https://wpolityce.pl/polityka/538702-ile-falszywych-koncow-demokracji-jeszcze-doswiadczymy^Polska opozycja oraz media i środowiska kulturalne, które są jej bliskie i działają w jej interesie, mają jednak nieco dziwną i szkodliwą cechę polityczną. Witają i opisują każdą znaczącą decyzję obozu rządzącego jako „koniec demokracji”, „uderzenie w wolność”, „pożegnanie cywilizowanego społeczeństwa” i tak dalej.  CZYTAJ TAKŻE: - Farsa! Agora protestuje, a jej pięcioosobowy zarząd zarobił w 2019 r. 4,77 mln zł! Jednocześnie zwolniono kilkuset pracowników - Media opozycyjne sięgnęły po broń atomową. I obosieczną. Taki protest nie może trwać zbyt długo; nie stać na to nawet najbogatszych  Chociaż Borys Budka ostatnio narzekał, że opozycja powinna się dystansować od „gęby totalnej opozycji”, ta strategia wciąż trwa. Propozycja wprowadzenia podatku solidarnościowego, który media miałyby płacić od wpływów z reklam, została ponownie powitana tym samym rodzajem histerii. Zamiast rozpoczynać debatę nad tą propozycją, wysłuchać argumentów za lub przeciw, otrzymaliśmy ponownie tylko wiadomości pisane wielkimi literami na czarnym tle, zapowiadające nowy „koniec świata”. Jak dużo tej czerni musimy jeszcze zobaczyć dzisiaj w Polsce? Z drugiej strony nietrudno zrozumieć, dlaczego wielkie polskie media prowadzą dziś tę dramatyczną kampanię. Musiała być ona naznaczona historiami o „wolnych mediach”, bo jak inaczej te media mogłyby się starać o poparcie społeczne? Na pewno nie prosząc opinię publiczną o solidarność, ponieważ ich milionowe zyski mogą być nieco niższe. Ale, tutaj podejmują ryzyko, aby wyglądać jako ktoś, kto po prostu nie chce ponieść żadnej ofiary z powodu pandemii, na którą wszyscy cierpimy. Rozumiem, że prywatne media dbają o swoje pieniądze, więc chętnie podejmują to ryzyko. Ale czy opozycja naprawdę tego potrzebowała? Czy rzeczywiście musiała od razu zgodzić się na tę historię i ponownie rozpocząć opowieść o „końcu demokracji w Polsce”. I ile jeszcze tych fałszywych „końców demokracji” będziemy musieli wspólnie doświadczyć?
Prezydent komentuje wizytę Borrella w Moskwie: Po co tam jechał? O czym chciał rozmawiać? To kompromitacja. WIDEO^Zespół wPolityce.pl^2021-02-10 21:18:45.021724+01:00^https://wpolityce.pl/polityka/538709-prezydent-po-co-borrell-jechal-do-moskwy-to-kompromitacja^Po co szef unijnej dyplomacji pojechał do Moskwy? O czym chciał tam rozmawiać? Ta sytuacja jest tajemnicza i zdumiewająca — ocenił prezydent Andrzej Duda, komentując w programie „Gość Wiadomości” na antenie TVP Info wizytę Josepa Borrela w Rosji. CZYTAJ RÓWNIEŻ: NASZ WYWIAD. UE ma problem, a Borrell to jego element. Saryusz-Wolski: „Jest gdzieś granica takiej polityki, schizofrenii czy rozkroku” Jest zasadnicze pytanie: Jaki był w ogóle cel tej wizyty? Po co szef unijnej dyplomacji pojechał do Moskwy? O czym chciał tam rozmawiać? — mówił Andrzej Duda. Bo dla nas wszystkich, bo akurat o tym z prezydentami [podczas szczytu V4 - red.] rozmawialiśmy, ta sytuacja jest tajemnicza i zdumiewająca — dodał. Gdyby postawił warunek, np. uwolnienie Nawalnego. Ale tak? To przepraszam bardzo, ja bym powiedział, że to raczej kompromitacja — komentował dalej prezydent. Padło pytanie, o czyjej słabości to świadczy. To świadczy o słabości jego, ale też o słabości jego ekipy. Przecież taka wizyta musi być przygotowana — podkreślała głowa państwa. Prezydent nawiązał też do sprawy aresztowania rosyjskiego opozycjonisty Aleksieja Nawalnego. Jeżeli zamierzał dokonać jakiegoś resetu w relacjach pomiędzy UE a Rosją, to nie dokonuje się tego, gdy został aresztowany czołowy przedstawiciel opozycji — wskazywał. Padło też dość istotne zastrzeżenie. Nie mówię, że popieram pana Nawalnego i jego poglądy polityczne. Ale nie może być tak, że pod byle pretekstem został aresztowany gdy przybywa do kraju, tylko dlatego, że staje się poważnym konkurentem politycznym — mówił.  To nie ma nic wspólnego ze standardami demokratycznymi. Choćby to nie wiem kto był, to nie można się na to godzić — dodał prezydent Andrzej Duda.
Prezydent Duda: Niektóre media naprawdę przesadzają, że to naruszenie wolności słowa. Chodzi po prostu o pieniądze. WIDEO^Zespół wPolityce.pl^2021-02-10 20:38:23.267804+01:00^https://wpolityce.pl/polityka/538706-prezydent-naruszenie-wolnosci-slowa-tu-chodzi-o-pieniadze^„Niektóre media naprawdę przesadzają z tym, że sugerują, że to jest jakieś naruszenie wolności słowa. Chodzi po prostu o pieniądze” — powiedział prezydent Andrzej Duda, komentując protest części mediów. CZYTAJ RÓWNIEŻ: — NASZ WYWIAD. Podatek od reklam? Dr hab. Karp: To potrzebna ustawa. Pora, by koncerny zagraniczne zaczęły dzielić się zyskami — TYLKO U NAS. Joanna Lichocka: Ten protest ma też swoją dobrą stronę. Polacy widzą, jak wiele kanałów należy do tych samych właścicieli — TYLKO U NAS. Sellin: Protestują media, które wspierają opozycję. Warto spokojnie rozmawiać, a nie napinać się emocjonalnie Prezydent został zapytany w programie „Gość Wiadomości” na antenie TVP Info o protest części mediów przeciwko tzw. podatkowi od reklam.  Nie znam szczegółów tego projektu ustawy, nie była ona ze mną konsultowana — odpowiedział Andrzej Duda. Jeżeli mówimy w ogóle o podatkach, to wielkie kompanie medialne wydaje mi się, że mogą płacić podatki, zwłaszcza jeśli ma być przeznaczony dla ludzi i jest to podatek od dochodu z reklam — dodał, wskazując na przeznaczenie spore części tych środków na NFZ. Słyszę też dużo głosów, jak to w straszliwy sposób narusza wolność słowa. Powiedziałbym: chwileczkę, chwileczkę. Nie o wolność słowa tutaj chodzi, ale o pieniądze. Wolność słowa jest w Polsce i jej nie brakuje. Można krytykować prezydenta, krytykować rządzących — mówił prezydent. Andrzej Duda przypomniał, gdy za rządów PO funkcjonariusze ABW wkroczyli do redakcji tygodnika „Wprost”.  Wolność słowa jest większa niż przed 2015 rokiem, kiedy ABW wchodziła do redakcji tygodnika Wprost, żeby zabrać taśmy, na których nagrano polityków PO — powiedział. Niektóre media naprawdę przesadzają z tym, że sugerują, że to jest jakieś naruszenie wolności słowa. Chodzi po prostu o pieniądze — stwierdził.
NASZ WYWIAD. Dr Jacek Bartosiak: Wchodzimy w rywalizację wielkich mocarstw. Z tego wybuchały wojny^"Sieci" - Największy konserwatywny tygodnik w Polsce^2021-02-10 20:23:15.941915+01:00^https://wpolityce.pl/polityka/538614-nasz-wywiad-dr-bartosiak-nadchodza-bardzo-trudne-czasy^Nadchodzą bardzo trudne czasy. Łamie się kolektywny, konstruktywistyczny ład. Amerykanie mają ogromne problemy i mogą się wycofać z Europy - mówi dr Jacek Bartosiak, ekspert ds. geopolityki i strategii, założyciel i właściciel think tanku Strategy & Future w rozmowie z Kamilem Kwiatkiem na łamach tygodnika „Sieci”. W jednej ze swoich wypowiedzi powiedział pan, że pandemia ma „podobne skutki do wojny systemowej o dominację na świecie”. Czy po roku zmagania się z koronawirusem, gdy państwa rozpoczęły szczepienia swoich obywateli, można już powiedzieć, kto będzie zwycięzcą tej wojny, a kto przegranym? Jacek Bartosiak: Nie, na to jest jeszcze za wcześnie. To dopiero początek wojny o dominację na świecie. Kiedy pana zdaniem będziemy wiedzieć więcej? Wstępna odpowiedź przyjdzie… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Nord Stream 2 jako dług wobec Rosji? Wiceszef MSZ komentuje: To widać, że Niemcy są gotowe do dyskusji o reperacjach^Zespół wPolityce.pl^2021-02-10 19:44:22.995425+01:00^https://wpolityce.pl/polityka/538700-wiceszef-msz-niemcy-sa-gotowe-do-dyskusji-o-reparacjach^Jeśli Nord Stream 2 miałby być tak traktowany jako spłata długu Niemiec wobec Rosji za zbrodnie nazistowskie to widać, że Niemcy są gotowe do dyskusji o reperacjach wojennych - ocenił wiceszef MSZ Marcin Przydacz przywołując wypowiedź prezydenta Niemiec Franka-Waltera Steinmeiera. CZYTAJ RÓWNIEŻ: Nord Stream 2 jako rekompensata dla Rosji za atak Hitlera?! Skandaliczne słowa prezydenta Niemiec w jednym z wywiadów Wiceszef MSZ pytany w TVP Info o gazociąg Nord Stream 2. przytoczył wypowiedź prezydenta Niemiec Franka-Waltera Steinmeiera opisywaną m.in. przez dziennik „The Times”. Brytyjska gazeta podała w środę, że Steinmeier ocenia, iż z powodu nazistowskich zbrodni Niemcy mają dług wobec Rosji, a gazociąg Nord Stream 2 jest jednym z ostatnich „mostów” między Europą a Rosją. Jeśli ten projekt tak miałby być traktowany to widać, że Niemcy są gotowe do dyskusji o reperacjach — powiedział Przydacz. Zapytany, czy z tej wypowiedzi Steinmeiera wnioskuje, że „Warszawa może się zgłosić do Berlina” po takie reparacje, odpowiedział, że „trudno przewidzieć jak ta dyskusja będzie się toczyć”. Natomiast oświadczenie strony niemieckiej i takie przedstawienie roli Nord Stream 2 jest pewną nowością i pokazuje, w moim przekonaniu, otwartość i gotowość strony niemieckiej do dyskusji. Skoro to Rosji dług wyrządzony przez zniszczenia wojenne miałby być realizowany w postaci gazociągu Nord Stream 2, to w oczywisty sposób inne kraje były dużo bardziej doświadczone, a nie musimy nikogo przekonywać, że Polska straciła dużą cześć swojej populacji, infrastruktury. Wszystkie okropności jakie wydarzyły się na polskim terytorium tym bardziej predysponują nas do tej dyskusji — powiedział wiceminister. Przydacz przyznał też, że do słów prezydenta Niemiec Polska nie odniosła się oficjalnie.  Ale traktujemy to jako pewnego rodzaju otwartość Niemiec na tę tematykę — dodał.
Konfederacja popiera protest: Nie poprzemy ustawy prowadzącej do "zarżnięcia polskich mediów". Czemu służy taki dramatyzm?^Zespół wPolityce.pl^2021-02-10 19:26:38.033987+01:00^https://wpolityce.pl/polityka/538699-konfederacja-popieramy-protest-media-bez-wyboru^Konfederacja popiera protest prywatnych mediów „Media bez wyboru” i nie poprze ustawy prowadzącej do „zarżnięcia polskich mediów”, która uderza też w podstawowe prawa, wolności obywatelskie, w wolność słowa - oświadczyli w środę posłowie Konfederacji. CZYTAJ RÓWNIEŻ: TYLKO U NAS. Joanna Lichocka: Ten protest ma też swoją dobrą stronę. Polacy widzą, jak wiele kanałów należy do tych samych właścicieli CZYTAJ TAKŻE: TYLKO U NAS. Sellin: Protestują media, które wspierają opozycję. Warto spokojnie rozmawiać, a nie napinać się emocjonalnie Popieramy ten protest i sprzeciwiamy się podwyżce podatków, a w tym przypadku wprowadzeniu podatku od reklam, który - tak jak każdy inny podatek, który jest przerzucalny na konsumenta - wpłynie na jakość i poziom życia w Polsce, wpłynie na wszystkich obywateli — powiedział szef koła Konfederacja Jakub Kulesza na konferencji prasowej. Poseł Krystian Kamiński podkreślił, że pomimo krytycznego stosunku do części mediów, które - według niego - przedstawiały „środowiska narodowe, wolnościowe, tradycyjne, często w karykaturalny sposób, pokazywały je błędnie”, Konfederacja nie jest „za tym, aby podatkami zarzynać media”.  W normalnym kraju dyskutuje się, debatuje, przekazuje informacje, a nie próbuje się zamykać usta mediom — podkreślił. Projekt ustawy, który na początku lutego trafił do wykazu prac legislacyjnych rządu, Kamiński uznał za „tragiczny, skomplikowany, nieprecyzyjny, napisany na kolanie”, co doprowadzi do tego, że - jak ocenił - „większość nadawców, większość mediów będzie miała problem z ustaleniem, jakie koszty muszą ponieść”. PiS permanentnie podrzuca takie kukułcze jaja i mówi, że „jak nie zagłosujecie za tym, to nie wspieracie Polski”. To jest fatalnie postawiona sprawa. Nie godzi się, aby rząd polski, aby PiS, takie rzeczy odgrywał. Dlatego dzisiaj mówimy jasno: nie będziemy popierali tak fatalnych ustaw, które godzą w dobro Polski i Polaków — oświadczył Kamiński. Poseł Dobromir Sośnierz przyznał, że protest spotkał się z „sympatią” w środowisku Konfederacji, która programowo sprzeciwia się podnoszeniu podatków, jednak zwrócił uwagę, że „takiej akcji media nie robiły, gdy nakładane były nowe podatki na innych”, w tym podatek od spółek komandytowych, czy zniesienie ulgi abolicyjnej dla Polaków pracujących za granicą. Powinniśmy zachować solidarność. Tak jak my w tej chwili zachowujemy solidarność z mediami, tak oczekiwalibyśmy, że media przyłączą się do protestów przeciwko innym podatkom, np. podatkowi cukrowemu, i z podobnym natężeniem energii będą przeciwko temu podatkowi protestować, informować o takich akcjach, do czego tym samym wzywamy — oświadczył Sośnierz. Poseł Michał Urbaniak zaznaczył, że Konfederacja chce „prostych i niskich podatków, przejrzystości w prawie podatkowym i „w ogóle w prawie”, tymczasem zaplanowane składki od reklam, to według niego „podatek, który jest bardzo skomplikowany, gdzie są niejasne progi, (i nie jest jasne) w których momentach, jaki podmiot ma płacić podatek, a w których nie ma płacić tego podatku”. Urbaniak przyznał, że zrozumiałby, gdyby rząd chciał opodatkować takich gigantów, jak Google, Youtube, czy Facebook, gdyż „sprawiedliwie by było, aby jakikolwiek podatek w Polsce odprowadzały”, ale - jak zaznaczył - „w tym momencie dokładanie polskim podatnikom dodatkowych obciążeń, to działanie antypolskie, na które nigdy Konfederacja zgadzać się nie będzie”. Kulesza przekonywał również, że rząd planuje wprowadzić „podatek uderzający w podstawowe prawa, wolności obywatelskie, w wolność słowa”.  Dlatego tym propozycjom się sprzeciwiamy, będziemy głosować przeciw i dołączamy do protestu mediów, które będą objęte tym podatkiem — dodał szef koła Konfederacja.
TYLKO U NAS. Kulisy szczytu V4 w Juracie. Wybrzmiały głównie trzy tematy. "Jesteśmy solidarni i możemy na siebie nawzajem liczyć"^Zespół wPolityce.pl^2021-02-10 19:13:30.653817+01:00^https://wpolityce.pl/polityka/538677-tylko-u-nas-kulisy-szczytu-v4-w-juracie^Sekretarz stanu w KPRP Krzysztof Szczerski w rozmowie z portalem wPolityce.pl zdradza, jak przebiegał szczyt liderów państw Grupy Wyszehradzkiej w Juracie. Uczestniczyli w nim prezydenci Polski, Czech, Węgier i Słowacji. CZYTAJ TAKŻE: — Spotkanie prezydentów państw V4 w Juracie. Andrzej Duda: Ostatnie trzydzieści lat to skokowy awans cywilizacyjny naszych państw — Prezydent Duda na szczycie V4: Po pandemii gospodarki środkowoeuropejskie będą najszybciej odrabiały straty w skali globalnej Krzysztof Szczerski mówi, że kluczowe były przede wszystkim trzy tematy rozmów. Po pierwsze, kwestia znaczenia Grupy Wyszechradzkiej 30 lat po jej powstaniu. Prezydenci byli zgodni co do tego, że dzisiaj głównym obszarem, na który Grupa Wyszechradzka ma wpływ, jest polityka UE. Ma wpływ dlatego, że jesteśmy solidarni i możemy na siebie nawzajem liczyć — zaznacza i podaje dwa przykłady, kiedy ten wpływ szczególnie wybrzmiał. Oczywiście po pierwsze to polityka migracyjna, kiedy to poglądy, jakie od początku na ten temat miała Grupa Wyszechradzka, stały się ostatecznie poglądami całej UE. Zmieniliśmy bieg polityki europejskiej – początkowo nasze argumenty przeciwko przymusowej relokacji, a na rzecz zwiększenia ochrony zewnętrznych granic UE, były odrzucane, a ostatecznie dzisiaj to taki model polityki migracyjnej jest przez większość krajów UE przyjmowany jako właściwy. Po drugie znaczenie Grupy Wyszechradzkiej dla ostatecznego kształtu polityki budżetowej UE na następne 7 lat. Bardzo wyraźny jest wpływ Grupy V4 na kształt kompromisu w tej sprawie — mówi. Drugim ważnym elementem była kwestia pandemii i jej skutków gospodarczych oraz społecznych. Prezydenci podkreślali, że oczywiście podstawowym wyzwaniem dla wszystkich naszych krajów jest akcja szczepień i to, żeby dzięki niej móc odblokować gospodarkę i wyjść z tej sytuacji zamknięcia, w jakiej od roku żyjemy. Prezydenci mówili też o skutkach społecznych pandemii. Podkreślali, że poza wskaźnikami gospodarczymi, należy też trzeba bardzo dużo uwagi poświęcić w najbliższych miesiącach na diagnozę dot. społecznych skutków pandemii — relacjonuje. Prezydenci rozmawiali też nt. wykorzystania instrumentów europejskich, które powstały w ramach unijnego budżetu – Funduszu Odbudowy. Istotna jest tutaj role wielkich inwestycji publicznych, bo jak widać w całej Europie, taka jest strategia wychodzenia z kryzysu. Chodzi tutaj też o to, aby realizować je też w regionalnym wymiarze tak, aby przy tej okazji nasz region rozwinąć infrastrukturalnie i powiązać — dodaje. Dzisiaj była prowadzona dyskusja nt. energii i klimatu. Kontekst europejski jest tutaj najbardziej istotny, czyli Zielony Ład i konieczność budowania nowego miksu energetycznego. Była poruszana kwestia dywersyfikacji energetycznej, ale także odpowiedniego miksu energetycznego — mówi. Prezydenci zaznaczali, jak ważne jest Grupa Wyszechradzka. Prezydenci podkreślali, że Grupa Wyszechradzka dlatego jest cenna, że może liczyć na siebie nawzajem. To jest grupa solidarności. Po drugie, rozumiemy się nawzajem. Nawet, jeżeli w pewnych miejscach są między nami różnice, to one nie dzielą, tylko są rzeczywistością o której jesteśmy gotowi otwarcie rozmawiać i po prostu nawzajem się zrozumieć — relacjonuje. not. as
Jest i Adam Bodnar! "Zaniepokojony" RPO wspiera protest części mediów. Za to milczy, gdy PO grozi likwidacją TVP Info^Zespół wPolityce.pl^2021-02-10 18:37:20.648221+01:00^https://wpolityce.pl/polityka/538693-jest-i-bodnar-zaniepokojony-rpo-wspiera-medialny-protest^Jest i Adam Bodnar! „Rzecznik Praw Obywatelskich z najwyższym zaniepokojeniem przyjmuje rządową inicjatywę, której celem jest wprowadzenie nowego podatku od przychodów uzyskiwanych przez media z reklamy”, i „w pełni solidaryzuje się z akcją protestacyjną ‘Media bez wyboru’” - można przeczytać w środowym oświadczeniu RPO. Szkoda, że takiego zaniepokojenia nie wyraża, gdy politycy Platformy grożą likwidacją TVP Info. CZYTAJ RÓWNIEŻ: — TYLKO U NAS. Joanna Lichocka: Ten protest ma też swoją dobrą stronę. Polacy widzą, jak wiele kanałów należy do tych samych właścicieli — TYLKO U NAS. Sellin: Protestują media, które wspierają opozycję. Warto spokojnie rozmawiać, a nie napinać się emocjonalnie — Absurd! Bodnar nie stanie w obronie dziennikarzy TVP, bo Trzaskowski to kandydat na prezydenta RP, a nie prezydent Warszawy? Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Na to rozwiązanie nie zgadza się większość mediów prywatnych, które w środę protestują we wspólnej akcji „Media bez wyboru”. Od rana telewizje TVN24 i Polsat News zamiast programu nadają specjalny komunikat. Na portalach TVN24, Onet i Interia czytelnicy nie przeczytają żadnego artykułu. Do akcji przyłączyły się również dzienniki, wśród nich „Rzeczpospolita”, które opublikowały informację o akcji na pierwszych stronach. CZYTAJ WIĘCEJ: Premier Morawiecki potwierdza na antenie wPolsce.pl: Będzie podatek od reklam - także tych w internecie. „Na to umówiliśmy się w UE” W środowym komunikacie opublikowanym na stronie RPO Rzecznik podkreślił, że ustawodawca dysponuje „znaczącą swobodą w zakresie wprowadzania i określania wysokości danin publicznych”, jednak nie jest to „swoboda absolutna”. „Ograniczeniem są przede wszystkim zasady państwa prawnego. Wykonanie obowiązku daninowego nie może też prowadzić do naruszenia istoty konstytucyjnych wolności i praw. W tym wypadku: konstytucyjnie gwarantowanych wolności mediów (art. 14 Konstytucji RP) oraz wolności słowa (art. 54 Konstytucji RP)” - czytamy w komunikacie. Opublikowane wraz z samym projektem uzasadnienie milczy zarówno na temat podstaw ustalenia wspomnianych wyżej negatywnych skutków pandemii, jak również przewidywanych skutków przyjęcia ustawy dla rynku medialnego — podkreślił RPO. Dodał, że w przestrzeni publicznej pojawiają się informacje i analizy, że skutkiem wprowadzenia w życie rządowej inicjatywy mogą być liczne bankructwa rodzimych mediów i ograniczenie niezależności dziennikarzy, a nawet ich grupowe zwolnienia. Szczególny niepokój musi budzić objęcie podatkiem lokalnych mediów, które już obecnie często balansują na granicy wypłacalności w związku z mniejszym dostępem do usług reklamowych. Ponadto istnieje też duże prawdopodobieństwo przeniesienia większości kosztów nowej opłaty na widzów, słuchaczy i czytelników, a tym samym stworzenie kolejnej przeszkody w dostępie do niezależnej i rzetelnej informacji – bariery finansowej — czytamy. Wielu zwolenników nowego podatku wskazuje na to, że podobne rozwiązania funkcjonują w innych krajach. Takie porównania, bez wskazania na całokształt uwarunkowań ekonomicznych i politycznych działania rynku medialnego w danym kraju, nie mają większego sensu i mogą wprowadzać w błąd, proponując nierealny, „patchworkowy” system prawny i podatkowy. Należy natomiast wskazać, że na forum OECD oraz Unii Europejskiej trwają zaawansowane prace nad tzw. „podatkiem cyfrowym”. Wprowadzanie podobnego, równoległego rozwiązania na szczeblu krajowym może więc znacząco pogorszyć konkurencyjność polskich mediów — czytamy w oświadczeniu.
Ogniem na wprost. Myślozbrodnia. Owsiak jako "dziaders", licytacje Grodzkiego, tęczowa Szprotawa oraz  przepowiednia apokalipsy^Andrzej Potocki^2021-02-10 18:14:42.189353+01:00^https://wpolityce.pl/polityka/538641-ogniem-na-wprost-myslozbrodnia^W szeregach opozycji dezorganizacja i jatka. A to zwolennicy opozycji zaczęli zarzucać „faszystowską przeszłość” Giertychowi, używając w stosunku do niego słów:  Cicho być, brunatny dziadersie! a to oberwie się Owsiakowi. Wszystko w kontekście problemu z orzeczeniem TK w sprawie aborcji. Juras dostał z dwóch stron. Od przedstawicielki intelektualnej elity celebrycko-aktorskiej Pauliny Młynarskiej z jednej i europosłanki Sylwii Spurek z drugiej. A wszystko to za stwierdzenie:  Nie jesteśmy świrami, wariatami, którzy mówią, że aborcja ma być na pstryknięcie. To jest absolutnie nadużycie. Myślenie o tym jest absolutnym nadużyciem „Jesteś dziadersem” –skomentowała wypowiedź Owsiaka Młynarska, która mord na dzieciach w łonie matek uważa za przejaw nowoczesności i postępu. Z kolei Spurek uważa… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Rzecznik PiS odpowiada na wątpliwości ws. Rady Koalicji: W ostatnich kilku tygodniach nie było posiedzenia. Nie ma planów spotkania^Zespół wPolityce.pl^2021-02-10 16:55:46.677233+01:00^https://wpolityce.pl/polityka/538679-rzecznik-pis-odpowiada-na-watpliwosci-ws-rady-koalicji^Europoseł Adam Bielan po raz ostatni uczestniczył w Rady Koalicji Zjednoczonej Prawicy w kwietniu 2020 r.; w najbliższych dniach nie jest planowane spotkanie liderów partii koalicyjnych - poinformowała PAP rzeczniczka PiS Anita Czerwińska. CZYTAJ TAKŻE: — TYLKO U NAS. Porozumienie nie wiedziało o podatku od reklam? Bielan: Oczywiście, że ten projekt był konsultowany z Gowinem — Spór w Porozumieniu trwa. Bielan: Prezydium zarządu odwołało M. Srokę z funkcji rzecznika; Sroka: Pozostaję rzecznikiem — Dlaczego nie doszło do spotkania Gowina, Bielana i Kaczyńskiego? Źródło w Porozumieniu: „Gowin odwołał je w ostatniej chwili” Pod koniec ubiegłego tygodnia nasilił się konflikt w Porozumieniu. Niektórzy działacze partii - m.in. europoseł Adam Bielan i poseł Kamil Bortniczuk - podnosili, że w październiku ub.r. zarząd partii, rozszerzony na wniosek Jarosława Gowina, uzupełniony został niezgodnie ze statutem. Pojawiły się też opinie, że formalnie kadencja Jarosława Gowina jako szefa Porozumienia skończyła się w kwietniu 2018 r., bo na nadzwyczajnym kongresie Porozumienia jesienią 2017 r. wybrane zostały inne władze partii, ale nie prezes. Rzeczniczka PiS w rozmowie z PAP odniosła się do pojawiąjących się głosów wśród części polityków Porozumienia, że na posiedzenie Rady Koalicji zapraszany jest Adam Bielan, a nie Jarosław Gowin. W ostatnich kilku tygodniach nie było posiedzenia Rady Koalicji Zjednoczonej Prawicy. Adam Bielan brał udział w takim posiedzeniu ostatni raz w kwietniu 2020r. — zapewniła Czerwińska. Zwróciła uwagę, że początkowo podczas spotkań Rady, Porozumienie reprezentował Jarosław Gowin i towarzyszył mu Bielan.  W późniejszych posiedzeniach Jarosławowi Gowinowi towarzyszył wiceprezes Porozumienia i wiceszef MON Marcin Ociepa — dodała. Czerwińska dopytywana o to kiedy odbędzie się kolejne posiedzenie Rady Koalicji odparła:  W najbliższych dniach nie jest planowane spotkanie liderów partii koalicyjnych. Rada Koalicji Zjednoczonej Prawicy to ciało składające się z liderów partii wchodzących w skład Zjednoczonej Prawicy - PiS, Solidarnej Polski oraz Porozumienia, a także 2-3 przedstawicieli każdej z tych partii.  wkt/PAP
Wiceszef KE: Pomagamy Polsce odsprzedać Ukrainie szczepionki AstraZeneca. Umowy unijne pozwalają na takie działania^Zespół wPolityce.pl^2021-02-10 16:11:20.339936+01:00^https://wpolityce.pl/polityka/538674-wiceszef-ke-pomagamy-polsce-odsprzedac-ukrainie-szczepionki^Wiceprzewodniczący Komisji Europejskiej Valdis Dombrovskis poinformował w środę na wspólnej konferencji prasowej z premierem Ukrainy Denysem Szmyhalem, że KE pomaga Polsce odsprzedać 1,2 mln dawek szczepionki AstraZeneca Ukrainie. CZYTAJ TAKŻE: — Szefowa KE przyznaje: Powinniśmy być na innym etapie walki z wirusem. Jednak szczepienia przyspieszają, co pokazuje Polska — TYLKO U NAS. Minister Dworczyk o słowach szefowej KE: Jest satysfakcja, ale to zasługa tysięcy osób zaangażowanych w program szczepień Dombrovskis mówił na temat wsparcia, jakiego UE udziela Ukrainie w walce z pandemią Covid-19. Unia Europejska wspomaga Ukrainę w walce c Covid-19 na różne sposoby. Po pierwsze przekierowaliśmy kilka trwających i przyszłych programów wsparcia tak, by 190 mln euro trafiło na Ukrainę i pokryło zapotrzebowanie związane z Covid — poinformował. Dodatkowo badamy opcje zaopatrzenia Ukrainy w szczepionki. W ramach programu COVAX Ukraina dostanie 117 tys. dawek szczepionki Pfizer w lutym. 2,2-2,7 mln dawek AstraZeneca w pierwszej połowie roku. Dodatkowo KE wspomaga Polskę w odsprzedaży 1,2 mln dawek szczepionki AstraZeneca. Umowy unijne pozwalają na odsprzedanie po cenie kupna. Komisja pomaga przy kontraktach i transporcie — dodał wiceszef KE.  wkt/PAP
NASZ WYWIAD. Marcin Warchoł: Od dzisiaj moją partią jest Rzeszów. W mieście nie ma miejsca na politykę, tylko na ciężką pracę^Zespół wPolityce.pl^2021-02-10 16:03:26.769602+01:00^https://wpolityce.pl/polityka/538672-nasz-wywiad-warchol-od-dzisiaj-moja-partia-jest-rzeszow^„Rzeszów to miasto mojego dzieciństwa i młodości. To miasto, z którym związane jest moje życie. I taki jest również mój wybór życiowy, by poświęcić się dla mieszkańców Rzeszowa” — opowiedział w rozmowie z portalem wPolityce.pl wiceminister sprawiedliwości Marcin Warchoł. Prezydent Rzeszowa Tadeusz Ferenc ogłosił w środę rezygnację z zajmowanego od ponad 18 lat stanowiska. Na swojego następcę zaproponował wiceministra sprawiedliwości Marcina Warchoła, który jest posłem na Sejm z listy Prawa i Sprawiedliwości z okręgu rzeszowskiego. Wiceminister zapowiedział, że chce być bezpartyjnym kandydatem na prezydenta Rzeszowa. CZYTAJ RÓWNIEŻ: Prezydent Rzeszowa ogłosił rezygnację ze stanowiska. Na swoje miejsce zaproponował ministra Warchoła. Zdecyduje premier wPolityce.pl: Dlaczego rezygnuje Pan z polityki krajowej na rzecz Rzeszowa? Marcin Warchoł: Taki jest mój wybór, po prostu. Rzeszów to miasto mojego dzieciństwa i młodości. To miasto, z którym związane jest moje życie. I taki jest również mój wybór życiowy, by poświęcić się dla mieszkańców Rzeszowa. Jest Pan aktywnym wiceministrem sprawiedliwości i twarzą wielu projektów. Nie szkoda tego zaangażowania ogólnopolskiego na rzecz miasta? Tym bardziej! W rankingu najbardziej wpływowych prawników w 2020 roku w Polsce, przygotowanym przez „DGP”, dostałem 4 miejsce. W związku z tym jest to dla mnie szansa i mobilizacja do tego, aby wykorzystać umiejętności zdobyte w rządzie, Sejmie, u Rzecznika Praw Obywatelskich, właśnie na rzecz mojego miasta. Zdecydowałem się to uczynić. Moje bogate doświadczenie, które uważam, że mam, tym bardziej przysłuży się miastu i mieszkańcom. Jest pan członkiem Solidarnej Polski i otrzymał Pan poparcie ze strony pana prezydenta Ferenca, czyli samorządowca, który przez lata był związany z lewicą.  Pan prezydent zawsze współpracował w mieście ze wszystkimi, niezależnie od barw partyjnych. W mieście nie ma miejsca na politykę, tylko na ciężką pracę. Trzeba się brać za robotę! Stąd zapowiadana rezygnacja z członkostwa w Solidarnej Polsce? Dobro mieszkańców jest najwyższym celem i od dzisiaj moją partią jest Rzeszów. To jest coś naturalnego dla mnie bycie managerem i gospodarzem. Trzeba rozwijać kolejne projekty i nie zajmować się politykowaniem. CZYTAJ WIĘCEJ: Schetyna będzie w szoku! Miał startować z list KO, a wsparł Warchoła. Zaskakująca konferencja Ferenca, Ziobry i wiceministra MS Not. ak
Borys Budka mówi o wolności mediów i pluralizmie. Już zapomniał o działaniach ABW w redakcji tygodnika "Wprost"?^Tak się bawi opozycja^2021-02-10 15:56:04.850339+01:00^https://wpolityce.pl/polityka/538670-borys-budka-o-wolnosci-mediow-i-pluralizmie^Fundamentem demokracji są wolne media i dzisiaj każdy przyzwoity człowiek, niezależnie z której jest strony sceny politycznej, powinien stanąć w obronie prawa obywateli do informacji - powiedział w środę dziennikarzom w Sejmie lider PO Borys Budka. Przewodniczący Platformy wypowiedział się dla dziennikarzy w Sejmie w związku z trwającym protestem mediów. Jak podkreślił, „prawo do rzetelnej informacji to jedno z podstawowych praw obywatelskich”. „Każdy kto próbuje kneblować usta mediom, tak naprawdę boi się niezależnej kontroli” - dodał. Dzisiaj pretekstem do ataku na wolne media stają się kwestie finansowe. Ale jednocześnie ci, którzy mówią o tym, że chcą opodatkować koncerny medialne, kina, gazety, z pieniędzy polskich podatników przeznaczają kolejne miliardy złotych na propagandę  — zauważył Budka. Fundamentem demokracji są wolne media i dzisiaj każdy przyzwoity człowiek, niezależnie z której jest strony sceny politycznej, powinien stanąć w obronie prawa obywateli do informacji. Atak na niezależne media odbieram jako próbę wprowadzenia z jednej strony cenzury, ale przede wszystkim próbę pozostania władzy poza wszelką kontrolą  — podkreślił szef PO. Jego zdaniem opodatkowanie mediów to „próba nałożenia kagańca, próba uzależnienia mediów od państwa”. Z jednej strony bowiem nałoży się na media obciążenia fiskalne, a z drugiej „będzie przejmować się kolejne media”, według scenariusza zastosowanego już przez Orlen - zauważył polityk. Oni tak bardzo boją się odpowiedzialności, tak bardzo boją się prawdy i rzetelnej informacji, że próbują zakneblować wam usta”  — powiedział szef PO.  Jak dodał, nie należy wierzyć, że te podatki mają służyć obywatelom.  Ta propozycja to w istocie uderzenie w fundament demokracji, wolne niezależne media  — zaznaczył Budka. Zapewnił, że KO będzie głosować w Sejmie „przeciw każdemu projektowi, który godzi w wolność mediów”.  Pluralizm i to, że kontrolujecie nas polityków to najważniejsza wasza misja  — zwracał się do dziennikarzy. Kiedy nie ma obiektywnych publicznych mediów, kiedy miliardy złotych przeznaczane są na partyjną propagandę, rola informacyjna spoczywa na prywatnych mediach. Jeżeli będą finansowo zależne od państwa, przejdą na usługi władzy. Wtedy nie będzie już nikogo, kto będzie mógł informować o tym, co ta władza robi  — oświadczył lider PO. Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek od reklam ma trafić m.in. do NFZ. Znaczna część prywatnych mediów w środę protestuje we wspólnej akcji „Media bez wyboru”. Od rana telewizje TVN24 i Polsat News zamiast programu nadają specjalny komunikat. Na stronach tvn24.pl, onet.pl, gazeta.pl i interia.pl w środę rano czytelnicy nie przeczytają żadnych artykułów informacyjnych. Do akcji przyłączyły się także stacje radiowe, m.in. RMF FM, ZET, TOK FM, Rock Radio - zamiast audycji stacje nadają komunikat specjalny. Do akcji przyłączyły się również niektóre dzienniki. mm/PAP
TYLKO U NAS. Porozumienie nie wiedziało o podatku od reklam? Bielan: Oczywiście, że ten projekt był konsultowany z Gowinem^Telewizja wPolsce.pl^2021-02-10 15:56:03.907154+01:00^https://wpolityce.pl/polityka/538671-bielan-gowin-wiedzial-o-projekcie-podatku-od-reklam^Adam Bielan przekonywał dziś w rozmowie z telewizją wPolsce.pl, że Jarosław Gowin doskonale wiedział o dyskutowanym dziś projekcie podatku od reklam. Podkreślił także, że Jarosław Gowin miał plan wyprowadzenia Porozumienia ze Zjednoczonej Prawicy.  CZYTAJ TAKŻE:Porozumienie zabiera głos ws. podatku od reklam: Z niepokojem analizujemy ten projekt. Na żadnym etapie nie był z nami konsultowany CZYTAJ RÓWNIEŻ:Dlaczego nie doszło do spotkania Gowina, Bielana i Kaczyńskiego? Źródło w Porozumieniu: „Gowin odwołał je w ostatniej chwili Znam założenia tego projektu i wiem, że podobne daniny obowiązują w wielu krajach Unii Europejskiej. Ten projekt był oczywiście konsultowany z wicepremierem Jarosławem Gowinem, a oświadczenie byłej rzeczniczki Porozumienia dowodzi tego, że Jarosław Gowin będzie wykorzystywać każdą okazję, by wbić szpilę własnemu rządowi i by huśtał łódką. Polityka appeasementu wobec tego polityka przynosi tego rodzaju żniwo. Mam nadzieję, że tak jak grupa polityków Porozumienia w kwietniu ubiegłego roku, tak inni politycy Zjednoczonej Prawicy to dostrzegą — ujawnił Adam Bielan w rozmowie z telewizją wPolsce.pl.  Te wszystkie pohukiwania, że ktoś jest wyrzucony z partii s karykaturalne i nie służą partii oraz wizerunkowi. Jedyne racjonalne wytłumaczenie tego szaleństwa Jarosława Gowina i grupki jego współpracowników jest chęć wypchnięcia z Porozumienia tych polityków, którzy w kwietniu ubiegłego roku, odważnie przeciwstawili się liderowi, który chciał wyprowadzić swoje ugrupowanie ze Zjednoczonej Prawicy. My się nie damy wypchnąć z partii — przekonywał Adam Bielan         Europoseł Prawa i Sprawiedliwości przyznał, że Jarosław Gowin miał plan na wyjście z koalicji rządzącej w kwietniu ubiegłego roku, gdy doszło do kryzysu związanego z datą wyborów prezydenckich. Jarosław Gowin rozmawiał praktycznie ze wszystkimi liderami opozycji i wiemy już dzisiaj, że Jarosław Gowin chciał zmontować alternatywną do Zjednoczonej Prawicy koalicję. Nie miał jednak wystarczającej liczby szabel. Gowinowi nie wystarczyłoby, wbrew opinią niektórych, pięciu czy sześciu posłów, ale potrzebował tych szabel aż 16. Działo się tak dlatego, że Konfederacja odmówiła w wyborze nowego Marszałka Sejmu. Porozumienie miało wówczas 18 posłów. Co najmniej połowa posłów ugrupowania, w jawnym głosowaniu, zadecydowała, że na taką „wycieczkę” z prezesem Gowinem się nie wybiera. Gowin musiał się ze swoich planów wycofać — relacjonował Adam Bielan. Pamiętamy ówczesną konferencję pana Czarzastego, który pełen frustracji zaatakował Gowina i zdradził ich wspólny plan. Dlaczego Czarzasty był tak zdenerwowany? Wcześniej przez kilka dni przekonywał posłów Adriana Zandberga, by ci poparli kandydata niewygodnego na Marszałka, który był dla nich niewygodny. (…). Kiedy Czarzastemu udało się ich przekonać do zagłosowania za panem Gowinem, to okazało się, że Jarosław Gowin nie kontroluje własnej partii. Tylko to zadecydowało, że  rządy Zjednoczonej Prawicy nie upadły.  — wskazał Adam Bielan. Po wyborach prezydenckich uznaliśmy, że przeszłość trzeba odkreślić grubą kreską. Stąd powrót pana Gowina do rządu. Kolejne miesiące pokazały jednak, że Jarosław Gowin nie wykorzystał szansy daną mu przez liderów Zjednoczonej Prawicy. Wciąż czeka na dobry moment, by doprowadzić do kryzysu. Tak było w grudniu, gdy negocjowaliśmy warunki budżetowe. Wtedy Jarosław Gowin udał się do Brukseli. Ten wyjazd miał być przyszykowaniem sobie scenariusza, gdyby chciał opuścić rząd – mówił Adam Bielan. WB
Kolejne zarzuty dyscyplinarne dla sędziów Juszczyszyna i Żurka. Sprawy dotyczą przekroczenia prędkości i deklaracji ws. podatku^Zespół wPolityce.pl^2021-02-10 15:14:48.621744+01:00^https://wpolityce.pl/polityka/538661-kolejne-zarzuty-dla-sedziow-juszczyszyna-i-zurka^Rzecznik dyscyplinarny sędziów poinformował o skierowaniu do sądu dyscyplinarnego wniosków z kolejnymi zarzutami wobec m.in. sędziów Waldemara Żurka i Pawła Juszczyszyna. Temu drugiemu zarzucono popełnienie pięciu deliktów. CZYTAJ RÓWNIEŻ: -Tuleya znów nie stawił się w prokuraturze! KE odmawia komentarza w jego sprawie. „Odpowiadaliśmy na podobne pytania wielokrotnie” -NASZ NEWS. Sędzia Tuleya nie zostanie siłą doprowadzony do prokuratury. Wniosek w tej sprawie nie wpłynął do SN Jak poinformowano na stronie Rzecznika Dyscyplinarnego Sędziów Sądów Powszechnych, jego zastępca we wnioskach skierowanych w styczniu i lutym do sądów dyscyplinarnych zarzucił olsztyńskiemu sędziemu Pawłowi Juszczyszynowi przekroczenie uprawnień o znamionach przestępstwa nadużycia władzy przez funkcjonariusza publicznego. Według rzecznika dyscyplinarnego Juszczyszyn miał wydać bez podstawy prawnej postanowienie, w którym przyznał sobie kompetencje do oceny legalności wyboru członków Krajowej Rady Sądownictwa i prawidłowości wykonywania przez prezydenta prerogatywy powoływania sędziów. Zarzuty dyscyplinarne wobec sędziego Juszczyszyna obejmują też przedstawienie mediom „swoich twierdzeń i ocen związanych z pełnionym urzędem, a dotyczących kwestii delegowania go do wykonywania czynności orzeczniczych w sądzie okręgowym, a następnie odwołania go z tej delegacji”. Sędziemu zarzucono też jazdę samochodem z prędkością 101 km/h w terenie zabudowanym. Z kolei zarzut dyscyplinarny postawiony krakowskiemu sędziemu Waldemarowi Żurkowi dotyczy „niezłożenia deklaracji w sprawie podatku od czynności cywilnoprawnych oraz niewpłacenia podatku od transakcji kupna ciągnika marki John Deere. W lutym ub.r. olsztyński sędzia Paweł Juszczyszyn został prawomocnie zawieszony w czynnościach przez Izbę dyscyplinarną SN w związku z prowadzonym wobec niego postępowaniem dyscyplinarnym. Juszczyszyn został odsunięty od orzekania w związku z rozpatrywaną przez niego sprawą. Sędzia ten rozpatrując apelację w sprawie cywilnej, uznał za konieczne rozstrzygnięcie, czy sędzia nominowany przez obecną KRS był uprawniony do orzekania w pierwszej instancji. W wydanym postanowieniu nakazał Kancelarii Sejmu przedstawienie m.in. list poparcia kandydatów do KRS. Z kolei krakowski sędzia Waldemar Żurek jest byłym członkiem i rzecznikiem Krajowej Rady Sądownictwa; sprawował te funkcję przed nowelizacją ustawy o KRS. Wobec niego prowadzone są sprawy dyscyplinarne. Jedna z nich dotyczy słów z wywiadu w serwisie prawo.pl, w którym Żurek kwestionował powołanie Kamila Zaradkiewicza do SN. Sędzia Żurek nie zgadza się z zarzutami, oceniając, iż ta sprawa jest wymierzona w sędziów, którzy publicznie wyrażają swoje poglądy prawne. W drugiej sprawie Żurek jest obwiniony o to, że nie podjął pracy w wydziale, do którego go przeniesiono. Żurek stoi na stanowisku, że przeniesienie było nielegalne i miało na celu szykanowanie go. Sędziowie Juszczyszyn i Żurek są członkami stowarzyszeń sędziowskich. Wielokrotnie krytycznie oceniali zmiany w sądownictwie wprowadzane przez rząd Zjednoczonej Prawicy. aw/PAP
TYLKO U NAS. Sellin: Protestują media, które wspierają opozycję. Warto spokojnie rozmawiać, a nie napinać się emocjonalnie^Zespół wPolityce.pl^2021-02-10 15:10:02.118388+01:00^https://wpolityce.pl/polityka/538659-sellin-do-protestujacych-nie-warto-napinac-sie-emocjonalnie^Część mediów protestuje przeciwko projektowi dot. podatku od reklam. „Warto spokojnie rozmawiać, a nie jakoś napinać się emocjonalnie, to jest zupełnie niepotrzebne” - mówi w rozmowie z portalem wPolityce.pl Jarosław Sellin, sekretarz stanu w Ministerstwie Kultury, Dziedzictwa Narodowego i Sportu. CZYTAJ TAKŻE: — Protest części prywatnych mediów przeciwko składce solidarnościowej. Skierowano list do rządu: „Jest to po prostu haracz” — Właściciele mediów - także media publiczne - zapłacą składkę solidarnościową na walkę z pandemią. Podstawą wyliczenia będą dochody z reklamy Warto zauważyć to, że protestują przede wszystkim te media, które mniej lub bardziej jawnie wspierają opozycję. Na pewno warto zachęcać, również te media, które teraz protestują, żeby wzięły udział w konsultacjach nad tym projektem. Warto spokojnie rozmawiać, a nie jakoś napinać się emocjonalnie, to jest zupełnie niepotrzebne — mówi w rozmowie z portalem wPolityce.pl Jarosław Sellin, wiceszef Ministerstwa Kultury, Dziedzictwa Narodowego i Sportu. Jeżeli mówią, że to jest jakiś koniec wolności mediów, to czy naprawdę uważają, że skończyła się wolność mediów we Francji, w Belgii, w Austrii, w Hiszpanii, we Włoszech, gdzie tego typu rozwiązania są od dawna przyjęte? W Austrii na przykład są one od 20 lat. To co, tam skończyła się wolność mediów? Czemu obecnie protestujący nie demonstrowali w obronie swoich przyjaciół dziennikarzy we Francji, w Austrii, w Hiszpanii, we Włoszech, czy w Belgii, bo się tam skończyła wolność mediów? Przecież tutaj są proponowane podobne rozwiązania, jak tam — zaznacza. Po czym zaczął przedstawiać kolejny argument za nowym podatkiem. To ma być opłata, która idzie nie do budżetu państwa i dyspozycji rządu polskiego, tylko to ma być opłata, która idzie na konkretne fundusze. Cały czas także w tych mediach, które teraz protestują, słyszę, że trzeba dofinansować służbę zdrowia. To szukamy tych środków i właśnie jest propozycja, żeby 400 mln zł trafiło do służby zdrowia, na walkę z pandemią, na program onkologiczny — podkreśla. Drugi pomysł, który mnie cieszy, bo dedykowany kulturze i dziedzictwu narodowemu w mediach, czyli pieniądze mają wracać też do mediów. Mają one być wydawane na projekty związane z kulturą i dziedzictwem narodowym w mediach — dodaje. W projekcie jest uwzględniona kwota wolna od podatku – obciążeni mają być raczej silni, a nie biedni. Nie jest też zatem prawdą, że to ma zabijać małe media. Właśnie jest inaczej – te małe media być może będą mogły sięgnąć po środki przeznaczone na wsparcie projektów związanych z kulturą i dziedzictwem narodowym, ściągniętych od wielkich i bogatych — zaznacza. Jarosław Sellin zauważa, że trwają prace dotyczące opodatkowania gigantów cyfrowych i medialnych na poziomie UE. Ponieważ jednak te prace się przeciągają, poszczególne państwa wprowadzają własne rozwiązania w tej kwestii. UE cały czas dyskutuje nad dyrektywą o opodatkowaniu gigantów cyfrowych, medialnych. Cały czas nie wypracowała tej dyrektywy. Niektóre kraje się zniecierpliwiły i już wprowadziły to u siebie. My robimy to samo, ale też cały czas zachęcamy, aby była w tej sprawie wspólna regulacja europejska — mówi. not. as
"Krytyka Polityczna" oburzona wyrokiem ws. "Dalej jest noc". Gursztyn: Sprawiedliwość społeczna. Bronić profesorów i atakować staruszkę^Kronika kłamliwej histerii^2021-02-10 14:25:28.434754+01:00^https://wpolityce.pl/polityka/538637-krytyka-polityczna-oburzona-wyrokiem-ws-dalej-jest-noc^Sąd Okręgowy w Warszawie orzekł, że prof. Barbara Engelking i prof. Jan Grabowski mają przeprosić za nieścisłe informacje z książki „Dalej jest noc”. Dziennikarka „Krytyki Politycznej” Paulina Januszewska połączyła tę sprawę z zeznaniami złożonymi przez publicystkę Katarzynę Markusz, zastanawiając się, czy „w Polsce pod rządami Zjednoczonej Prawicy można jeszcze prowadzić badania nad współudziałem Polaków w Holokauście”. W ocenie historyka Piotra Gursztyna, „KP” dała popis sprawiedliwości społecznej. CZYTAJ TAKŻE: — Jest wyrok ws. książki Barbary Engelking i Jana Grabowskiego. Mają przeprosić za kłamstwa w książce „Dalej jest noc” — Mecenas o wyroku ws. „Dalej jest noc”: Mojej klientce zależało na prawdzie i to dostała. Ma zostać przeproszona — TYLKO U NAS. Prof. Polak komentuje wyrok ws. książki „Dalej jest noc”: „Szkoda, że sąd nakazał tylko przeprosiny” Przypomnijmy, że dziennikarka Jewish Telegraphic Agency Katarzyna Markusz stwierdziła, że Polska powinna się przyznać do współudziału w Holokauście. Czy doczekamy dnia, w którym polska władza również przyzna, że niechęć do Żydów była wśród Polaków nagminna, a polski współudział w Zagładzie jest faktem historycznym? — napisała Markusz na łamach „Krytyki Politycznej”. CZYTAJ WIĘCEJ: Skandaliczny tekst „Krytyki Politycznej”! Autorka chce, aby Polacy przyznali się do współudziału w Holokauście. KOMENTARZE Teraz Markusz opowiedziała o przesłuchaniu. Została zapytana o cel jej publikacji oraz, czy „jednym z nich było znieważenie narodu polskiego”. Odpowiedziałam, że nie, a artykuły piszę po to, by podzielić się swoimi refleksjami z czytelnikami i czytelniczkami. Wiem jednak, że policjantka sama nie wiedziała, o co w tej sprawie tak naprawdę chodzi. Pytania zaś otrzymała z prokuratury w Warszawie. Nie miała nawet pojęcia, kto stoi za zawiadomieniem — stwierdziła Markusz w rozmowie z „Krytyką Polityczną”. Autorka tekstu porównała sytuację swojej redakcyjnej koleżanki do sprawy Jacka Międlara - Markusz złożyła doniesienie o popełnieniu przestępstwa, którego w jej ocenie miał się dopuścić. Żaliła się, że Międlar nie był nawet przesłuchiwany. Dlaczego mnie owa wolność nie dotyczy? Również z tego powodu najtrudniej mi komentować własny przypadek i tym bardziej uważam za całkowicie bezzasadne marnowanie pieniędzy podatników na prowadzenie śledztwa w sprawie tekstu, w którym do żadnych naruszeń nie doszło — oświadczyła Markusz przekonując, że „sprawa przede wszystkim ma wywołać efekt mrożący w środowisku naukowym i dziennikarskim, jak również zniechęcić młodych ludzi do zajmowania się historią, a w szczególności niewygodnymi dla obecnej władzy zagadnieniami”. Opisując sprawę procesu Barbary Engelking i Jana Grabowskiego dziennikarka „Krytyki Politycznej” stwierdziła, że to publikacja „Dalej jest noc” miała przysporzyć im „najwięcej złej sławy wśród piewców nacjonalizmu”. Szczegółowe, latami opracowywane dwutomowe studium Zagłady opisuje losy ludności żydowskiej na polskiej prowincji w czasach okupacji i podaje dowody świadczące o tym, że „zdecydowana większość próbujących się ratować Żydów – na podstawie przebadanych i zweryfikowanych przypadków – zginęła z rąk polskich bądź też została zabita przy współudziale Polaków”. Nic zatem dziwnego, że przygnębiającą i nietraktującą bałwochwalczo przodków lekturę natychmiast rozjechał walec prawicowej krytyki, a wkrótce także stała się ona powodem, dla którego badaczom wytoczono proces cywilny — napisała na łamach „KP” Paulina Januszewska. W sprawie wypowiedział się Jan Grabowski, który ocenił, że ten spór to „walka polskiego państwa z całym środowiskiem naukowców zajmujących się trudnymi zagadnieniami polskiej historii” Dodał, że w jego poczuciu to „kolejna próba zduszenia wolnych badań, niewygodnych dla rządu”. Współautor „Dalej jest noc” przekonywał też, że jest wiele „wspólnych mianowników” łączących jego sprawę ze sprawą Markusz. Nie wierzę w koincydencję, bo na górze toczą się w tej chwili dość ostre przepychanki o władzę. Jednym z graczy w tym starciu jest Zbigniew Ziobro i jego frakcja. Tymczasem organizacja, która złożyła donos na Katarzynę Markusz, dostaje pieniądze właśnie od Ministerstwa Sprawiedliwości — powiedział w rozmowie z „Krytyką Polityczną” Grabowski dodając, że „władzy nie chodzi przecież o to, by wsadzić ją do więzienia”. Grabowski przekonywał również, że „rządy autorytarne nienawidzą inteligencji i to jest jedna z nitek przewodnich ich działania”, dlatego „głos naukowców” - w jego ocenie - działa na rządzących jak płachta na byka. Stwierdził także, że „rządzącym w Polsce nacjonalistom sprawy godnościowe służą do cementowania swojego elektoratu”. Dodał, że „nękanie badaczy” to łom w rękach państwa, co może spowodować, że naukowcy nie będą publikować swoich prac bojąc się odpowiedzialności karnej za obrazę narodu polskiego.  Co więcej, zarówno Grabowski jak i Markusz przekonywali, że w całej sprawie nie chodzi o nich, a o „dzisiejszych młodych ludzi, którzy nie zdecydują się rozpocząć kariery w dziedzinach związanych z „problematycznymi” wycinkami historii”. Artykuł „Krytyki politycznej” skomentował na Twitterze historyk Piotr Gursztyn. Sprawiedliwość społeczna wg lewicowej KryPy: bronić dwojga ustosunkowanych i uprzywilejowanych wsparciem z całego świata profesorów i atakować biedną staruszkę ze wsi — napisał Gursztyn.
Kosiniak-Kamysz: PSL nie poprze Marcina Warchoła na stanowisko prezydenta Rzeszowa; KO będzie prowadzić konsultacje ws. kandydata^Zespół wPolityce.pl^2021-02-10 14:10:40.963377+01:00^https://wpolityce.pl/polityka/538638-psl-nie-poprze-warchola-ko-bedzie-prowadzic-konsultacje^Jesteśmy gotowi współpracować z różnymi siłami w celu wystawienia własnego kandydata na prezydenta Rzeszowa, który byłby kontynuatorem części działań Tadeusza Ferenca - podkreślił lider PSL Władysław Kosiniak-Kamysz. Nie zamierzamy popierać kandydatury Marcina Warchoła na to stanowisko - dodał. Prezydent Rzeszowa Tadeusz Ferenc ogłosił w środę rezygnacje z zajmowanego od ponad 18 lat stanowiska. Na stanowisko prezydenta miasta zaproponował wiceministra sprawiedliwości Marcina Warchoła, z którym wystąpił na wspólnej konferencji prasowej. CZYTAJ TAKŻE: Prezydent Rzeszowa ogłosił rezygnację ze stanowiska. Na swoje miejsce zaproponował ministra Warchoła. Zdecyduje premier Warchoł, który jest posłem Prawa i Sprawiedliwości z okręgu rzeszowskiego, powiedział na konferencji, że chce być bezpartyjnym kandydatem na prezydenta Rzeszowa i zapowiedział rezygnacje z członkostwa w Solidarnej Polsce. Chciałem bardzo serdecznie podziękować panu prezydentowi Ferencowi za dotychczasową pracę, za popieranie nas w wielu kwestiach, choćby wspieranie projektu Emerytury bez podatku, czy popieranie mnie w wyborach prezydenckich i wspieranie mnie. Bardzo mu za to serdecznie dziękuję  — podkreślił Kosiniak-Kamysz w rozmowie z PAP. Zaznaczył, że jego ugrupowanie jest gotowe współpracować z różnymi siłami w celu wystawienia własnego kandydata na stanowisko prezydenta Rzeszowa, „który byłby kontynuatorem części działań prezydenta Ferenca”.  Niekoniecznie to musi być pan minister Warchoł. Myślę, że my pójdziemy troszkę w innym kierunku  — zaznaczył prezes PSL. Na pytanie, czy nie dziwi go to, że Ferenc zaproponował na swoje stanowisko Warchoła, Kosiniak-Kamysz przyznał, że jest to pewne zaskoczenie.  Choć już (prezydent Ferenc) popierał go w wyborach parlamentarnych. Ja nie zamierzam popierać pana Warchoła  — zapewnił. Koalicja Obywatelska będzie prowadzić konsultacje w sprawie kandydata na prezydenta Rzeszowa  — powiedział PAP szef klubu parlamentarnego KO Cezary Tomczyk. W opinii wiceprzewodniczącego klubu Koalicji Obywatelskiej, a zarazem posła z okręgu rzeszowskiego Pawła Poncyljusza, „by stoczyć równy bój z kandydatem PiS, potrzebna jest w tej sprawie jedność wszystkich środowisk opozycyjnych”. W ocenie Anny Marii Żukowskiej , „prezydent Rzeszowa Tadeusz Ferenc mógłby zakończyć swoją karierę polityczną ze smakiem, z honorem i z godnością”.  Postanowił natomiast zrobić to w zupełnie inny sposób. Postanowił przekazać władzę jakby była to dynastia patrylinearna  — stwierdziła. Jak podkreśliła, Ferenc postanowił przekazać władzę „jednemu z najbardziej agresywnych i panoszących się w zakresie demolki praworządności i systemu sądownictwa reprezentantowi PiS-u, panu wiceministrowi sprawiedliwości Warchołowi”. To jest przerażające, jak daleko można odejść od ideałów demokratycznych. Niestety ten proces w przypadku pana prezydenta zaczął się już wcześniej i z tego też powodu doszło do rozbratu między Sojuszem Lewicy Demokratycznej a panem Ferencem, który postanowił się opowiedzieć po stronie przeciwnej prawom obywatelskim, zakazać Marszu Równości - tym samym zapisał się do ekipy zmiany, nie dobrej zmiany, ale zmiany PiS-owskiej  — powiedziała Żukowska. Wiceszef klubu Lewicy Krzysztof Śmiszek nie kryje zdziwienia decyzją Tadeusza Ferenca, który „nominuje swojego następcę w postaci skrajnego skrzydła Solidarnej Polski”.  Pojawia się wielki znak zapytania, dlaczego akurat on i dlaczego akurat w tym momencie  — dodał. Śmiszek pytany, czy będzie kandydat Lewicy na stanowisko prezydenta Rzeszowa, odpowiedział, że „będziemy o tym rozmawiać”.  Rzeszów to piękne miasto, postępowe na konserwatywnym podkarpaciu i dobrze byłoby mieć swojego kandydata  — mówił poseł Lewicy. 81-letni Ferenc był prezydentem Rzeszowa od 2002 roku. Czterokrotnie – poza elekcja w 2002 roku - wygrywał w pierwszej turze. Z wykształcenia jest ekonomistą. Ma bogatą przeszłość polityczną. Był członkiem PZPR od połowy lat 60. XX wieku do rozwiązania partii. Później wstąpił do Socjaldemokracji Rzeczpospolitej Polskiej, a następnie do Sojuszu Lewicy Demokratycznej. Z członkostwa w SLD zrezygnował w 2019 roku. W latach 1994-2001 sprawował mandat radnego Rzeszowa. Trzykrotnie bezskutecznie zabiegał o miejsce w Senacie. W 2001 r. z listy SLD-UP dostał się do Sejmu. Posłem był niewiele ponad rok. W ostatnich tygodniach w związku z zakażeniem koronawirusem 81-letni Ferenc dwukrotnie przebywał w szpitalu. mm/PAP
30-lecie powstania Grupy Wyszehradzkiej. Prezydent Duda  w Juracie: Wyzwaniem jest pogodzenie rozwoju z dbałością o środowisko^Zespół wPolityce.pl^2021-02-10 13:29:33.153756+01:00^https://wpolityce.pl/polityka/538632-30-lecie-powstania-v4-prezydent-w-juracie-to-wyzwanie^Pogodzenie wzrostu gospodarczego z dbałością o środowisko to jedno z najważniejszych wyzwań stojących przed krajami Grupy Wyszehradzkiej, UE i światem - mówił prezydent Andrzej Duda podczas szczytu V4 w Juracie. Transformacja energetyczna to proces długotrwały, wymagający ogromnych kosztów - dodał. CZYTAJ TAKŻE: — Prezydent Duda na szczycie V4: Po pandemii gospodarki środkowoeuropejskie będą najszybciej odrabiały straty w skali globalnej — Spotkanie prezydentów państw V4 w Juracie. Andrzej Duda: Ostatnie trzydzieści lat to skokowy awans cywilizacyjny naszych państw Środa to drugi i ostatni dzień jubileuszowego szczytu Grupy Wyszehradzkiej (Polska, Czechy, Węgry, Słowacja)zorganizowanego w roku obchodów 30. roczny powstania V4. Trzeci i ostatni panel dyskusyjny z udziałem prezydentów Andrzeja Dudy, Zuzany Czaputowej, Milosza Zemana i Janosa Adera zatytułowany był „Bezpieczeństwo energetyczne i polityka klimatyczna”. Pogodzenie wzrostu gospodarczego z dbałością o środowisko naturalne to obecnie jedno z najważniejszych wyzwań, przed którymi stoi nasz region, Unia Europejska i cały świat — mówił prezydent RP podczas panelu kończącego szczyt V4. Jak zaznaczył, „o tym, że zmiany klimatyczne wywołane globalnym ociepleniem stają się coraz bardziej odczuwalne przekonaliśmy się boleśnie w ostatnich latach, kiedy Polska, ale również Czechy i Słowacja, zmagały się z największą od półwiecza suszą”. Prezydent zauważył, że państwa Grupy Wyszehradzkiej aktywnie angażują się w walkę ze zmianami klimatycznymi. Jak zaznaczył, „Polska od 1989 roku odnotowała spadek emisji CO2 na poziomie 18 proc. Zdaniem prezydenta to „pokazuje determinację i skuteczność naszych działań w tym zakresie i jest jak najlepszym prognostykiem na przyszłość”. Duda mówił, że kwestie klimatyczne są nierozerwalnie związane z zagadnieniami energetyki. Zaznaczył, że na skutek różnych procesów historycznych i ekonomicznych gospodarki krajów V4, ich przemysł, ciepłownictwo wciąż bazują na węglu i innych surowcach kopalnych. Z jednej strony wywierają one negatywny wpływ na środowisko naturalne, z drugiej zaś – przez lata prowadziły nas do coraz większego uzależnienia od jednego dostawcy, stwarzając rosnące zagrożenie dla naszego bezpieczeństwa energetycznego —podkreślił Duda. Jak dodał, „przezwyciężenie zaszłości historycznych i transformacja energetyczna to proces długotrwały, który będzie od nas wymagał poniesienia ogromnych, niewspółmiernie wyższych niż w krajach rozwiniętych UE, kosztów”. Wskazał, że koszty te są związane z potrzebą „drastycznej redukcji wykorzystania węgla, rozwoju infrastruktury gazowej, energetyki jądrowej i zwiększenia udziału odnawialnych źródeł energii”. Prezydent zaznaczył, że są to także koszty procesów społecznych, przekształcenia rynków pracy i przebranżowienia pracowników całego sektora energetyki. Według Dudy właśnie dlatego „na przestrzeni ostatnich 30 lat, bezpieczeństwo energetyczne i klimat stopniowo stawały się jednym z ważniejszych elementów agendy wyszehradzkiej, zwłaszcza od czasu przystąpienia naszych krajów do Unii Europejskiej”. Przypomnę choćby wspólne działania V4 z państwami bałtyckimi, a także Bułgarią i Rumunią w 2008 r., kiedy udało nam się wpłynąć na wypracowanie kompromisowego kształtu pakietu klimatyczno-energetycznego UE — mówił prezydent.  Jak ocenił, „pakiet ten zapewnia równowagę pomiędzy ambitnymi celami środowiskowymi i budowaniem bezpieczeństwa energetycznego w oparciu o dywersyfikację źródeł dostaw surowców”. Polski przywódca za „ogromny sukces” uznał przebieg i rezultaty zorganizowanego w 2018 roku w Katowicach szczytu klimatycznego Organizacji Narodów Zjednoczonych – COP24.  W czasie szczytu z mojej inicjatywy przyjęliśmy +Deklarację solidarnej i sprawiedliwej transformacji+, której celem jest tworzenie synergii pomiędzy dbałością o środowisko, a ochroną pracowników sektora energetyki podczas transformacji — mówił Duda. Podkreślił, że sprawiedliwa transformacja sektora energii w kierunku gospodarki neutralnej dla klimatu to również jeden z priorytetów trwającego obecnie przewodnictwa Polski w grupie V4.  Dostrzegamy potencjał transformacji energetycznej w pobudzeniu gospodarek po pandemii COVID-19. Chcemy, aby powrót na właściwe tory odbywał się w zgodzie z zasadami zrównoważonego rozwoju — powiedział prezydent. Zapewnił, że Polsce zależy na tym, aby Grupa Wyszehradzka mówiła jednym głosem w unijnych dyskusjach na takie tematy jak strategia Europejskiego Zielonego Ładu czy System Handlu Emisjami. Duda podkreślił, że nowe europejskie prawo klimatyczne ma bardzo ambitne założenia, jednak - jak ocenił - „dzięki wsparciu z Funduszu na Rzecz Sprawiedliwej Transformacji, wspólnymi siłami uda nam się osiągnąć dalszy postęp w zakresie modernizacji energetyki”. Prezydent dodał, że „dobre doświadczenia trwającego już 30 lat dialogu regionalnego Polski, Czech, Słowacji i Węgier nie raz pokazały, że jeśli działamy razem potrafimy w decydujący sposób wpływać na kierunki i kształt europejskich polityk”. Według Dudy narzędziem do osiągnięcia tego celu jest powołana ponad pięć lat temu Inicjatywa Trójmorza, „w ramach której, w oparciu o zasadę zrównoważonego rozwoju, dążymy do rozwijania połączeń transportowych, energetycznych i cyfrowych, a tym samym jeszcze lepszego wykorzystania potencjału gospodarczego Europy Środkowej”. Duda wskazał, że powołany został też Fundusz Inwestycyjny Trójmorza „będący dla krajów dwunastki dodatkowym – obok środków z budżetów narodowych i funduszy unijnych – źródłem finansowania transformacji infrastrukturalnej i energetycznej naszych gospodarek”. Wyraził satysfakcję, że do Funduszu przystąpiło 9 z 12 członków Inicjatywy, w tym Polska, Czechy i Węgry. Liczę na rychłą decyzję naszych przyjaciół Słowaków, a także pozostałych członków Inicjatywy, o przystąpieniu do Funduszu — powiedział prezydent. Podkreślił, że od zaangażowania krajów Trójmorza i wysokości wkładów finansowych będzie zależeć zainteresowanie inwestorów prywatnych, „bez których będzie trudno zrealizować wszystkie śmiałe zamierzenia”. Prezydent zaznaczył, że w ramach Trójmorza podejmowane są działania w celu uzupełnienia istniejącego systemu tranzytowego na linii Wschód-Zachód. Podkreślił, że zakończenie budowy interkonektorów z Litwą i Słowacją oraz uruchomienie w 2022 roku. gazociągu Baltic Pipe oraz funkcjonujący Terminal LNG w Świnoujściu pozwolą na utworzenie nowej trasy dostaw gazu: północ-południe. Według Dudy powinno to mocniej zintegrować region. Prezydent wyraził oczekiwanie, że „w niedalekiej przyszłości agenda Trójmorza zostanie uzupełniona o kolejny filar, w ramach którego będziemy omawiać i wdrażać transgraniczne projekty klimatyczne”.  wkt/PAP
Komedia! Poncyljusz sam sobie pogratulował: „Brawo Panie Pośle za aktywność”. Internauci pękają ze śmiechu i gratulują "aktywności"^Tak się bawi opozycja^2021-02-10 13:24:18.486795+01:00^https://wpolityce.pl/polityka/538630-komedia-poncyljusz-sam-sobie-pogratulowalbrawo-panie-posle^Poseł KO Paweł Poncyljusz zamieścił na swoim Twitterze informację, że w filli jego biura poselskiego w Tarnobrzegu zbierane są podpisy pod wnioskiem o likwidację TVP INFO i abonamentu RTV. „Brawo Panie Pośle za aktywność” - napisał pod tym wpisem… Paweł Poncyljusz. Internauci pękają ze śmiechu i przypominają posłowi, aby pamiętał o przelogowaniu na inne konto, jak już zamierza chwalić sam siebie. Podpisy pod likwidacją TVP INFO i abonamentu RTV w filii mojego biura poselskiego w Tarnobrzegu (ul. Wyspiańskiego 3/44) można od jutra do najbliższego piątku składać dłużej tj.8.00-16.00Czerwony wykrzyknik. Cały czas zapraszam również do biura poselskiego w Rzeszowie (ul. Kreczmera 4) 9.00-15.00 — napisał na Twitterze Paweł Poncyljusz. „Brawo Panie Pośle za aktywność” - napisał pod tym wpisem sam Poncyljusz. Wpis ten już usunął, ale internauci zdążyli go dostrzec, a pod tweetem Poncyljusza pojawiła się fala „braw za aktywność”.
Kuriozum! Sawicki o proteście części mediów: To przypomina 13 grudnia 1981 roku; Mazurek reaguje: "No bez przesady, bez przesady"^Notujemy ...^2021-02-10 12:37:36.893111+01:00^https://wpolityce.pl/polityka/538623-kuriozalny-komentarz-sawickiego-ws-protestu-czesci-mediow^Dziennikarz Robert Mazurek zapytał na antenie RMF FM posła PSL Marka Sawickiego, czy jego partia wspiera protest mediów. Jego odpowiedź była jednak tak kuriozalna, że zdecydowanie zareagował na nią sam prowadzący. Sytuacja jest rzeczywiście nadzwyczajna. (…) Czy PSL wspiera protest nadawców, którzy domagają się niewprowadzania podatku od reklam? — zapytał Robert Mazurek.
Prezydent Rzeszowa ogłosił rezygnację ze stanowiska. Na swoje miejsce zaproponował ministra Warchoła. Zdecyduje premier^Zespół wPolityce.pl^2021-02-10 12:32:55.988292+01:00^https://wpolityce.pl/polityka/538618-prezydent-rzeszowa-tadeusz-ferenc-zrezygnowal-ze-stanowiska^Prezydent Rzeszowa Tadeusz Ferenc ogłosił w środę rezygnacje z zajmowanego od ponad 18 lat stanowiska. Na swoje stanowisko zaproponował wiceministra Marcina Warchoła, z którym wystąpił na wspólnej konferencji prasowej. W ostatnich tygodniach w związku z zakażeniem koronawirusem Ferenc dwukrotnie przebywał w szpitalu. 81-letni Ferenc był prezydentem Rzeszowa od 2002 roku. Czterokrotnie – poza elekcja w 2002 roku - wygrywał w pierwszej turze. Z wykształcenia jest ekonomistą. Ma bogatą przeszłość polityczną. Od połowy lat 60. XX wieku do rozwiązania był członkiem PZPR. Później wstąpił do Socjaldemokracji Rzeczpospolitej Polskiej, a następnie do Sojuszu Lewicy Demokratycznej. Z członkostwa w SLD zrezygnował w 2019 roku. W latach 1994-2001 sprawował mandat radego Rzeszowa. Trzykrotnie bezskutecznie zabiegał o miejsce w Senacie. W 2001 r. z listy SLD-UP dostał się do Sejmu. Posłem był niewiele ponad rok. Warchoł, który jest posłem Prawa i Sprawiedliwości z okręgu rzeszowskiego powiedział na konferencji, że chce być bezpartyjnym kandydatem na prezydenta Rzeszowa i zapowiedział rezygnacje z członkostwa w Solidarnej Polsce. W przypadku wygaśnięcia mandatu prezydenta miasta przed upływem kadencji wybory przedterminowe zarządza premier. Do czasu objęcia obowiązków przez nowo wybranego prezydenta miasta, funkcję tę pełni osoba wyznaczona przez szefa rządu. Tak będzie w przypadku Rzeszowa, którego prezydent Tadeusz Ferenc ogłosił w środę rezygnację z zajmowanego od ponad 18 lat stanowiska. Zgodnie z przepisami Kodeksu wyborczego, wygaśnięcie mandatu prezydenta miasta następuje m.in. wskutek pisemnego zrzeczenia się mandatu. W takiej sytuacji przeprowadza się wybory przedterminowe. Przepisy stanowią, że datę wyborów wyznacza w drodze rozporządzenia premier.  Prezes Rady Ministrów wydaje rozporządzenie ws. przeprowadzenia wyborów przedterminowych i on je ewentualnie zmienia, jeżeli są okoliczności wymuszające zmianę terminu — wskazywał w rozmowie z PAP Krzysztof Lorentz z Krajowego Biura Wyborczego. mm/PAP
Ryszard Terlecki: Protest mediów jest specyficzny, bo protestują przede wszystkim te, które wspierają opozycję^Zespół wPolityce.pl^2021-02-10 12:07:25.485479+01:00^https://wpolityce.pl/polityka/538619-terlecki-protestuja-glownie-media-wspierajace-opozycje^Podatki są zapewne bolesne i kosztowne dla mediów, ale media muszą się liczyć z tym, że będą ponosić koszty swojej działalności, tak jak wszystkie inne podmioty gospodarcze w kraju - powiedział w środę wicemarszałek Sejmu, szef klubu PiS Ryszard Terlecki. CZYTAJ TAKŻE: — Fogiel: Z mediów z czarnymi stronami się dziś chyba nie dowiemy, że chodzi o to, by część zysków z reklam trafiła np. do NFZ — Kempa: Podatek od reklam musi być nałożony, bo musi być równość wobec prawa. Nie może być tak, że jedni płacą bardzo dużo, a inni nie Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek od reklam ma trafić m.in. do NFZ. Znaczna część prywatnych mediów w środę protestuje we wspólnej akcji „Media bez wyboru”. Stacje informacyjne TVN24 i Polsat News zamiast programu nadają specjalny komunikat. Na stronach tvn24.pl, onet.pl, gazeta.pl i interia.pl w środę rano czytelnicy nie przeczytają żadnych artykułów informacyjnych. Do akcji przyłączyły się także stacje radiowe, m.in. RMF FM, ZET, TOK FM, Rock Radio - zamiast audycji stacje nadają komunikat specjalny. Terlecki odnosząc się do protestu stwierdził, że to część mediów protestuje przeciwko podatkom.  Te podatki są zapewne bolesne i kosztowne dla mediów, ale wszyscy płacimy podatki, media też muszą  — powiedział szef klubu PiS. Jego zdaniem „protest jest specyficzny, bo protestują przede wszystkim te media, które wspierają opozycję”. Więc patrzymy na to, ja przynajmniej patrzę na to, z takim poczuciem, że postąpiliśmy słusznie z tymi podatkami. Natomiast media muszą się liczyć z tym, że będą ponosić koszty swojej działalności, tak jak wszystkie inne podmioty gospodarcze w kraju — powiedział Terlecki. Media, które przyłączyły się do akcji, na swoich stronach internetowych publikują list otwarty do władz RP i liderów ugrupowań politycznych. List został podpisany m.in. przez Agorę S.A., Dziennik Wschodni, Edipresse Polska, Grupę Eurozet, Kino Polska TV S.A., Polską Press Grupę, Ringier Axel Springer Polska, TVN S.A. i Telewizję Polsat. Według sygnatariuszy listu wprowadzenie podatku będzie oznaczać osłabienie, a nawet likwidację części mediów działających w Polsce, a także ograniczenie możliwości finansowania jakościowych i lokalnych treści. Nowe przepisy, zdaniem autorów listu spowodują też „pogłębienie nierównego traktowania podmiotów działających na polskim rynku medialnym, w sytuacji, gdy media państwowe otrzymują co roku z kieszeni każdego Polaka 2 mld złotych, media prywatne obciąża się dodatkowym haraczem w wysokości 1 mld zł”. Inny problem podnoszony w liście, wynikający z nowych regulacji, to faktyczne faworyzowanie firm, które nie inwestują w tworzenie polskich, lokalnych treści, kosztem podmiotów, które w Polsce inwestują najwięcej. W środę rzecznik rządu Piotr Müller mówił w TVP Info, że dziwi go forma protestu części mediów na tym etapie prac nad projektem dotyczącym wprowadzenia składki z reklam.  W tej chwili jest etap prekonsultacji; zachęcamy, żeby usiąść do dialogu i porozmawiać na temat tego projektu  — dodał. tkwl/PAP
TYLKO U NAS. Minister Dworczyk o słowach szefowej KE: Jest satysfakcja, ale to zasługa tysięcy osób zaangażowanych w program szczepień^Zespół wPolityce.pl^2021-02-10 11:50:40.359668+01:00^https://wpolityce.pl/polityka/538615-tylko-u-nasdworczyk-o-slowach-szefowej-ke-jest-satysfakcja^„Ursula von der Layen, na dowód tego, że proces szczepień w Unii Europejskiej postępuje sprawnie, wskazała Polskę jako kraj, który dobrze radzi sobie ze szczepieniami. Dla nas jest to satysfakcja, ale to zasługa tysięcy lekarzy, pielęgniarek, ratowników medycznych, ale również urzędników, którzy są zaangażowani w przygotowanie i realizację Narodowego Programu Szczepień” - podkreśla w rozmowie z portalem wPolityce.pl minister Michał Dworczyk, pełnomocnik rządu do spraw szczepień. CZYTAJ TAKŻE: — Szefowa KE przyznaje: Powinniśmy być na innym etapie walki z wirusem. Jednak szczepienia przyspieszają, co pokazuje Polska — SONDAŻ. Polacy zdecydowanie chcą się szczepić! Poparcie dla akcji szczepień rośnie nie tylko wśród seniorów, ale też najmłodszej grupy — Problemy z dostawami nie zaburzą planu. Müller: Szacujemy, że do końca marca ok. 3 mln osób będzie zaszczepionych Szefowa Komisji Europejskiej przyznała w środę w Parlamencie Europejskim, że jeśli chodzi o walkę z Covid-19, UE nie jest na etapie, na jakim chciałaby być. Dodała jednak, że proces szczepień przyspiesza, czego dowodem jest m.in. Polska. W Polsce od początku lutego 94 proc. personelu medycznego domów spokojnej starości i 80 proc. pensjonariuszy zostało zaszczepionych, 93 proc. w Danii, we Włoszech - ponad 4 proc. całej populacji. Te trzy przykłady pokazują, że kampania szczepień w Europie naprawdę przyspieszyła  – mówiła Ursula von der Leyen. Odpowiedzialny za szczepienia w Polsce minister Michał Dworczyk w rozmowie z wPolityce.pl przyznaje, że słowa szefowej KE dają satysfakcję, ale ma też nadzieję, że „dalsze szczepienia będą realizowane z podobną dynamiką”. Mam też nadzieję, że także dostawcy szczepionek zaczną wywiązywać się ze swoich wcześniejszych deklaracji i będą dostarczać więcej szczepionek do Polski i innych państw UE. Nasze możliwości wykonywania szczepień – jeśli chodzi o Polskę – są o wiele większe, a jedyne co nas blokuje, to brak szczepionek – wyjaśnia Michał Dworczyk. Słowa szefowej Komisji Europejskiej to także cios dla opozycji w Polsce, która cały czas próbuje przekonywać, jak zła jest sytuacja w Polsce, jeśli idzie o walkę z pandemią koronawirusa. Minister podkreśla, że „opozycja staje się coraz bardziej niewiarygodna”. Przeczy faktom – a to są konkretne liczby, konkretne daty, konkretne zaszczepione osoby. Cieszę się, że jest taki głos z centrum Unii Europejskiej, który wskazuje, jak w rzeczywistości realizowany jest w Polsce program szczepień, skoro polska opozycja nie potrafi uczciwie odnieść się do Narodowego Programu Szczepień – mówi w rozmowie z wPolityce.pl minister Michał Dworczyk.  wkt
Porozumienie zabiera głos ws. podatku od reklam: Z niepokojem analizujemy ten projekt. Na żadnym etapie nie był z nami konsultowany^Zespół wPolityce.pl^2021-02-10 11:49:26.970224+01:00^https://wpolityce.pl/polityka/538612-porozumienie-zabiera-glos-ws-podatku-od-reklam^Porozumienie Jarosława Gowina z niepokojem analizuje projekt nowego podatku od mediów; projekt ten na żadnym etapie nie był z nami konsultowany; finalne stanowisko zarząd partii przedstawi w najbliższych dniach - głosi oświadczenie ugrupowania. CZYTAJ TAKŻE: — Fogiel: Z mediów z czarnymi stronami się dziś chyba nie dowiemy, że chodzi o to, by część zysków z reklam trafiła np. do NFZ — Kempa: Podatek od reklam musi być nałożony, bo musi być równość wobec prawa. Nie może być tak, że jedni płacą bardzo dużo, a inni nie Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek od reklam ma trafić m.in. do NFZ. Porozumienie Jarosława Gowina z niepokojem analizuje projekt nowego podatku od mediów. Projekt ten na żadnym etapie nie był z nami konsultowany — napisano w środowym oświadczeniu ugrupowania.
Tusk peroruje o „umieraniu demokracji”. Internauci: „Jak myśleć? TVN wyłączony”; "Demokratycznie zabrałeś pieniądze z OFE"^Zaćwierkane na Twitterze^2021-02-10 11:45:38.826416+01:00^https://wpolityce.pl/polityka/538611-tusk-peroruje-o-umieraniu-demokracjiinternauci-bezlitosni^„Niektórzy wciąż „obiektywnie” komentują umieranie demokracji, zamiast stanąć po jej stronie” - napisał na Twitterze Donald Tusk. Słowa te wywołały emocjonalną reakcję internautów. CZYTAJ RÓWNIEŻ: -Farsa! Agora protestuje, a jej pięcioosobowy zarząd zarobił w 2019 r. 4,77 mln zł! Jednocześnie zwolniono kilkuset pracowników -Kempa: Podatek od reklam musi być nałożony, bo musi być równość wobec prawa. Nie może być tak, że jedni płacą bardzo dużo, a inni nie Wyłączenie mediów już miało miejsce, w l. 30-tych XX w., w efekcie doszło do II Wojny Światowej. Również wtedy jeden człowiek z niebezpieczną ideologią zniszczył ustrój demokratyczny. Przez @pisorgpl #Polska zostanie zniszczona. Obudźmy się wszyscy zanim będzie za późno — rozwinął myśl Donalda Tuska jeden z internautów. Jak myśleć.? TVN wyłączony  — odpowiedział szyderczo inny.
PSL chce coś ugrać na proteście? Zgorzelski apeluje do prezydenta, aby zapowiedział weto ws. projektu ustawy o podatku od reklam^Zespół wPolityce.pl^2021-02-10 11:12:55.166172+01:00^https://wpolityce.pl/polityka/538603-zgorzelski-apeluje-do-prezydenta-ws-podatku-od-reklam^Wicemarszałek Sejmu Piotr Zgorzelski (PSL) w liście skierowanym do prezydenta Andrzeja Dudy apeluje, by zapowiedział on weto ws. projektu ustawy o podatku od reklam. „Apeluję do pana, aby pan to zrobił i ochronił wolność słowa, którą odzyskaliśmy trzydzieści lat temu” - napisał Zgorzelski. CZYTAJ RÓWNIEŻ: -Fogiel: Z mediów z czarnymi stronami się dziś chyba nie dowiemy, że chodzi o to, by część zysków z reklam trafiła np. do NFZ -Kempa: Podatek od reklam musi być nałożony, bo musi być równość wobec prawa. Nie może być tak, że jedni płacą bardzo dużo, a inni nie Zgorzelski podkreślił w liście skierowanym do prezydenta, że „wolność mediów to nie tylko element demokracji”.  Wolność mediów to jest demokracja — zaznaczył. W ostatnich pięciu latach Prawu i Sprawiedliwości udało się opanować media publiczne. Udało się zbudować potęgę ekonomiczną „swoich” mediów, do których szerokim strumieniem płyną pieniądze ze spółek skarbu państwa. Ale mimo wielu prób, przez pięć lat Prawu i Sprawiedliwości nie udało się zakneblować wolnych mediów. PiS nie dał pieniędzy na onkologię, żeby dać 2 mld złotych na telewizję Jacka Kurskiego — napisał wicemarszałek Sejmu. Jak podkreślił, „dotąd PiS przekrzykiwał wolne media, ale nie potrafił ich uciszyć”.  Dziś znalazł sposób. Postanowił je zniszczyć ekonomicznie. Pod przykrywką nowej opłaty, podatku, daniny uderza w podstawy funkcjonowania mediów. Władza chce pozbawić je pieniędzy, z których się utrzymują, wydają gazety i opłacają funkcjonowanie redakcji — zaznaczył Zgorzelski. Według niego, „to siła i niezależność mediów prywatnych pozwala im pełnić funkcję kontrolną”.  To siła i niezależność mediów mediów prywatnych pozwala patrzeć władzy na ręce. Każdej władzy. To siła mediów prywatnych pozwoliła opinii publicznej poznać aferę Rywina. To media prywatne prześwietliły aferę hazardową. To media prywatne ujawniły grzechy obecnej władzy: aferę dwóch wież, lotów marszałka Kuchcińskiego, związków Jarosława Kaczyńskiego z prezes Trybunału Konstytucyjnego. To media prywatne ujawniły sprawę handlarza bronią, który miał sprzedać rządowi PiS respiratory po zawyżonych cenach. To media prywatne mówią prawdę o protestach kobiet i protestach przedsiębiorców — wyliczał wicemarszałek Sejmu. Dlatego - dodał - „wolne, prywatne media, są dla Prawa i Sprawiedliwości niewygodne”.  Każda władza czuje pokusę walki z mediami. Ale Prawo i Sprawiedliwość jest pierwszą polską władzą po 1989 roku, która tej pokusie uległa — stwierdził Zgorzelski. Szanowny panie prezydencie, uczciwy polityk, to ten, który działa dla wyższego dobra, nawet kosztem swojego środowiska politycznego. Dziś może pan przerwać atak na niezależność polskich mediów i wolność słowa. Może pan zapowiedzieć, że zawetuje ustawę, która uderza w podstawy działania mediów w Polsce. Apeluję do pana, aby pan to zrobił i ochronił wolność słowa, którą odzyskaliśmy trzydzieści lat temu. Pańska decyzja w tej sprawie określi, czy urząd prezydenta RP jest przy Krakowskim Przedmieściu, czy przy ulicy Mysiej — napisał polityk PSL. Amerykański dziennikarz Edward Murrow żegnał się z widzami słowami: „Good night and good luck!”. Proszę podjąć właściwą decyzję, powodzenia panie prezydencie — dodał Zgorzelski. Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek od reklam ma trafić m.in. do NFZ. Znaczna część prywatnych mediów w środę protestuje we wspólnej akcji „Media bez wyboru”. Od rana telewizje TVN24 i Polsat News zamiast programu nadają specjalny komunikat. Na portalach, m.in. TVN24, Onet i Interia czytelnicy nie przeczytają żadnego artykułu. Do akcji przyłączyły się również niektóre dzienniki. Rzecznik rządu podkreślał w środę na antenie w TVP Info, że obecnie trwa etap prekonsultacji dotyczących projektu wprowadzenia składki z reklam, który potrwa do 16 lutego. Podkreślił przy tym, że „to jest podatek, opłata, która została wprowadzona w wielu innych krajach Unii Europejskiej”. Podał w tym kontekście przykład m.in. Francji i Belgii.  Inne kraje Unii Europejskiej wprowadziły tę daninę, ponieważ mamy taką sytuację, że bardzo często cyfrowi giganci, duże firmy unikają opodatkowania i ten podatek, który teraz jest w fazie konsultacji, w fazie projektowej, zakłada, że będzie od 2 do 15 proc. - zależnie od tego, jakie będą przychody danej firmy, jaki to będzie towar reklamowany i wszystkie te środki finansowe mają pomóc m.in. działaniu Narodowemu Funduszu Zdrowia, czyli mają być przeznaczone na zdrowie oraz na Fundusz Zabytków, w związku z tym to jest taka opłata solidarnościowa, która obowiązuje w wielu krajach Unii Europejskiej — przekonywał Müller. Nie dziwię się oczywiście, że każdy chce unikać podatków, ale też zbyt długo trwa w Unii Europejskiej dyskusja na temat podatku cyfrowego i dlatego też inne kraje Unii Europejskiej zdecydowały się na to, żeby jednak wprowadzać już regulacje krajowe — stwierdził. W środę do protestu odniósł się wicemarszałek Sejmu, szef klubu PiS Ryszard Terlecki.  Te podatki są zapewne bolesne i kosztowne dla mediów, ale wszyscy płacimy podatki, media też muszą — powiedział. Jego zdaniem „protest jest specyficzny, bo protestują przede wszystkim te media, które wspierają opozycję”. Więc patrzymy na to, ja przynajmniej patrzę na to, z takim poczuciem, że postąpiliśmy słusznie z tymi podatkami. Natomiast media muszą się liczyć z tym, że będą ponosić koszty swojej działalności, tak jak wszystkie inne podmioty gospodarcze w kraju — powiedział Terlecki. aw/PAP
Fogiel: Z mediów z czarnymi stronami się dziś chyba nie dowiemy, że chodzi o to, by część zysków z reklam trafiła np. do NFZ^Zespół wPolityce.pl^2021-02-10 10:13:05.212726+01:00^https://wpolityce.pl/polityka/538592-fogielz-mediow-z-czarnymi-stronami-sie-chyba-nie-dowiemy^Każdy gracz rynkowy może oczywiście zabierać głos w sprawach regulacji, które go dotyczą, ale z mediów z czarnymi stronami się dziś chyba nie dowiemy, że chodzi o to, by część zysków z reklam trafiła np. do NFZ; nie zapraszam do dyskusji, a do udziału w konsultacjach - oświadczył Radosław Fogiel (PiS). CZYTAJ TAKŻE: — Protest części prywatnych mediów przeciwko składce solidarnościowej. Skierowano list do rządu: „Jest to po prostu haracz” — Kempa: Podatek od reklam musi być nałożony, bo musi być równość wobec prawa. Nie może być tak, że jedni płacą bardzo dużo, a inni nie Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek od reklam ma trafić m.in. do NFZ. Znaczna część prywatnych mediów w środę protestuje we wspólnej akcji „Media bez wyboru”. Od rana telewizje TVN24 i Polsat News zamiast programu nadają specjalny komunikat. Na stronach tvn24.pl, onet.pl, gazeta.pl i interia.pl w środę rano czytelnicy nie przeczytają żadnych artykułów informacyjnych. Do akcji przyłączyły się także stacje radiowe, m.in. RMF FM, ZET, TOK FM, Rock Radio - zamiast audycji stacje nadają komunikat specjalny. Do akcji przyłączyły się również niektóre dzienniki. Każdy gracz rynkowy może oczywiście zabierać głos w sprawach regulacji, które go dotyczą. Ale z mediów z czarnymi stronami się dziś chyba nie dowiemy, że chodzi po prostu o to, by część zysków z reklam trafiła np. do NFZ — zauważył wicerzecznik PiS we wpisie na Twitterze.
Kempa: Podatek od reklam musi być nałożony, bo musi być równość wobec prawa. Nie może być tak, że jedni płacą bardzo dużo, a inni nie^Zespół wPolityce.pl^2021-02-10 09:51:45.771835+01:00^https://wpolityce.pl/polityka/538589-beata-kempa-podatek-od-reklam-musi-byc-nalozony^Podatek od reklam musi być nałożony, bo musi być równość wobec prawa; nie może być tak, że jedni płacą bardzo duże podatki, a inni nie - powiedziała w środę europosłanka Beata Kempa. Według niej, podobne rozwiązania przewidziane są w Niemczech i na Węgrzech. CZYTAJ TAKŻE: — Protest części prywatnych mediów przeciwko składce solidarnościowej. Skierowano list do rządu: „Jest to po prostu haracz” — Co za „strata”! Grodzki solidaryzuje się z akcją części mediów: Poleciłem odwołać wszystkie konferencje prasowe w Senacie — Premier Morawiecki: Nowy podatek od reklamy ma wyrównać szanse firm krajowych w porównaniu do globalnych korporacji Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Zgodnie z założeniami połowa wpływów ze składek od reklam ma trafić m.in. do NFZ. Znaczna część prywatnych mediów w środę protestuje we wspólnej akcji „Media bez wyboru”. Od rana telewizje TVN24 i Polsat News zamiast programu nadają specjalny komunikat. Na portalach, m.in. TVN24, Onet i Interia czytelnicy nie przeczytają żadnego artykułu. Do akcji przyłączyły się również niektóre dzienniki. Kempa była pytana o to w środę w TVP1.  Jeżeli nakłada się podatki, a one w różnych innych krajach, również UE, te rozwiązania są przewidziane i funkcjonują, to wtedy jest taki powiedzmy opór  — oceniła europosłanka. Zaznaczyła, że oglądała we wtorek dyskusję dwóch dziennikarzy „z tych mediów, które nie kochają prawicy”.  I słyszałam te, przepraszam za wyrażenie, naprawdę totalnie gorzkie żale. A gdzie oni byli wtedy, kiedy spółki Skarbu Państwa przekazywały naprawdę gigantyczne reklamy? Oczywiście to było prawem dozwolone, ale takie były też decyzje - jak rozumiem - polityczne. Wtedy jakichś tego typu gorzkich żali nie słyszałam  — powiedziała Kempa. Na pytanie, w których krajach obowiązują podobne podatki, europosłanka odparła, że z opracowań, do których docieraliśmy, wynika, że „to są przede wszystkim Niemcy, wprowadzili też oczywiście te podatki Węgrzy”. Zdaniem Kempy te „podatki muszą być nałożone”. Dopytywana, dlaczego, odparła: „bo musi być równość wobec prawa”.  Nie może być tak, że jedni płacą bardzo duże podatki, a inni po prostu nie. I sprawa jest oczywista. I w tej sytuacji myślę, że tutaj też pewne rozwiązania będą musiały nastąpić — podkreśliła posłanka. Dodała, iż podejrzewa, że w tej sprawie będzie też „bardzo duża awantura” w Unii Europejskiej. tkwl/PAP
Trzaskowski odśnieża Warszawę przy pomocy „pługowej większości konstytucyjnej”^Zbigniew Kuźmiuk^2021-02-10 09:26:39.236075+01:00^https://wpolityce.pl/polityka/538584-odsniezanie-przy-pomocy-plugowej-wiekszosci-konstytucyjnej^Od ostatniej soboty, kiedy to Borys Budka i Rafał Trzaskowski przedstawili główne zamierzenia programowe Platformy, z tą partią kojarzy się liczba 276, a internauci podpowiadają następną, jeszcze większą czyli 307. Przewodniczący Budka, wprawdzie bez konsultacji z pozostałymi ugrupowaniami opozycyjnymi, przedstawił ideę powołania po wyborach w 2023 roku właśnie Koalicji 276, składającej się z posłów PO, Polski2050. Lewicy i PSL-u, czyli większości, która miałaby odrzucać przyszłe weta prezydenta Andrzeja Dudy, kiedy obecna opozycja, będzie już rządzić. Prawie natychmiast w mediach społecznościowych, pojawiły się uwagi, że obydwaj liderzy Platformy mają problemy z matematyką na poziomie elementarnym, ponieważ niektóre pomysły programowe jakie przedstawili wymagają zmiany Konstytucji RP (choćby wyboru od nowa sędziów Trybunału Konstytucyjnego, czy też członków Krajowej Rady Sądownictwa), a do tego potrzeba przynajmniej 307 głosów w Sejmie i to taką większość musiałaby stworzyć obecna opozycja w przyszłym Sejmie, jeżeli chce zrealizować swoje niektóre zapowiedzi programowe. Tuż po tej konferencji programowej z bardzo aktywnym udziałem prezydenta Warszawy Rafała Trzaskowskiego, stolica doświadczyła ataku zimy z dużym mrozem i intensywnymi opadami śniegu. Wprawdzie IMiGW od paru dni to zapowiadał i ostrzegał mieszkańców poszczególnych regionów, stosowne komunikaty na telefony komórkowe mieszkańców wysyłało także Rządowe Centrum Bezpieczeństwa (RCB) ale okazało się, że mimo tych ostrzeżeń, Warszawa została wręcz sparaliżowana. Wprawdzie prezydent Trzaskowski już z samego rana zamieścił na jednym z portali społecznościowych swoje zdjęcie i informację, że na warszawskie drogi zostało wysłanych ponad 170 pługopiaskarek ale jak się później okazało się, zdjęcia sprzętu służącego do zimowego utrzymania dróg, pochodzą z zimy 2019/2020. Trzaskowski zapowiedział także, że już w poniedziałek po południu na warszawskich drogach będzie pracowało ponad 300 jednostek sprzętu służącego do zimowego utrzymania dróg ale te zapowiedzi chyba się nie zmaterializowały, bo sytuacja na drogach w stolicy była wręcz dramatyczna. Wtedy właśnie na portalach społecznościowych pojawiły wpisy, że Trzaskowski powinien zapowiedzieć użycie przynajmniej 307 jednostek sprzętu do utrzymania dróg, wtedy miałby „pługową większość konstytucyjną”. Rzeczywiście prezydentowi Trzaskowskiemu nie idzie zarządzanie Warszawą w zasadzie od początku jego prezydentury, nie kończące się awarie sieci wodno-kanalizacyjnych, ciepłowniczych, skandale z gospodarką odpadami, awarie oczyszczalni ścieków, wreszcie wypadki autobusów miejskich, to tylko niektóre przykłady nieszczęść, które nawiedziły Warszawę i spowodowały, że uzyskał on przydomek prezydent-awaria. Już w 2019 roku uległ uszkodzeniu kolektor odprowadzający ścieki do oczyszczalni Czajka co spowodowało, że przez wiele tygodni nieoczyszczone ścieki poważnie zanieczyściły Wisłę od Warszawy aż do jej ujścia do Morza Bałtyckiego i gdyby nie pomoc rządu i wojska mielibyśmy do czynienia z klęską ekologiczną na wielką skalę. Latem poprzedniego roku mieliśmy do czynienia wręcz z powodziami w mieście podczas ulewnych deszczów, a pod konie sierpnia doszło do kolejnej awarii dopiero co naprawionego kolektora ściekowego i mimo przeciśnięcia pod dnem Wisły jednej rury odprowadzającej ścieki do oczyszczalni Czajka, tak naprawdę do tej pory ze sporą częstotliwością wlewane są nieoczyszczone ścieki do Wisły. Tej zimy wręcz przekleństwem stały się awarie sieci ciepłowniczej, nie ma dnia, żeby jakaś znacząca część miasta nie była pozbawiona ogrzewania, w mediach społecznościowych wręcz porównuje się Warszawę do Islandii, tyle jest codziennie gejzerów z ciepłą wodą wydobywającą się z pękniętych rur ciepłowniczych. A to tylko część problemów prezydenta Trzaskowskiego w zarządzaniu Warszawą, jeżeli będzie on coraz więcej czasu poświęcał krajowej polityce, a nie rozwiązywaniu problemów mieszkańców miasta, to nie wystarczy mu nawet „pługowa większość konstytucyjna” do obrony swojej pozycji zarówno w stolicy jak i w Platformie.
Co za "strata"! Grodzki solidaryzuje się z akcją części mediów: Poleciłem odwołać wszystkie konferencje prasowe w Senacie^Zespół wPolityce.pl^2021-02-10 09:12:49.196299+01:00^https://wpolityce.pl/polityka/538583-grodzki-odwoluje-wszystkie-konferencje-w-senacie^Chrońmy wolne media, to jeden z filarów demokracji i gwarant pluralizmu - napisał w środę na Twitterze marszałek Senatu Tomasz Grodzki. CZYTAJ TAKŻE: — Właściciele mediów - także media publiczne - zapłacą składkę solidarnościową na walkę z pandemią. Podstawą wyliczenia będą dochody z reklamy — Część opozycji lansuje się na proteście mediów. Są również głosy krytyczne: „Wolność słowa umiera. Ale zupełnie gdzie indziej” — Premier Morawiecki: Nowy podatek od reklamy ma wyrównać szanse firm krajowych w porównaniu do globalnych korporacji Wolne media to jeden z filarów demokracji, gwarant pluralizmu i obiektywnego przedstawiania rzeczywistości. To tama przed zalewem propagandy i kłamstw kiedyś publicznej TVP, do której dokładamy miliardy naszych pieniędzy. Chrońmy wolne media. Nie pozwólmy na #MediaBezWyboru!  — napisał marszałek Senatu.
Obajtek premierem? Prezes PKN Orlen odpowiada: To są opary absurdów. Bardzo dobrze współpracuje mi się z Morawieckim^Zespół wPolityce.pl^2021-02-10 09:11:07.198845+01:00^https://wpolityce.pl/polityka/538579-obajtek-premierem-prezes-pkn-orlen-odpowiada^Spekulacje na mój temat nie mają nic wspólnego z prawdą - zapewnił prezes PKN Orlen Daniel Obajtek, pytany w środę w radiu Wnet, jak odnosi się do medialnych doniesień, że miałby zostać nowym premierem. Powiedziałem już parę razy, że mamy bardzo duże działania w Orlenie, które musimy zrobić. Bardzo dobrze współpracuje mi się z panem premierem Mateuszem Morawieckim. Nie wybieram się w żadnym przypadku w tym zakresie nigdzie —powiedział w porannym wywiadzie Daniel Obajtek. Spekulacje, które się pojawiają, nie mają nic wspólnego z prawdą —podkreślił. Ja z panem premierem bardzo dobrze współpracuje. Wspólnie mamy wiele tematów, które są ważne dla gospodarki i cenię sobie tę współpracę —dodał. A wszystko to, to jest jedna wielka spekulacja, to są opary absurdów —ocenił. Według niego wielu dziennikarzy podejmuje tę sprawę jako temat zastępczy. Jest wiele fajnych tematów. Ja sądzę, że jeśli ktoś ma się obracać w takich tematach, które są po prostu nieprawdziwe, absurdalne, to może by panu prezydentowi Warszawy Rafałowi Trzaskowskiemu ktoś pomógł odmieść stolicę. Bardziej byłoby to efektywne - odśnieżyć —ocenił Obajtek w radiu Wnet. Media pod koniec stycznia spekulowały już o możliwych zmianach na stanowisku premiera, wśród potencjalnych kandydatów wskazując Obajtka, on sam jednak dementował te doniesienia. Spekulacje na temat prezesa PKN Orlen rozgorzały po wywiadzie prezesa PiS Jarosława Kaczyńskiego, który mówił, że Daniel Obajtek „jest niezwykłym człowiekiem, jeżeli chodzi o talent organizacyjny, dynamikę, łatwość podejmowania decyzji i to celnych decyzji, słusznych decyzji”.  Jest nadzieją nie naszego obozu politycznego, nie jakiejś grupy partykularnej, tylko po prostu Polski. Wszystkich Polaków, którzy chcą po prostu dobra naszego narodu —mówił o Obajtku Kaczyński podczas wywiadu udzielonemu Michałowi Karnowskiemu w telewizji wPolsce.pl. CZYTAJ WIĘCEJ: NASZ WYWIAD. Jarosław Kaczyński: Chcemy rozwoju, w tym kierunku jeszcze mocniej idziemy, pozostając rządem prospołecznym kk/PAP
Czy Zachód jest hybrydą cywilizacyjną, czyli „królestwo wewnętrznie skłócone”^Grzegorz Górny^2021-02-10 08:08:20.760638+01:00^https://wpolityce.pl/polityka/538576-czy-zachod-jest-hybryda-cywilizacyjna^Polityka, zgodnie ze znaną definicją Arystotelesa, to rozumna troska o dobro wspólne. Czy jest jednak możliwa wspólna polityka, jeżeli nie ma podstawowej zgody, czym jest dobro? Jedni uważają np. aborcję za zabicie niewinnej istoty ludzkiej i dążą do tego, by prawo zakazywało tej zbrodni. Drudzy z kolei uważają aborcję za prawo człowieka, które musi być gwarantowane przez państwo. Jedni uważają eutanazję za morderstwo, drudzy za dobrodziejstwo. Podobne przykłady można mnożyć. Jedni dążą więc do dobra, które drudzy uważają za zło. Co stanowi zatem o łączącej ich wspólnocie, jeżeli w podstawowych sprawach dotyczących życia i śmierci obie strony dzieli przepaść?  Oświeceniowa teoria, odwołująca się do koncepcji Jana Jakuba Rousseau, mówi, że naród opiera się na umowie społecznej. Umowa zakłada jednak dobrowolną zgodę wszystkich stron. Ale co zrobić, jeśli jedni nie chcą wcale umawiać się z drugimi na to, by zabijanie bezbronnych było traktowane jak prawo człowieka? Gdyby przedstawiono im taką umowę, nigdy by się pod nią nie podpisali.  W polskiej tradycji politycznej naród z kolei traktowany był jako wspólnota etyczna a nie etniczna. O przynależności do niego nie decydowała zasada „Blut und Boden” (krwi i ziemi), lecz utożsamienie się z kulturą opartą na określonych wartościach. Ci, którzy podzielali ów zestaw wartości, czuli przynależność do tej społeczności.  Czy jest jednak możliwa wspólnota etyczna, w której nie ma podstawowej zgody, a nawet panuje radykalna różnica, w sprawach życia i śmierci, dobra i zła? Jak uprawiać wspólną politykę, jeżeli obie strony dążą do całkowicie przeciwstawnych celów i nie godzą się na cele strony przeciwnej?  Kompromisy są możliwe w sprawach dotyczących gospodarki, finansów, podatków, edukacji etc. W kwestiach moralnych, dotykających istoty dobra i zła, najczulszego nerwu naszego jestestwa, kompromis oznacza najczęściej gwałt na sumieniu. Czy możemy identyfikować się ze wspólnotą, która dąży do celów uznawanych przez nas za moralne zło?  W „Zderzeniu cywilizacji” Samuel Huntington pisał, że nie jest możliwe w dłuższej perspektywie istnienie państw będących hybrydami cywilizacyjnymi, czyli krajów rozdartych między dwoma różnymi modelami cywilizacyjnymi opartymi na innych fundamentach religijnych. Jako przykłady podawał m.in. Ukrainę i Turcję. Jego zdaniem, albo będą musiały się one rozpaść na dwie części, albo opowiedzieć po jednej ze stron cywilizacyjnej rywalizacji. Tak się zresztą w obu tych krajach dzieje. W swej książce Huntington traktował kolektywny Zachód jak jedną wspólną „cywilizację zachodnią”. Trzy lata później Gertrude Himmelfarb wydała inną głośną książkę pt. „Jeden naród, dwie kultury”. Pisała w niej o Stanach Zjednoczonych, rozdartych między dwoma różnymi kulturami. Co się jednak stanie, gdy w narodzie nastąpi pęknięcie już nie między dwoma kulturami, lecz między dwoma cywilizacjami?  Każda cywilizacja w dziejach świata zbudowana była wokół określonej religii. W czasie oświecenia doszło do pierwszej w dziejach ludzkości próby zbudowania nowej cywilizacji („Nowego człowieka, nowego narodu, nowego świata”, jak ujął to w tytule swej książki o rewolucji francuskiej profesor Jan Baszkiewicz), opartej nie na fundamentach religijnych, lecz czysto świeckich. Ten sekularny model tak mocno rozwinął się na Zachodzie, że z czasem zaniechano mówienia o „cywilizacji chrześcijańskiej” czy „cywilizacji łacińskiej”, ponieważ określenia te przestały odpowiadać rzeczywistości. Dziś używa się pozbawionej odniesień religijnych nazwy „cywilizacja zachodnia”.  Rodzi się jednak pytanie, czy Zachód nie stał się tworem hybrydowym, rozdartym między dwie cywilizacje: z jednej strony chrześcijańską, z drugiej – postchrześcijańską, laicką, niereligijną. W jednych krajach, zwłaszcza Europy Zachodniej, model świecki wypiera chrześcijaństwo tak skutecznie, iż młode pokolenia nie wiedzą nawet, kim był Jezus Chrystus. W innych krajach, jak np. w Stanach Zjednoczonych, obserwujemy z kolei głębokie pęknięcie i konfrontację. Komentatorzy w USA piszą, że od czasów wojny secesyjnej naród amerykański nie był tak mocno podzielony jak dziś – i nie chodzi bynajmniej tylko o różnice polityczne.  Ktoś powiedział kiedyś: Jeśli jakieś królestwo wewnętrznie jest skłócone, takie królestwo nie może się ostać. I jeśli dom wewnętrznie jest skłócony, to taki dom nie będzie mógł się ostać. Niestety, ci, którzy najbardziej powinni wziąć sobie powyższe słowa do serca, najczęściej nie wiedzą nawet, kto je wypowiedział. I może to jest największy problem.
SONDAŻ. Tusk nie ma czego szukać w Platformie. 64 proc. Polaków nie chce, aby ponownie stanął na jej czele^Co w TABLOIDACH?^2021-02-10 07:33:00.536702+01:00^https://wpolityce.pl/polityka/538572-sondaz-tusk-nie-ma-czego-szukac-w-platformie^64 proc. Polaków uważa, że Donald Tusk nie powinien stanąć na czele Platformy Obywatelskiej. Przeciwnego zdania jest 36 proc. badanych – wynika z sondażu Instytutu Badań Pollster dla „Super Expressu”. „SE” wskazuje w środę, że z najnowszego sondażu wynika, że Polacy nie chcą, aby były premier stanął ponownie na czele Platformy Obywatelskiej. Zdaniem 64 proc. badanych Donald Tusk nie powinien być szefem PO. Przeciwnego zdania jest 36 proc. respondentów. Sondaż przeprowadzał Instytut Badań Pollster od 29 stycznia do 1 lutego na próbie 1081 dorosłych osób. kk/PAP
Najlepszy kandydat na premiera w rządzie ZP? Badani wskazali na Morawieckiego. Gowin z wysokim poparciem wśród wyborców opozycji^Zespół wPolityce.pl^2021-02-10 07:22:30.891488+01:00^https://wpolityce.pl/polityka/538571-sondaz-najlepszy-kandydat-na-premiera-w-rzadzie-zp^IBRIS na zlecenie „Rzeczpospolitej” przeprowadził sondaż, w którym pytał o najlepszego kandydata na premiera w rządzie Zjednoczonej Prawicy. 30,8 proc. badanych wskazało, że na stanowisku premiera powinien pozostać Mateusz Morawiecki. Jarosława Gowina wytypowało 9,4 proc. respondentów. W przeprowadzonym na zlecenie „Rzeczpospolitej” sondażu IBRiS zbadano opinie respondentów na temat tego, „kto wobec coraz głośniejszych pogłosek o wymianie premiera w rządzie Zjednoczonej Prawicy powinien sprawować tę funkcję”. Gazeta zaznacza, że „konflikt, który wybuchł w związku z próbą przejęcia partii Porozumienie przez Adama Bielana, zapewne wyostrzył opinie respondentów zbierane przez ostatni weekend”. Zdaniem 30,8 proc. badanych na stanowisku premiera powinien pozostać Mateusz Morawiecki. Czy to dużo? W porównaniu z klasycznymi ocenami jego pracy na tym stanowisku – niedużo. Warto jednak podkreślić, że wśród obecnego elektoratu Zjednoczonej Prawicy wynik ten jest znacznie lepszy: jego nazwisko wskazało 57 proc. wyborców. Rezultat zaniża mu więc opozycja (wraz z Konfederacją), u której uzyskuje tylko 14 proc. —czytamy w „Rz”. Z kolei 9,4 proc. badanych wskazało na Jarosława Gowina jako na najlepszego kandydata na premiera. Wydaje się, że taką możliwość dopuszcza także spora część wyborców opozycji – 22 proc. wskazała go jako możliwego premiera na miejsce Morawieckiego. We własnym obozie takiego wzmocnienia już nie dostał – otrzymał tylko 3 proc. —zaznacza „Rz”. Jako najlepszych kandydatów na premiera respondenci wskazywali również Beatę Szydło (3,1 proc.), Jarosława Kaczyńskiego (2 proc.), Daniela Obajtka (1,5 proc.), Zbigniewa Ziobrę (1,1 proc.), Mariusza Błaszczaka (0,9 proc.), Piotra Glińskiego (0,5 proc.) i Joachima Brudzińskiego (0,5 proc.). 37,4 proc. badanych oceniło, że nie powinna to być żadna z tych osób, a 12,8 proc. nie ma zdania w tej sprawie. Badanie CATI przeprowadzono 5 i 6 lutego br. na 1100-osobowej grupie respondentów. kk/PAP
W nowym numerze „Sieci”: Komsomoł, aborcja, wolne media. Kołodziejski: Trudno nie dostrzec pewnych analogii z przeszłością^"Sieci" - Największy konserwatywny tygodnik w Polsce^2021-02-09 23:50:45.676792+01:00^https://wpolityce.pl/polityka/538510-w-nowym-numerze-sieci-komsomol-aborcja-wolne-media^Obserwując pełzającą rewolucję, która rozgrywa się na naszych oczach, trudno nie dostrzec pewnych analogii z przeszłością. Bo to nie pierwsza taka rewolucja w najnowszych dziejach i jej plan był podobny do dzisiejszego: totalne wywrócenie dotychczasowych norm społecznych oraz zastąpienie ich nowymi – pisze na łamach nowego wydania tygodnika „Sieci” Konrad Kołodziejski. Publicysta opisuje jak liberalna lewica próbuje w naszym kraju przeprowadzić rewolucję w sferze seksualności. Uważa, że działania współczesnych aktywistów przypominają w swoich mechanizmach wystąpienia komunistów z bolszewickiej Rosji.  W pierwszej kolejności uderzono w rodzinę. Bolszewicy zdawali sobie sprawę, że rodzina – zwłaszcza posiadająca jakąś własność – jest bytem autonomicznym wobec państwa, a tego nie zamierzali tolerować. Niszcząc rodzinę, demontowali więc podstawy funkcjonowania całego społeczeństwa. Uznano, posługując się hasłami równouprawnienia, że kobieta w patriarchalnym modelu rodziny rosyjskiej jest własnością mężczyzny i jego służącą. Oswobodzenie kobiety z niewolnictwa i jej równouprawnienie musiały się więc wiązać – zdaniem bolszewików – z uwolnieniem jej od obowiązków małżeńskich — czytamy. Autor tekstu przywołuje również postulaty jakie głosiła Aleksandra Kołłontaj.  Naczelna feministka bolszewików miała być też zwolenniczką teorii szklanki wody. Chodziło o to, że seks – tak jak wypicie szklanki wody – powinien być wyłącznie zaspokojeniem pragnienia (popędu). Te teorie zostały chętnie podchwycone przez młodzież. Działacze Komsomołu (młodzieżówki komunistycznej) wprowadzali je w życie, tworząc komuny, w których wspólnie mieszkali i współżyli. Kobieta nie była przecież niczyją własnością i mogła, a nawet – jak nauczała Kołłontaj – powinna oddawać się każdemu mężczyźnie, który jej się spodoba — czytamy.  Kołodziejski przytacza także w jaki sposób próbowano łamać utarte przez lata schematy.  Dość popularną formą szokowania nowymi obyczajami było paradowanie po ulicach nago. W ten sposób chciano oduczyć zacofane społeczeństwo pruderyjnych zachowań.      Więcej na temat rewolucyjnych metod bolszewików w „Sieci” dostępnym w sprzedaży od 8 lutego br., także w formie e-wydania na https://www.wsieciprawdy.pl/aktualne-wydanie-sieci.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
TYLKO U NAS. Zgrzyt w relacjach Nowoczesnej z Platformą. Czy posłowie .N utworzą nowe koło? "Nic nie jest przesądzone"^Zespół wPolityce.pl^2021-02-09 23:01:29.995516+01:00^https://wpolityce.pl/polityka/538499-zgrzyt-w-relacjach-nowoczesnej-z-po-powstanie-nowe-kolo^Po konwencji PO, na której zaprezentowano projekt „Koalicji 276”, pojawiły się głosy krytyki ze strony dotychczasowych koalicjantów Platformy. Wszystko przez to, że zaprezentowano podczas niej loga Polski 2050, Lewicy, PSL-u, a nie pokazano logotypów obecnych koalicjantów PO - Nowoczesnej, Inicjatywy Polskiej i Zielonych. Politycy Nowoczesnej w rozmowie z portalem wPolityce.pl nie ukrywają z tego powodu niezadowolenia. Odnoszą się też do plotki dot. tego, jakoby posłowie Nowoczesnej planowali utworzyć własne koło w Sejmie. CZYTAJ TAKŻE: — Koalicja Obywatelska podzielona po sobotniej imprezie PO: „Traktują nas jak polityczne mięso armatnie”; „Daleko tak nie zajedziemy” — Już trzeszczy w Koalicji Obywatelskiej. Lubnauer: Poprawiłoby przekaz, gdyby na grafice pojawili się też koalicjanci PO Na pewno można było to inaczej przedstawić. Myślę, że podobne uwagi mają Zieloni i Inicjatywa Polska Beaty Nowackiej. Jeżeli się mówi o szerokiej koalicji, to wszystkie podmioty powinny być wymienione i tyle — mówi w rozmowie z portalem wPolityce.pl Jerzy Meysztowicz, wiceprzewodniczący Nowoczesnej, odnosząc się do konwencji PO, na której zaprezentowano koncepcję „Koalicji 276”. Wiceszef Nowoczesnej odpowiada na pytanie, czy to prawda, że Nowoczesna rozważa utworzenie własnego koła poselskiego. Na razie nie komentuję plotek. To decyzja posłów, nie chcę się za nich wypowiadać — zaznacza. Dopytany, jakie jest jego zdanie na ten temat, odpowiada: Na dzisiaj zostawię dla siebie moją opinię. Jerzy Meysztowicz nie ukrywa jednak - w nawiązaniu do plotki o możliwości utworzenia koła poselskiego Nowoczesnej - że w partii niebawem powinno dojść do dyskusji na temat tego, jak zawalczyć o prezentację własnej odrębności. Jeżeli dyskusja jest również na poziomie lokalnych struktur, które patrzą na to, co się dzieje w Warszawie, to ta dyskusja prędzej czy później zostanie pewnie podjęta przez władze statutowe już na wyższym szczeblu. Dyskusja służy wypracowaniu najlepszych rozwiązań. Nic nie jest przesądzone. W najbliższym czasie będziemy na ten temat rozmawiać — podkreśla. Na razie rozmawialiśmy przede wszystkim na tematy programowe, czyli przygotowanie ustaw, na których nam zależy. Nowoczesna złożyła kilka projektów ustaw i będziemy chcieli, żeby one były jak najszybciej procedowane — dodaje. Jerzy Meysztowicz mówi też, że przewodniczący Nowoczesnej prowadzi rozmowy z szefem klubu KO, które mają na celu poprawienie jakości współpracy Nowoczesnej z PO. Przewodniczący Adam Szłapka rozmawia z szefem klubu KO o tym, żeby ta współpraca wyglądała lepiej. Zawsze można mieć jakieś tam uwagi. Staramy się, żeby doprowadzić do sytuacji, w której ta współpraca będzie wyglądała znacznie korzystniej z punktu widzenia Nowoczesnej — zaznacza. Barbara Dolniak, była wicemarszałek Sejmu, posłanka Nowoczesnej, w rozmowie z portalem wPolityce.pl także nie ukrywała niezadowolenia z powodu braku loga Nowoczesnej na konferencji PO, na której przedstawiono „Koalicję 276”. Już sobie nawzajem to wyjaśniliśmy. Pewnie, że byłoby lepiej, gdyby logo Nowoczesnej było pokazane. Zwróciliśmy na to uwagę i mam nadzieję, że w przyszłości nasze wnioski w temacie, o którym rozmawiamy, będą uwzględniane — zaznacza. Barbara Dolniak zapytana, czy to prawda, że Nowoczesna rozważa utworzenie swojego koła poselskiego, odpowiada: Nie mam w zwyczaju komentować prac wewnętrznych tej czy innej partii publicznie. Adam Stankiewicz
PO prowadzi rozmowy z Gowinem? Tajemnicza odpowiedź Tomczyka: "Nie mogę potwierdzić, nie mogę zaprzeczyć"^Zespół wPolityce.pl^2021-02-09 22:51:27.047961+01:00^https://wpolityce.pl/polityka/538559-po-prowadzi-rozmowy-z-gowinem-tomczyk-odpowiada^„Dzisiaj otwieramy debatę pod tytułem ‘jak to zrobić’ i przedstawiam pewną ofertę. Zamówiliśmy badania w trzech niezależnych firmach. My nie wysuwamy wniosków, my mówimy ‘sprawdźcie’ (…) Koalicja 276 to nie jest koalicja wyborcza, to koalicja, która ma funkcjonować tu i teraz” - powiedział na antenie Polsat News Cezary Tomczyk, szef klubu parlamentarnego KO. CZYTAJ TAKŻE: — Gowin już w kwietniu chciał przejść na stronę opozycji? Bortniczuk ujawnia: „To nie była tylko próba zablokowania wyborów” — Hołownia twierdzi, że Gowin miał przejść na stronę opozycji! „Wszystko było dogadane”; Wyjaśnia, dlaczego ostatecznie się nie udało Nie może być tak, że cała opozycja będzie się ze sobą kłóciła — podkreślił Tomczyk. Na pytanie, czy PO prowadzi rozmowy z Jarosławem Gowinem, odpowiedział: Nie mogę potwierdzić, nie mogę zaprzeczyć. To są bardzo wrażliwe kwestie. Po czym dodał: Jeżeli są takie rozmowy, to ja ich nie prowadzę. Przyznał, że jeżeli opozycja będzie miała możliwość odsunięcia PiS-u od władzy przed wyborami, to PO z tej szansy skorzysta. Jeżeli pojawi się taka przestrzeń, żeby PiS stracił władzę, my w tę przestrzeń wejdziemy — mówił. tkwl/Polsat News
Fala komentarzy po występie Trzaskowskiego u Olejnik. "Masakra jaki to słaby polityk"; "W TVN chyba przestawili wajchę"^Zespół wPolityce.pl^2021-02-09 22:19:45.570546+01:00^https://wpolityce.pl/polityka/538554-fala-komentarzy-po-wystepie-trzaskowskiego-u-olejnik^Prezydent Warszawy i wiceszef PO Rafał Trzaskowski został w programie „Kropka nad i” (TVN24) wyśmiany przez prowadzącą Monikę Olejnik. Internet zalała fala komentarzy dotycząca jego występu medialnego. CZYTAJ TAKŻE: Co tam się stało! Trzaskowski wyśmiany przez Olejnik w TVN24. Reagował nerwowo. „Nie, to nie pan pyta, tylko ja” Moment w którym nawet @tvn24 ciągnie łacha z @trzaskowski_ a ten dalej sadzi, że łaskotanie nosie to dowód na jego charyzmę :) #CZASNAZMIANY
Minister Ziobro reaguje na zablokowanie konta IPN na Facebooku: Chciałbym zaapelować o przyspieszenie prac nad ustawą o wolności słowa^Zespół wPolityce.pl^2021-02-09 22:03:11.334144+01:00^https://wpolityce.pl/polityka/538507-ziobro-apeluje-o-procedowanie-ustawy-dot-wolnosci-slowa^Chciałbym zaapelować o przyspieszenie prac nad ustawą o wolności słowa w internecie; ta ustawa powinna być pilnie procedowana - powiedział we wtorek minister sprawiedliwości Zbigniew Ziobro. CZYTAJ TAKŻE: — Znamy ostateczny kształt projektu ws. ochrony wolności słowa! Zakłada m.in. powstanie Rady Wolności Słowa. SPRAWDŹ — Minister Ziobro: Ustawa chroniąca wolność w internecie nabiera tempa. Wielcy gracze międzynarodowi cenzurują wypowiedzi Polaków Chodzi o opracowany w resorcie sprawiedliwości projekt ustawy dotyczącej ochrony wolności słowa w internecie, którego główne założenia to m.in.: powołanie Rady Wolności Słowa złożonej z pięciu członków wybieranych przez Sejm oraz możliwość wniesienia reklamacji od decyzji serwisów społecznościowych o blokowaniu treści. Projekt został przedstawiony w połowie stycznia. Podczas konferencji prasowej we wtorek minister Ziobro przypomniał, że Facebook zablokował w sobotę anglojęzyczne konto Instytutu Pamięci Narodowej. Jak informował wcześniej Instytut powodem blokady był post z 15 maja 2020 r. dotyczący niemieckich planów germanizacji polskich dzieci w czasie II wojny światowej. Podkreślił przy tym, że porwania polskich dzieci w celu poddania germanizacji są faktem historycznym. My nie możemy zgodzić się na tego rodzaju funkcjonowanie wielkich mediów społecznościowych na terenie Polski, które dopuszczają się tego rodzaju skandalicznych manipulacji prawdą nie mających żadnego merytorycznego uzasadnienia(…) Dlatego chciałbym zaapelować o przyspieszenie prac nad ustawą o wolności słowa w obszarze internetu, która zostanie przygotowana w ministerstwie sprawiedliwość. Uważam, że ta ustawa powinna być pilnie procedowana — oświadczył Ziobro. Minister wyraził też nadzieję, że premier Mateusz Morawiecki podzieli punkt widzenia resortu sprawiedliwości i zostaną przygotowane rozwiązania, „które zagwarantują wolność słowa w internecie”.  Mam nadzieję, że niebawem prace nad tą ustawą ruszą silnym tempem i będziemy mogli zgodnie wszyscy w parlamencie przeforsować to rozważnie w myśl wolności dla wszystkich — dodał Ziobro.  tkwl/PAP
Premier Morawiecki: Nowy podatek od reklamy ma wyrównać szanse firm krajowych w porównaniu do globalnych korporacji^Zespół wPolityce.pl^2021-02-09 22:00:26.304317+01:00^https://wpolityce.pl/polityka/538506-premier-morawiecki-podatek-od-reklam-ma-wyrownac-szanse^Nowy podatek od reklamy ma wyrównać szanse firm krajowych w porównaniu do globalnych korporacji; nie może być tak, że biedni staja się bardziej biedni, dlatego że bogaci stają się coraz bardziej bogaci, oni też muszą partycypować w rozwoju społeczno-gospodarczym - podkreślił premier Mateusz Morawiecki. Jako pierwszy o wprowadzeniu podatku od reklamy informował portal wPolityce.pl. CZYTAJ RÓWNIEŻ: — NASZ NEWS. Właściciele mediów - także media publiczne - zapłacą składkę solidarnościową na walkę z pandemią. Podstawą wyliczenia będą dochody z reklamy — Premier Morawiecki potwierdza na antenie wPolsce.pl: Będzie podatek od reklam - także tych w internecie. „Na to umówiliśmy się w UE” — NASZ WYWIAD. Premier Mateusz Morawiecki: Wytrzymajmy jeszcze trochę. Za kilka tygodni, może parę miesięcy, powinno być lepiej Premier na konferencji pasowej we wtorek został zapytany, czy nowy - zapowiedziany przez rząd - podatek od mediów „ma osłabić, czy zlikwidować wolne, niezależne od władzy media, tak jak to się stało na Węgrzech”. W sytuacji tak gwałtownych zmian w gospodarce, które obserwujemy na co dzień (…) systemy podatkowe świata muszą za tym wszystkim nadążać  — mówił szef rządu. Przypomniał, że trzy, cztery lata temu rozpoczęła się dyskusja „w ramach Rady Europejskiej, Komisji Europejskiej, ale też OECD” dotycząca opodatkowania wielkich firm. Premier wymienił takie firmy jak Apple, Google, Facebook i Amazon.  Ile one podatków płacą w Rzeczypospolitej, we Francji, albo w Niemczech. Warto takie ćwiczenie wykonać, bo okaże się, że bardzo niewiele. One korzystają z rajów podatkowych  — zauważył Morawiecki. Jako przykład przytoczył Irlandię, gdzie wiele globalnych firmy ulokowało swoje centrale i „tam płacą znikome podatki, praktycznie zerowe”.  Czy to jest sprawiedliwe  — pytał Morawiecki. Jak dodał, chodzi mu m.in. o „najbogatsze firmy świata”, których wyceny sięgają 2 bln dolarów”. Najpierw w ramach Rady Europejskiej, podczas dyskusji w ramach OECD, zaczęliśmy pytać, z przywódcami innych państw członkowskich UE, jak to jest, że te wielkie firmy nie płaca tu w Europie podatków. Weszliśmy w dialog z tymi firmami. Ten dialog się przedłużał  — mówi szef rządu. Cierpliwie czekaliśmy do 2020 r., ale okazało się, że to była tylko gra na czas. Dlatego śladem Francji, Hiszpanii i Włoch nie chcemy już dłużej czekać i wdrażamy rozwiązania, które mają w znacznym stopniu odpowiedzieć na ten nowy cyfrowy świat, który pojawia się w okienkach naszych telewizorów, komputerów, telefonów  — podkreślił Morawiecki. Nie może być tak, że biedni staja się coraz bardziej biedni, dlatego że bogaci stają się coraz bardziej bogaci. Oni też muszą partycypować w rozwoju społeczno-gospodarczym — powiedział premier. Dodał, że rząd opowiada się za likwidacją rajów podatkowych takich jak Luksemburg i Holandia, a z drugiej strony, chce opodatkowania wielkich korporacji, „które korzystają z nowych modeli gospodarczych, biznesowych i operacyjnych”. Wiem jak tworzona jest wartość dodana i właśnie tę wartość dodaną należy opodatkować w sposób sprawiedliwy, po to, żeby nasi emeryci, nasi renciści, nasze dzieci i nasze rodziny korzystały z tego, żebyśmy mogli budować drogi, remontować szkoły, szpitale itd.  — podkreślił premier. Dodał, że w Polsce sektor finansów publicznych wynosi około 1 bln zł, a budżet to 420-480 mld zł wydatków zaplanowanych na ten rok.  Czy 700-800 mln zł (wpływów z tytułu nowego podatku - PAP) to jest znacząca kwota? Nie, to jest sprawiedliwy krok w kierunku wyrównania szans dla krajowych graczy w różnych branżach w porównaniu do wielkich graczy zagranicznych  — ocenił Morawiecki. Na początku lutego do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Chodzi o projekt ustawy o dodatkowych przychodach Narodowego Funduszu Zdrowia, Narodowego Funduszu Ochrony Zabytków oraz utworzeniu Funduszu Wsparcia Kultury i Dziedzictwa Narodowego w Obszarze Mediów. Zgodnie z założeniami połowa wpływów ze składek od reklam ma trafić do NFZ. Na stronie resortu finansów opublikowano projekt ustawy oraz uzasadnienie.  Projekt przewiduje pozyskanie dodatkowych środków, które posłużą zapobieganiu długofalowym zdrowotnym, gospodarczym i społecznym skutkom pandemii COVID-19. Ich źródłem będą składki od reklamy w internecie oraz mediów tradycyjnych. Składki wzmocnią finanse NFZ, Narodowego Funduszu Ochrony Zabytków oraz nowego funduszu celowego, służącego dofinansowaniu projektów związanych z przemianami w przestrzeni cyfrowej, kulturą i dziedzictwem narodowym  — tłumaczy resort finansów. W uzasadnieniu zaznaczono, że wymienione fundusze będą zasilane ze składek od reklamy internetowej i konwencjonalnej. W przypadku NFZ ma być to 50 proc., Funduszu Wsparcia Kultury i Dziedzictwa Narodowego w Obszarze Mediów – 35 proc., a Narodowego Funduszu Ochrony Zabytków – 15 proc. Resort finansów poinformował, że szacuje, iż wpływy ze składki od reklam w 2022 roku mogą wynieść około 800 mln zł. Wysokość składki w Polsce nie będzie odbiegać od poziomu stosowanego w innych krajach naszego regionu (w Czechach i na Węgrzech) i będzie uzależniona od reklamowanego towaru, rodzaju medium oraz wielkości nadawcy. Wyższymi stawkami objęte zostaną przychody z reklam towarów szkodliwych dla zdrowia, w szczególności napojów słodzonych, ale także od suplementów diety  — wyjaśniono. Ministerstwo podkreśliło, że stawka składki od reklamy internetowej wyniesie 5 proc.  Jej zakresem objęci zostaną „giganci cyfrowi”, których globalne przychody sięgają 750 mln euro, a przychody z tytułu reklamy internetowej w Polsce 5 mln euro  — podkreślono. xyz/PAP
Ten wywiad Kropiwnicki zapamięta na długo! Inflacja? Spółki Skarbu Państwa? Poseł PO rzucał hasłami bez pokrycia w faktach^Na widelcu^2021-02-09 21:56:46.449458+01:00^https://wpolityce.pl/polityka/538435-ten-wywiad-kropiwnicki-zapamieta-na-dlugo-wideo^Robert Kropiwnicki na długo zapamięta dzisiejszy wywiad u red. Roberta Mazurka w RMF FM. Poseł PO w niektórych sprawach zdawał się nie wiedzieć o czym mówi, w innych z kolei - mijał się z prawdą. Tak było chociażby w przypadku rozmowy o inflacji czy rzekomej pracy posła Kamila Bortniczuka w Spółkach Skarbu Państwa. CZYTAJ RÓWNIEŻ: Mazurek udzielił srogiej lekcji Kropiwnickiemu: PiS wyciągnął służbę zdrowia z finansowej zapaści, do której doprowadziły rządy PO Robert Kropiwnicki starał się przekonać red. Mazurka, że inflacja jest dzisiaj wyjątkowo wysoka. Niestety dzisiaj jest inflacja bardzo silna — mówił. Pan jest doktorem prawa. Ale panie doktorze, to nieprawda. A jaka jest inflacja bardzo silna? Może pan powiedzieć, jaka jest w Polsce inflacja? — dopytywał Mazurek. Ok. 4 proc. obecnie, dochodzi do 5 proc. kwartalnie — starał się odpowiedzieć Kropiwnicki. Nie, jest 3 proc. Wie pan, może pan też liczyć inflację dziennie, czyli dzień przed podwyżką i po po podwyżce — zauważył dziennikarz. A rocznie jest ok. 3,5 proc. — mówił poseł PO. Tak, to jest ta bardzo silna inflacja - 3 proc. — ironizował Mazurek. Tak, to jest bardzo dużo, bo w naszych czasach nie było w ogóle inflacji — stwierdził Kropiwnicki.
Spór w Porozumieniu trwa. Bielan: Prezydium zarządu odwołało M. Srokę z funkcji rzecznika; Sroka: Pozostaję rzecznikiem^Zespół wPolityce.pl^2021-02-09 21:40:48.669104+01:00^https://wpolityce.pl/polityka/538552-proba-zmiany-rzecznika-porozumienia-kto-jest-nim-obecnie^Prezydium zarządu zdecydowało we wtorek o odwołaniu Magdaleny Sroki z funkcji rzecznika Porozumienia - poinformował PAP europoseł Adam Bielan. Z kolei Magdalena Sroka w rozmowie z PAP podkreśliła, że nadal pozostaje rzecznikiem „prawdziwego Porozumienia”. CZYTAJ TAKŻE: NASZ NEWS. Kulisy spotkania Bielan-Kaczyński: „To nie jest dobry czas, by się obrażać i stroić fochy. Jesteśmy dorosłymi ludźmi” Bielan poinformował, że w trakcie wtorkowego „posiedzenia prezydium zarządu” złożył raport z bieżącej sytuacji oraz rozmów, które prowadził z prezesem PiS Jarosławem Kaczyńskim. Jednocześnie prezydium zarządu zdecydowało o odwołaniu pani poseł Magdaleny Sroki z funkcji rzecznika Porozumienia. Dziękujemy za dotychczasową pracę. Na funkcję rzecznika powołany został poseł Włodzimierz Tomaszewski — powiedział PAP Bielan.
Niemiecki korespondent atakuje okładkę "Sieci": "Nadchodzi kontrreformacja?". Przeszkadza mu akcja "#niewnaszymimieniu"^Media Watch^2021-02-09 21:35:08.227149+01:00^https://wpolityce.pl/polityka/538508-niemiecki-korespondent-atakuje-okladke-tygodnika-sieci^Korespondent niemieckiego radia publicznego ARD w Warszawie Jan Pallokat skomentował na Twitterze najnowsza okładkę tygodnika ‘Sieci”, odwołującą się do akcji #Nie w naszym imieniu, za pomocą której chcemy wesprzeć te ciche, mądre, wrażliwe kobiety, które nie uczestniczą w ulicznych awanturach na rzecz aborcji oraz ich nie popierają. Nie spodobało się to Pallokatowi, który nazwał „Sieci” niepoważnym prawicowym pisemkiem (Knallblatt) oraz zapytał, czy to oznacza, że nadchodzi kontrreformacja. Czy nadchodzi kontrreformacja? Prawicowe pisemko (Knallblatt) Sieci inscenizuje ruch społeczny młodych Polek, które mają mieć dość strajku kobiet. Nie w naszym imieniu!      Jak dodaje w kolejnym tweecie „w Niemczech aborcja jest zabroniona, ale kobiety nie są za nią karane pod pewnymi warunkami”. W szczególności decyduje kobieta, a nie partia, a już na pewno nie kościół —zaznacza, by dalej twierdzić, że takie podejście może nie stanowi o wyższości kulturowej Niemiec, ale na pewno jest bardziej „humanitarne”.          JJW
Ile razy Zachód musi przerabiać tę samą lekcję, by się nauczyć, że z Rosją gra się inaczej?^Jakub Maciejewski^2021-02-09 21:10:48.792040+01:00^https://wpolityce.pl/polityka/538532-dyplomatolki-z-ue-znowu-nie-odrobili-lekcji-z-polityki-rosji^Mimo zaklęć Komisji Europejskiej i wąskiego grona czołobitnych wobec Unii dziennikarzy, wizyta Josepa Borrella była kompromitacją. Jednak rzecz nie tylko w tym, że Ławrow publicznie zbeształ unijnego polityka i nazwał UE niewiarygodną, że nie pozwolił Hiszpanowi na spotkanie z Nawalnym, a w czasie rozmów wyrzucono z Rosji trzech zachodnich dyplomatów. Całe spotkanie w Moskwie naznaczone było uniżonymi komplementami Borrella i pogardliwymi uwagami Ławrowa a nawet… drugorzędnych dziennikarzy rosyjskich. CZYTAJ TAKŻE:  Budzisz: Kompromitacja Borrella w Moskwie W wypowiedziach Borrella na konferencji prasowej absurd gonił absurd. Hiszpan żałował, że stosunki z Rosją są złe, doceniał wymianę gospodarczą, a nawet to, że w programie Erasmus plus bierze udział tylu rosyjskich studentów. Kuriozalnie brzmiały słowa nadziei, że Rosja będzie partnerem w europejskim „zielonym ładzie”, Bruksela musi zaufać Moskwie, a Rosja jest „częścią Europy”. Borrell w pewnym momencie złożył hołd rosyjskiej nauce za produkcję szczepionki Sputnik V, choć na razie jej akceptacja jest na poziomie jednego artykułu w naukowym czasopiśmie. Samo upomnienie się o Nawalnego także było naznaczone dyplomatycznym dyletanctwem: Moja wizyta zbiega się z aresztowaniem i skazaniem Aleksieja Nawalnego oraz aresztowaniem tysięcy demonstrantów. Jak mogliście się państwo spodziewać, przekazałem ministrowi [Ławrowowi] nasze głębokie zaniepokojenie i ocenę, zaapeluję o jego zwolnienie i rozpoczęcie śledztwa w sprawie jego otrucia.  — mówił Borrell. Przy serii pochlebstw i wyrazów podziwu trudno żeby takie łagodne zwrócenie uwagi zrobiło na rosyjskim reżimie wrażenie. Jednak na odpowiedzi Ławrowa pomiatanie Borrellem się nie skończyło: Unia Europejska próbuje narzucić nam restrykcje, ale Unia Europejska na tym etapie nie jest wiarygodnym partnerem. Jak zauważył w telewizji wPolsce.pl dr Bartosz Kaczorowski nieprzypadkowo na konferencji prasowej padły pytania o skazanie katalońskich polityków na więzienie za podburzanie przeciwko Hiszpanii. Borrell jest Katalończykiem , a zbierając połajanki za rzekomo niedemokratyczne potraktowanie tego regionu odczuł to osobiście - w dodatku reprymenda od Rosjan, którzy w tejże Katalonii za pomocą internetowych trolli organizowali kampanię dezinformacyjną i podsycającą rewolucyjne nastroje, to jak oskarżać gwałconą dziewczynę o naruszenie sfery intymnej gwałciciela. Dyplomata stał za pulpitem i z głupawym uśmieszkiem udawał, że nic się nie stało. Andriej Starkow, dziennikarz rosyjskiej agencji Sputnik, zadał pytanie zgodne ze schematem, z jakim Sowieci podstawiali komunistycznych agentów jako „przypadkowych przechodniów” przy zagranicznych turystach. Starkow zapytał o niepokoje w Unii Europejskiej, a także o wspieranie Ukrainy, która - jak stwierdził pracownik jednego z najbardziej manipulatorskich centrów informacyjnych - cenzuruje media. Padło też pytanie o Donalda Trumpa i sankcje na Kubę - w tym miejscu Borrell nieomal się pokajał i uznając tę politykę za błąd, wyraził nadzieję, że Biden cofnie te decyzje. Zatem Moskwa może jedną konferencyjką prasową pozyskać cytaty potrzebne do dezinformacji przydatnej skłócaniu Unii i USA. Hiszpan ani drgnął także wtedy, gdy Ławrow oskarżał Zachód o kolonialne instrumenty, a te słowa z ust polityka opowiadającego się za tradycjami najbardziej brutalnego, sowieckiego imperializmu, były ostentacyjną, cyniczną drwiną. Ileż razy można nabierać się na te same sztuczki rosyjskie? Zwłaszcza że Moskwa okłamuje Zachód zawsze w ten sam sposób: kusząc jakąś formą wewnętrznej modernizacji, czy to demokratyzacji, czy to ucywilizowania konwergencją, bliższą współpracą z europejskimi i amerykańskimi firmami, które mają to niby wymusić przestrzeganie przez Federację Rosyjską choćby minimum poszanowania wolności i godności człowieka. Zatem Zachód inwestuje, płaci, łagodzi restrykcje, kaja się nawet, a potem Rosja tak samo wymierza Zachodowi policzek, by po kilku latach, np. przy nowej kadencji tego i ów lidera, zacząć ten taniec polityczny raz jeszcze. Josep Borrell był kolejnym dyplomatą w poczcie politycznych ignorantów. ZOBACZ KIM NAPRAWDĘ JEST JOSEP BORRELL:         Rok 2001, Słowenia. George Bush spotyka się z Władimirem Putinem, Zajrzałem mu w oczy. Zobaczyłem tam człowieka prostolinijnego i otwartego.  — stwierdził prezydent USA. Zmniejszenie nuklearnego arsenału przez Waszyngton przy reimperializacji Federacji Rosyjskiej i głebokiej reformie wojskowości oraz budowaniu podstaw putinowskiej dyktatury odbywało się w cieniu słabości amerykańskiego prezydenta do Władimira Władimirowicza. Wreszcie agresja rosyjska na Gruzję w 2008 uszła Rosji bezkarnie. Za dużo zainwestowano w ocieplenie stosunków, by przyznać się teraz do błędów. Dwie kadencje Baracka Obamy (2009-2017) to pasmo ustępstw wobec Rosji i milczące przyzwolenie na kolejny rosyjski atak - tym razem na Ukrainę w 2014 roku. Reset resetu przyszedł za późno. Szczytem naiwności była wpadka Johna Kerry’ego, sekretarza stanu USA, który niefrasobliwym żartem oddał inicjatywę Ławrowowi, a ten obrócił jedno zdanie Amerykanina w dyplomatyczny consensus. Niech [Syria] w ciągu tygodnia przekaże swój cały arsenał chemiczny pod kontrolę społeczności międzynarodowej. — powiedział dyplomata, sugerując że wtedy nie dojdzie do bombardowań. I Ławrow się zgodził - rozmowa odbywała się podczas oficjalnego spotkania, nie dało się powiedzieć: „żartowałem”. Reżim Assada uniknął więc kompletnego załamania. Sankcje nałożone na Rosji w ramach tzw. Ustaw Magnickiego także mają swoją genezę w zachodniej naiwności - za obostrzeniami lobbował angloamerykański milioner Bill Browder, który sam wcześniej uwierzył w „rosyjskie standardy”, zarobił ogromne pieniądze, ale w rosyjskim więzieniu, prawdopodobnie przy torturach, stracił swojego przyjaciela i adwokata - Siergieja Magnickiego. Sam Obama też wykazywał się naiwnością godną nastolatki ze szkolnej akademii, a do legendy przeszła jego wpadka z 2012 roku, z Seulu. Przy włączonym mikrofonie chciał dyskretnie ustalić z Dmitrijem Miedwiediewem łagodniejszy kurs polityki międzynarodowej, by łatwiej wygrać wyborczą walkę o drugą kadencję. Media uznały, że politycy „nie wiedzieli” o włączonych mikrofonach, aczkolwiek pewność co do tej „niewiedzy” możemy mieć tylko wobec Amerykanina.  Europejczycy nie byli lepsi. W 2007 roku Putin wpuścił do gabinetu, w którym rozmawiał z Angelą Merkel, swojego psa - nieprzypadkowo oczywiście, bo kanclerz Niemiec, pogryziona w dzieciństwie przez zwierzaka, panicznie boi się psów. Donald Tusk dał się obfotografować z Putinem zarówno na sopockim molo, jak i w Smoleńsku, chcąc podkreślić swoją polityczną pozycję - wyszło odwrotnie: w Smoleńsku wyglądał na współpracownika prezydenta w Rosji, a tematy omawiane sam na sam nad Bałtykiem mogły dotyczyć Ukrainy w niekorzystnym dla naszego regionu kontekście. W Polsce Gazeta Wyborcza, Onet i TVN24 chwaliły Rosję za smoleńskie śledztwo, Bartosz Węglarczyk wieszczył polsko-rosyjskie pojednanie a Tomasz Lis przeprowadził uniżony wywiad z Dmitrijem Miedwiediewem. I czy to taka wielka filozofia? Nauczyć się rozmawiać z rosyjskimi politykami nie jak z tym i ów ministrem demokratycznego państwa, tylko cynicznymi oligarchami, często po epizodzie (lub więcej) w specsłużbach, gdzie uczyli się kłamać, manipulować i czytać emocje ze twarzy i mowy ciała swojego rozmówcy. Tu tak naprawdę jest jedyna (!) słabość Zachodu - samookłamywanie się, wiara w postępowe brednie o ogólnoludzkim dobru jest podzielana u wszystkich ludzi, także w Rosji. Że może taki Ławrow zasmuci się brakiem szczepionek w Unii, uroni łzę i przyjmie Borrella na miłej kawusi.  A przecież Rosja potrzebuje pieniędzy, potrzebuję ten swój medyczny cud Sputnik V opchnąć w jak największej liczbie krajów. Gdyby do Moskwy pojechał twardy polityk z głową na karku, to także otrzymałby szczepionki, a uniknąłby upokorzenia i nie zademonstrował Kremlowi: tak, jesteśmy słabi, przestraszeni, bezradni. Pamiętajmy gdy ci brukselscy dyletanci będą nas w czymś pouczać. Im kury szczać prowadzać, a nie politykę robić. NA CZYM POLEGAŁO UPOKORZENIE UNII EUROPEJSKIEJ? ZOBACZ!:
Co tam się stało! Trzaskowski wyśmiany przez Olejnik w TVN24. Reagował nerwowo. "Nie, to nie pan pyta, tylko ja"^Zespół wPolityce.pl^2021-02-09 20:58:51.540479+01:00^https://wpolityce.pl/polityka/538545-co-tam-sie-stalo-trzaskowski-wysmiany-przez-olejnik-w-tvn24^Prezydent Warszawy i wiceszef PO Rafał Trzaskowski był gościem programu „Kropka nad i” (TVN24). Włodarz stolicy raczej nie zaliczy tego występu do udanych - jego wypowiedzi zostały kilkukrotnie wyśmiane przez prowadzącą program Monikę Olejnik. Rafał Trzaskowski wypowiedział się nt. trudności w stolicy związanych z dużymi opadami śniegu. Na Belwederskiej było ciężko podjechać autobusem, to wszystko wiedzieli — mówiła Monika Olejnik. Myśmy pracowali od 4 rano, wszystkie pługi po kolei wyjeżdżały na ulice miasta trzykrotnie. I też od razu apel, dlatego że w środę znów może być śnieżnie, w związku z tym przesiadajcie się Państwo na komunikację publiczną ii zostawiajcie samochody w domu, zwłaszcza jeśli macie letnie opony — tłumaczy Trzaskowski. A z autobusem był wczoraj problem, także nie wiem, czy ta komunikacja jest dobra — zareagowała na tę wypowiedź Olejnik. Rafał Trzaskowski dał się poznać jako ciągły krytyk Telewizji Publicznej. W programie zatem nie mogło zabraknąć jednego z najnowszych kluczowych haseł PO, czyli likwidacji TVP INFO. Przy tej okazji uderzył nawet w lidera SLD Włodzimierza Czarzastego, który podkreślił, że nie zgodzi się na likwidację Telewizji Publicznej. Nie wiem, czy Włodzimierz Czarzasty zrozumiał to, co mówimy, dlatego że nie chcemy zlikwidować telewizji publicznej, ona ma swoją rolę do odegrania, my chcemy zlikwidować kanał TVP INFO, żeby już nigdy żadnej władzy nie kusiło sianie tego typu propagandy. Niestety, obawia się, że kiedy TVP INFO nie zlikwidujemy, to prawica może – nie daj Boże – znowu dojść do władzy i znowu korzystać z tego instrumentu, który sieje niezgodę, szczuje. (…) Na to nie ma zgody i TVP INFO powinno już nigdy nie istnieć — mówił Trzaskowski. Po czym dodał, że TVP INFO „straciło swoją wiarygodność na zawsze”. Rafał Trzaskowski zaznaczył, że na konwencji PO nie było mowy o tym, że wszystkie partie opozycyjne mają się podporządkować Platformie. Nikt tego nie powiedział. Mnie bardzo też dziwi nerwowość koleżanek i kolegów z opozycji. Chciałem tutaj podziękować PSL-owi, Kosiniakowi-Kamyszowi, Zgorzelskiemu, dlatego że oni zachowali się bardzo dojrzale — powiedział. Na uwagę Moniki Olejnik, że na konwencji PO nie pokazano logo Nowoczesnej, Zielonych i Inicjatywy Polskiej, Trzaskowski odpowiedział: A powinny były być. Powinny być loga wszystkich partii opozycyjnych. Trzaskowski komentował też spór, jaki ma miejsce w Porozumieniu. Jarosław Kaczyński się bawi ze swoimi koalicjantami trochę jak kot z myszami. Mam nadzieję, że to doprowadzi do upadku tego rządu. (…) Jeżeli znajdzie się pięciu sprawiedliwych, którzy byliby gotowi porzucić Jarosława Kaczyńskiego jak najszybciej, to można sobie wyobrazić każdy scenariusz, chociażby rządu przejściowego, technicznego — zaznaczył. Monika Olejnik wróciła do kwestii konwencji PO. To też dziwne, że nie było pań. Nie ma kobiet w PO? — zapytała. Ja dbam bardzo o parytet, proszę zobaczyć na władze Warszawy. (…) Tu było nas dwóch. Gdyby było nas więcej, byłyby kobiety — próbował się bronić Trzaskowski. Ale to jest wirtualne spotkanie, mogły być więc trzy osoby, mogła być też kobieta, nie wiem, dlaczego się nie znalazła — ripostowała Olejnik. Będziemy dbali, żeby na konferencjach, gdzie pojawia się więcej osób ,zawsze były kobiety — odpowiedział wiceszef PO. Czyli to już trzecia sprawa. Nie zauważył pan, że powinna być Nowoczesna, powinni być Zieloni i powinna być kobieta — podsumowała wyraźnie rozbawiona Monika Olejnik. W tym momencie Rafał Trzaskowski wyraźnie się zdenerwował. Nie, ale pani redaktor, przepraszam! Porozmawiajmy poważnie! Jest taki moment, że chcemy zakomunikować ważne rzeczy, chcemy zakomunikować to dynamicznie. Ja już widziałem takie konferencje, gdzie występuje 8 albo 15 osób i one nie są dynamiczne — tłumaczył. Dynamicznie, szybko, w każdym razie dostali Państwo od razu po głowie i ze strony opozycji i ze strony rządzących — punktowała dalej Monika Olejnik. Prowadząca program zapytała też o propozycję przedstawioną na konwencji PO, dotyczącą możliwości odwołania parlamentarzysty przez wyborców w trakcie kadencji. Czyli po ilu dniach można zmienić? Joanna Mucha mogła zmienić czy nie? — pytała Monika Olejnik. Oczywiście, że mogła, po latach można zmienić zdanie — odpowiedział Trzaskowski. A po latach, czyli czy to będzie miesiąc, dwa miesiące, proszę powiedzieć, bo chciałabym wiedzieć, jaka będzie długość… — mówiła Monika Olejnik, uśmiechając się przy tym.  Pani redaktor, widzę, że jest pani rozbawiona tym pytaniem, a ja zapytam pani redaktor… — zareagował Trzaskowski. Nie, to nie pan pyta, tylko ja. (…) Pół roku, dwa miesiące? — dopytywała Monika Olejnik. Ja uważam, że nie powinno się zmieniać barw partyjnych w czasie trwania mandatu — stwierdził Trzaskowski. Ta odpowiedź już kompletnie rozbawiła prowadzącą. Ale przecież Państwo szukają pięciu sprawiedliwych, którzy wyjdą od Gowina, albo Jarosława Kaczyńskiego, albo Zbigniewa Ziobry — mówiła. Widzę olbrzymią różnicę pomiędzy kimś, kto zmienia barwy polityczne po jednym dniu, a kimś, kto po wielu latach dochodzi do wniosku, że jednak łamanie demokracji… — starał się jakoś wybrnąć wiceszef PO. Ale wie pan, jednak robić referendum w sprawie człowieka, który po jednym dniu zmienia barwy… — zakończyła ten wątek Monika Olejnik. Jedna z ostatnich wypowiedzi Trzaskowskiego dotyczyła ponownie trudnych warunków pogodowych w stolicy. W najbliższych dniach zajmujemy się oczywiście odśnieżaniem Warszawy — mówił Trzaskowski. No i ruszamy na saniach do domu, dziękuję Państwu — zareagowała Monika Olejnik. Uważajcie Państwo na siebie — apelował włodarz stolicy. Każdy musi zabrać łopatę do samochodu — skomentowała Monika Olejnik.
Szczyt prezydentów Grupy Wyszehradzkiej. Minister Szczerski podkreśla: "Gdzie działamy razem, tam osiągamy dużo"^Zespół wPolityce.pl^2021-02-09 20:28:37.725830+01:00^https://wpolityce.pl/polityka/538543-szczerski-jestesmy-skuteczni-kiedy-jestesmy-solidarni^„Jesteśmy skuteczni, kiedy jesteśmy solidarni. Takie wnioski płyną z pierwszych rozmów” — powiedział w programie „Gość Wiadomości” na antenie TVP Info prezydencki minister Krzysztof Szczerski, komentując pierwszy dzień szczytu liderów V4. CZYTAJ RÓWNIEŻ: Prezydent Duda na szczycie V4: Po pandemii gospodarki środkowoeuropejskie będą najszybciej odrabiały straty w skali globalnej CZYTAJ TAKŻE: Spotkanie prezydentów państw V4 w Juracie. Andrzej Duda: Ostatnie trzydzieści lat to skokowy awans cywilizacyjny naszych państw Gdzie działamy razem, tam osiągamy dużo, i w UE, i w kwestii bezpieczeństwa, i tego co stoi przed nami, czyli wyzwań dotyczących odbudowy gospodarki. Jeśli będziemy solidarni, jeśli będziemy się nawzajem wspierać, to będziemy skuteczni; będziemy nadawać ton także polityce europejskiej — wskazywał sekretarz stanu odpowiedzialny w KPRP za politykę zagraniczną. Jak informował prezydencki minister, przywódcy państw V4 pierwszego dnia szczytu rozmawiali o samej Grupie Wyszehradzkiej i jej przyszłości oraz kształtowaniu polityki europejskiej. Ważne, że o nas zabiegają najważniejsze kraje świata. Grupie Wyszehradzkiej gratulował 30-lecia sekretarz stanu USA we wpisie. Dzisiaj też odbył się szczyt z Chinami. Bardzo wiele państw interesuje się naszą częścią Europy — mówił Szczerski. CZYTAJ TAKŻE: Charles Michel weźmie udział w spotkaniu przywódców Grupy Wyszehradzkiej. „Przyjął zaproszenie i przyleci do Krakowa” Pandemia pokazała jak kruche są te globalne łańcuchy dostaw (…) Gospodarki załamały się w wielu krajach (…) Musimy budować regionalne łańcuchy dostaw — kontynuował. Pokazaliśmy, że jesteśmy krajami, które radzą sobie dobrze, potrafią być tym motorem napędowym tej przyszłej europejskiej gospodarki, ale musimy nad tym dalej pracować — podkreślał minister Szczerski.
TYLKO U NAS. Prof. Żaryn o wyroku ws. książki Engelking i Grabowskiego: Wolność nie polega na tym, by czuć się bezkarnym w kłamaniu^Zespół wPolityce.pl^2021-02-09 19:26:08.073134+01:00^https://wpolityce.pl/polityka/538525-tylko-u-nas-prof-zarynwolnosc-nie-oznacza-bezkarnosci^„Przypisanie komuś udziału w Holokauście jest bardzo dalekim pomówieniem. Rodziny dotknięte takim kłamstwem mają prawo poszukiwania sprawiedliwości” - mówi prof. Jan Żaryn w rozmowie z portalem wPolityce.pl, odnosząc się do dzisiejszego wyroku w procesie przeciwko Barbarze Engelking i Janowi Grabowskiemu. CZYTAJ RÓWNIEŻ: Jest wyrok ws. książki Barbary Engelking i Jana Grabowskiego. Mają przeprosić za kłamstwa w książce „Dalej jest noc” Sąd Okręgowy w Warszawie orzekł we wtorek, że prof. Barbara Engelking i prof. Jan Grabowski mają przeprosić za informacje z książki „Dalej jest noc”. Wyrok jest nieprawomocny.  Jeżeli przyjmujemy, że prawa człowieka i obywatela mają być wykładnią postępowania moralnego, to obowiązują wszystkie strony. W tym także osoby, które zostały pomówione przez naukowców. A ci naukowcy muszą liczyć się z konsekwencjami upubliczniania tego kłamstwa. Przypisanie komuś udziału w Holokauście jest bardzo dalekim pomówieniem. Rodziny dotknięte takim kłamstwem mają prawo poszukiwania sprawiedliwości, a państwo musi zabezpieczyć instrumenty niezbędnego do tego, by wspomniane kłamstwo nie mogło funkcjonować, a prawo wskazywało, że istnieje granica badań naukowych – mówi Jan Żaryn w rozmowie z portalem wPolityce.pl. Wolność naukowa nie polega na bezkarności w kłamstwie, tylko na poszukiwaniu prawdy historycznej. To dobra nauka na przyszłość dla wszystkich naukowców, którzy próbują źle definiować wolność badań naukowych – dodaje historyk. Prof. Żaryn przypomina sprawę niedoszłej nowelizacji ustawy o Instytucie Pamięci Narodowej.  Osobiście cieszę się z tego wyroku. Jako senator Rzeczpospolitej uważałem jednoznacznie, że nowelizacja ustawy o Instytucie Pamięci Narodowej, z której zrezygnowaliśmy w wyniku nacisku międzynarodowego, szła w dobrym kierunku. Promowałem ją w Senacie. Do dzisiaj uważam, że państwo polskie ma prawo do używania narzędzi dyscyplinujących kłamców – przekonuje w rozmowie z portalem wPolityce.pl.  Zwraca też uwagę na znaczenie poszanowania prawdy. Nie może być tak, że każda wypowiedź ma prawo funkcjonowania w przestrzeni publicznej, niezależnie od jej zawartości. Wolność nie polega na tym, by czuć się bezkarnym w kłamaniu i podważaniu czyjegoś honoru, godności. Istnieje polska, europejska i światowa cywilizacja, która w swoim dziedzictwie podpowiada, że istniejemy w prawdzie, w tej prawdy poszukiwaniu. I jest to jedyny skuteczny język wspólnego komunikowania. Jeżeli zaprzestajemy tej zdolności komunikowania się w oparciu o wspólnotowe dążenie do poznania prawdy, to przestajemy wchodzić w jakiekolwiek relacje, kończy się dialog. Ustawodawstwo powinno iść w kierunku zabezpieczania tej gwarancji komunikacji. W innej sytuacji jesteśmy skazani na kompletny brak wzajemnego poszanowania – dodaje prof. Żaryn. Not. TK
Polska szczepionka na COVID-19? Wszystko w rękach rządu. Sen trwał zbyt długo, czas się obudzić!^Marek Pyza^2021-02-09 19:18:44.645907+01:00^https://wpolityce.pl/polityka/538522-polska-szczepionka-na-covid-19-wszystko-w-rekach-rzadu^Kilka dni temu prawie niezauważona przeszła wiadomość o trwających na Politechnice Warszawskiej pracach nad polską szczepionką na COVID-19. Grupa naukowców jest już gotowa prowadzić testy na zwierzętach. Ale dalej nie ruszą, jeśli z pomocą nie przyjdzie rząd. CZYTAJ WIĘCEJ: Powstanie polska szczepionka przeciw koronawirusowi? Na Politechnice Warszawskiej trwają pracę nad nowym preparatem  To wręcz niepojęte, że tak dużo czasu zostało zmarnowane. Za chwilę minie rok od kiedy mierzymy się z pandemią, a dopiero teraz – po zabraniu publicznie głosu przez biotechnologa z PW – rozpoczęły się rozmowy o państwowym dofinansowaniu badań. Pomoc naukowcom obiecał szef resortu edukacji i nauki Przemysław Czarnek.  Na tym etapie potrzeba relatywnie niewielkich kwot – patrząc na nie w wieloletnim horyzoncie czasowym. Pierwszy z trzech etapów badań klinicznych miałby kosztować ledwie kilka milionów euro.  Jesteśmy w kontakcie ze wszystkimi tymi placówkami, łącznie z Politechniką Warszawską, i oczywiście środki finansowe, o które uczelnie i uczeni, naukowcy wystąpią i które mogą dać szansę na wyprodukowanie polskiej szczepionki, będą przyznane — mówił w ubiegłym tygodniu prof. Czarnek. Liczę, że zaangażuje w temat również ministra zdrowia i - przede wszystkim - premiera. Oby tylko nie było jak z badaniem klinicznym amantadyny, którego dziennikarze (!) musieli pilnować, by wreszcie zlecono je w należyty sposób.  CZYTAJ TAKŻE: Sprawiedliwości stało się zadość! Będzie badanie kliniczne amantadyny z udziałem doktora Bodnara!  O co toczy się gra? Z jednej strony o to, by świat nie odjechał nam jeszcze bardziej w dziedzinie farmaceutyki. Na całym globie setki podmiotów pracują nad szczepionką na COVID-19. W Polsce dzieje się to ledwie w czterech ośrodkach akademickich, i jest w powijakach. Z drugiej, o wdrożenie działania systemowego, w długiej perspektywie – na lata, kiedy będziemy musieli żyć z kolejnymi mutacjami szalejącego dziś na świecie wirusa i kiedy pojawiać się będą nowe. Dziś już wiemy, co one mogą oznaczać, jakie spustoszenie siać w populacji i gospodarce. Nie można zrezygnować z przygotowań do kolejnych tego typu wojen. A z trzeciej, o bezpieczeństwo i – mówiąc górnolotnie – pewną suwerenność Polski.  Prof. Tomasz Ciach, który kieruje zespołem na Politechnice Warszawskiej w rozmowie z „Rzeczpospolitą” zwraca uwagę na kwestię, której już boleśnie doświadczyliśmy:  Choć uważam, że państwo powinno jak najmniej ingerować w wolny rynek, to myślę, że nie ma innego wyjścia z uwagi na kapitał. Ale też uważam, że są takie sektory, w których obecność państwa jest niezbędna. To nie tylko bezpieczeństwo energetyczne czy militarne, ale także lekowe. Obecnie Polska nie jest w stanie zagwarantować swoim obywatelom dostępu do leków, bo ponad 90 proc. substancji aktywnych do produkcji leków dostarczają do nas Chińczycy, taki problem ma wiele państw… W razie wojny czy właśnie pandemii, sytuacji, w których preparaty muszą w pierwszej kolejności trafić do obywateli Chin, Polacy będą umierać na nadciśnienie, cukrzycę, raka czy choroby zakaźne. To widzimy właśnie dziś, gdy obiecane i zakontraktowane przez nas szczepionki z jakiś powodów nie trafiają do Polski i nic na to nie możemy poradzić. Dlatego powinno się te podstawowe substancje aktywne produkować u siebie, a nie kupować tam, gdzie taniej. A to wcale nie kluczowa kwestia w tej sprawie. Ważniejsze jest doprowadzenie do końca procesu badawczego, niezależnie od perspektywy czasowej. Nie ma większego znaczenia, czy polska szczepionka będzie gotowa do produkcji (jeśli w ogóle do tego dojdzie) To również know-how na przyszłość, przetarcie ścieżek, dodanie impulsu rozwojowego polskim naukowcom i firmom, ale też po prostu szansa z ekonomicznego punktu widzenia. W Afryce i wielu krajach Azji szczepienia na COVID-19 jeszcze się nie rozpoczęły. Firmy z USA, Niemiec, Francji, Szwecji, czy Wielkiej Brytanii w pierwszej kolejności obsługują swoje państwa i rynek unijny.  Biedniejsze regiony naszej planety wciąż czekają. Ci, którzy do nich wejdą, mogą skorzystać z wielkiej szansy. Pfizer w 2021 r. osiągnie przychód tylko ze sprzedaży szczepionki na koronawirusa w wysokości 15 mld $. To pokazuje, o jakie pieniądze również toczy się ta szczepionkowa gra.  Polska na razie uczestniczy w niej w charakterze płatnika. Należy zrobić wszystko, by ten status zmienić. Zaplecze naukowe, ludzkie mamy na najwyższym poziomie. Mamy też potężne firmy biotechnologiczne (zapytajcie b. ministra zdrowia i jego brata, którego firma w listopadzie podpisała z belgijską spółką kontrakt na 1,4 mld zł). Potrzeba pieniędzy. Te może dziś wyłożyć wyłącznie polski rząd. Nie tylko może, ale wręcz musi. Jak to się ładnie mówi, bez zbędnej zwłoki.
"GW" niczym biuro prasowe Strajku Kobiet. Drukuje plakaty feministek i zachęca: "Weź na demonstrację lub wywieś w oknie"^Co tam w Wyborczej?^2021-02-09 19:15:20.834892+01:00^https://wpolityce.pl/polityka/538501-gw-niczym-biuro-prasowe-strajku-kobiet-drukuje-im-plakaty^„Gazeta Wyborcza” ochoczo wspiera wychodzenie ludzi na ulice w czasie pandemii. Tym razem „GW” wydrukowała plakat Strajku Kobiet i zachęca: „Weź na demonstrację lub wywieś w oknie”. CZYTAJ TAKŻE: To już jakiś obłęd! Gdula interweniuje ws. reklamy hospicjów perinatalnych na krakowskich autobusach. Internauci: Jaka jest podstawa? „Gazeta Wyborcza” otwarcie wspiera uliczne manifestacje w czasie pandemii. Tym razem gazeta Michnika postanowiła wydrukować plakat Strajku Kobiet, który ma ułatwić protestowanie.    Plakat Strajku Kobiet / autor: ‘Gazeta Wyborcza’   To niebywała hipokryzja, żeby z jednej strony krytykować rząd za walkę z pandemią, a z drugiej namawiać obywateli do wychodzenia na ulice i zwiększania zagrożenia epidemicznego. CZYTAJ RÓWNIEŻ: — To jakiś absurd! „GW” zebrała prawie 700 tys. zł na Strajk Kobiet. Lempart zachwycona: Marzę, żeby PiS upadł, a Polska była dla wszystkich — Absurdalna obrona protestów Strajku Kobiet! Prawniczka w „Gazecie Wyborczej”: Demonstranci są nękani za pomocą prawa — Co za laurka! „Wysokie Obcasy” rozpływają się nad Martą Lempart. Liderka Strajku Kobiet dramatyzuje: „Ja się, k…., boję, że mnie zabiją” xyz/”Gazeta Wyborcza”
Poseł Konfederacji w roli dziennikarza na konferencji Lewicy. Gdula oburzony: Niech się pan miarkuje. Takie słowa też zabijają^Zespół wPolityce.pl^2021-02-09 19:12:30.267994+01:00^https://wpolityce.pl/polityka/538492-posel-konfederacji-kontra-lewica-gdula-slowa-zabijaja^Lewica pyta resort edukacji i nauki o plany egzaminów maturalnych z religii. Matura to egzamin z wiedzy, a nie z wiary - podkreślała posłanka Agnieszka Dziemianowicz-Bąk. Posłowie na konferencji odpowiadali też na pytania posła Konfederacji ws. „tęczowego piątku”. Lewica na konferencji w Sejmie odniosła się do doniesień medialnych według których 8 stycznia minister edukacji i nauki Przemysław Czarnek spotkał się z przedstawicielami Komisji Wychowania Katolickiego Konferencji Episkopatu Polski, a tematem miały być plany wprowadzenia matury z przedmiotu religia. Posłanka Agnieszka Dziemianowicz-Bąk przedstawiła pismo Lewicy do szefa MEiN, w którym domaga się udostępnienie protokołu z tego spotkania i udzielenia odpowiedzi na pytania o treść tego spotkania, a w szczegolności, czy rozmowy dotyczyły wprowadzenia matury z religii. Na Lewicy jest jasne, że miejsce religii jest w kościele, a nie na maturze — podkreślała.  Jak dodała przy tym, Polska szkoła dzisiaj zmaga się z szeregiem wyzwań.  Jednym z nich jest problem wykluczenia cyfrowego setek uczniów, którzy podczas edukacji zdalnej po prostu utracili dostęp do rzetelnej, publicznej edukacji. Jest problem przeładowanej podstawy programowej, której w szczególności w czasie pandemii szkoły nie są w stanie w pełni zrealizować. Są problemy bezpośrednio związane z pandemią jak szczepienia nauczycieli i innych pracowników szkół, o których Ministerstwo Edukacji i Nauki po prostu zapomniało — mówiła. To tylko kilka przykładów wyzwań, którymi naprawdę powinno zajmować się Ministerstwo Edukacji i Nauki, a nie mylić gabinet ministra z amboną. Ministerstwo Edukacji i Nauki to nie jest miejsce, w którym powinny być dyskutowane kwestie wiary, kwestie religii. Matura to egzamin z wiedzy, a nie z wiary — podkreślała Dziemianowicz-Bąk. Na konferencji Lewicy w rolę dziennikarza wcielił się poseł Konfederacji Dobromir Sośnierz. Polityk zapytał, czy skoro Lewicy nie podoba się religia w szkole, to czy „lewicowa religia pod hasłem +tęczowych piątków+” też nie powinna mieć miejsca w szkole”. Dziemianowicz-Bąk podkreśliła, że „tęczowe piątki” są elementem edukacji antydyskryminacyjnej.  „Tęczowe piątki” w sytuacji braku formalnej edukacji antydyskryminacyjnej, edukacji, która zapewniałaby bezpieczeństwo psychologiczne, bezpieczeństwo fizycznie wszystkim uczniom - niezależnie od tego jakiej są orientacji seksualnej, niezależnie od tego jakiego są wyznania, niezależnie od tego, jakie poglądy prezentują oni czy ich rodziny — powiedziała. Jak dodała, „tęczowe piątki” są inicjatywą godną pochwały.  Nie mają nic wspólnego z wiarą, nie mają nic wspólnego z ideologią. Mają wiele wspólnego z rzetelną wiedzą, wiedzą np. na temat problemów dzieci i młodzieży, w szczególności uczniów nieheteronormatywnych, jeżeli chodzi o zaburzenia psychiczne, jeżeli chodzi o próby samobójcze, więc to są zupełnie inne tematy — stwierdziła Dziemianowicz-Bąk. W odpowiedzi Sośnierz mówił o pozytywnych skutkach wpływu chrześcijaństwa na zdrowie psychiczne, a nie - jak powiedział „gadanie o zboczeniach w szkole”.  Poseł Maciej Gdula zaapelował do posła Konfederacji, aby miarkował słowa.  Takie słowa także zabijają. Po tym jak Kościół urządził nagonkę na osoby LGBT, wzrasta liczba samobójstw wśród młodych ludzi — mówił polityk Lewicy. Przerywając mu Sośnierz ocenił, że nie ma żadnej nagonki.  Czym innym jest potępienie moralne, czym innym jest nagonka — ocenił. Poseł Lewicy podkreślił, że „nie ma czegoś takiego jak Kościół LGBT, który w szkole agituje za swoją religią”.  To jest raczej wiedza naukowa, najwyżej światopogląd, a światopoglądy powinny być traktowane równo, powinny mieć swoją obecność — dodał. Na uwagę, że „chyba, że chrześcijański, to wtedy nie”, Gdula odpowiedział, że światopogląd taki jest w szkole obecny, bo w szkole czytana jest Biblia na języku polskim. Dziemianowicz-Bąk podkreśliła, że nikt nie pracuje nad wyjęciem z nauczania tekstów literackich z tradycji chrześcijańskiej ze szkół.  „Tęczowy piątek” to akcja organizowana od 2016 r. przez Kampanię Przeciw Homofobii. Tego dnia na szkolnych korytarzach zawieszane są tęczowe plakaty, a w szkołach organizowano zajęcia na temat akceptacji i otwartości na uczniów i uczennice LGBTQI. Jak informuje TVN24, po spotkaniu ministra Czarnka z przedstawicielami Komisji Wychowania Katolickiego KEP w MEiN słychać było opinie, że „po ponad dwóch dekadach starań Kościół w końcu dostanie maturę z religii”. Biuro prasowe resortu tłumaczy, że „spotkanie miało charakter roboczy i kurtuazyjny z nowo powołanym ministrem”. Przedstawiciele KEP mieli przedstawić swoje dotychczasowe wystąpienia do ministerstwa.         mly/PAP
Sędzia Kieres przyznaje się do błędu w zdaniu odrębnym do wyroku TK. "Przepraszam za oczywistą omyłkę". DOKUMENT^Zespół wPolityce.pl^2021-02-09 18:46:40.199301+01:00^https://wpolityce.pl/polityka/538528-sedzia-kieres-przyznaje-sie-do-bledu-w-swoim-zdaniu-odrebnym^Sędzia Leon Kieres zwrócił się do prezes Trybunału Konstytucyjnego o sprostowanie omyłki ze swojego zdania odrębnego do październikowego wyroku TK w sprawie aborcji. Poinformował o tym w piśmie skierowanym do poseł Barbary Bartuś (PiS), której dotyczyła omyłka.    autor: pismo sędziego Leona Kieresa   CZYTAJ TAKŻE: Marszałek Witek chce sprostowania informacji w zdaniu odrębnym do wyroku TK. Sędzia Kieres wprowadza w błąd? W związku z zastrzeżeniami co do uzasadnienia mojego zdania odrębnego do wyroku z 22 października 2020 r. zasygnalizowanymi w piśmie Marszałka Sejmu do Prezesa Trybunału Konstytucyjnego z 2 lutego 2021 r., przepraszam za oczywistą omyłkę polegającą na stwierdzeniu, że nie jest Pani członkiem Komisji Ustawodawczej Sejmu IX kadencji — napisał sędzia Kieres w piśmie do poseł Bartuś, do którego dotarła PAP. Zdania odrębne do wyroku TK ws. tzw. ustawy antyaborcyjnej złożyli sędziowie Leon Kieres i Piotr Pszczółkowski. W końcu stycznia br. TK zamieścił na swojej stronie internetowej uzasadnienie pisemne wyroku; opublikowano także pisemną formę dwu zdań odrębnych, a także trzy zdania odrębne do pisemnego uzasadnienia wyroku, które zgłosili sędziowie: Zbigniew Jędrzejewski, Mariusz Muszyński i Jarosław Wyrembak. Na początku lutego marszałek Sejmu Elżbieta Witek skierowała do prezes TK Julii Przyłębskiej wniosek o sprostowanie - jak napisała - „nieprawdziwych informacji na temat reprezentacji Sejmu zawartych w zdaniu odrębnym sędziego Leona Kieresa”. Marszałek Witek chciała sprostowania fragmentu zdania odrębnego sędziego Kieresa w punkcie: „Wady stanowiska Sejmu”. Fragment ten dotyczył obecności na Komisji Ustawodawczej posłanki Bartuś, wyznaczonej na przedstawiciela Sejmu przed TK ws. ustawy antyaborcyjnej. „(…) nie jest możliwe zweryfikowanie, czy poseł wyznaczony na przedstawiciela Sejmu przez Marszałka Sejmu był obecny podczas posiedzenia komisji (poseł Barbara Bartuś nie jest członkiem tego organu i nie zabierała głosu podczas jego posiedzenia)” - napisał sędzia Kieres w obszernym zdaniu odrębnym. Jak wskazała marszałek Sejmu, twierdzenie to jest niezgodne z prawdą. Witek podkreśliła, że poseł Bartuś jest członkiem sejmowej komisji ustawodawczej od początku obecnej kadencji i pełni w niej funkcję zastępcy przewodniczącego. Dodała przy tym, że informacje na ten temat są powszechnie dostępne, m.in. na stronie internetowej Sejmu. Pani poseł była obecna na posiedzeniu Komisji Ustawodawczej w dniu 16 października 2020 r. poświęconej opiniowaniu dla Marszałka Sejmu - w trybie art. 121 ust. 2 regulaminu Sejmu – spraw zawisłych przed TK, w tym sprawy o sygn. akt K 1/20 i brała udział w głosowaniu nad projektem stanowiska Sejmu w tej sprawie — zaznaczyła marszałek Witek. Sędzia Kieres zaznaczył w swym piśmie do Bartuś, że niezwłocznie zwrócił się do prezes TK o sprostowanie swojego zdania odrębnego we wskazanym zakresie.  Wszystkie ustalenia faktyczne zawarte w zdaniu odrębnym były przeze mnie dokonywane na podstawie publicznie dostępnej dokumentacji przebiegu prac sejmowych (…). Pomimo tego, niestety w napisanym przeze mnie tekście na ostatnim etapie prac (podczas jego redakcji), w sposób całkowicie niezamierzony, znalazła się błędna informacja na Pani temat, nad czym szczerze ubolewam  — zaznaczył. Wskazana omyłka jest dla mnie osobiście tym bardziej przykra, że nie odzwierciedla ona stanu mojej wiedzy z dnia rozprawy przed TK na temat Pani działalności publicznej. Z racji pełnionej w Trybunale służby staram się śledzić działalność Komisji Ustawodawczej Sejmu (a więc również Pani jako zastępcy przewodniczącego tej komisji) i wielokrotnie miałem okazję być świadkiem Pani wystąpień przed TK  — dodał sędzia Kieres. TK orzekł w październiku ub.r., że przepis tej ustawy zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu jest niezgodny z konstytucją. Sędzia Kieres argumentował wówczas w zdaniu odrębnym, że „prawo nie może zobowiązywać do heroizmu i formułować wymagań niemożliwych do spełnienia przez przeciętnego człowieka”.  W sytuacjach niejednoznacznych decyzję należy pozostawić osobie, której ona dotyczy — mówił sędzia Kieres. tkwl/PAP
NASZ WYWIAD. Debata o wyroku TK ws. aborcji w PE. Wiśniewska: Chodzi o podsycanie dogasających protestów ulicznych w Polsce^Zespół wPolityce.pl^2021-02-09 18:32:19.911138+01:00^https://wpolityce.pl/polityka/538520-nasz-wywiad-wisniewska-o-debacie-w-pe-ws-wyroku-tk^„W sprawie aborcji Parlament chce więc wywierać na Polskę nieuprawnioną presję, jednocześnie zapominając o tym, że jeszcze niedawno przedstawiciele lewicy występowali na jego forum w koszulkach z napisem „Konstytucja” stawiając zarzut, że polski rząd łamie Ustawę Zasadniczą” - mówi w rozmowie z portalem wPolityce.pl Jadwiga Wiśniewska, europosłanka PiS. CZYTAJ TAKŻE: — PE debatował o wyroku TK ws. aborcji! Atak Spurek: „To nie orzeczenie, ale polityczny zamach na fundamentalne prawo kobiet” — Jaki odpowiada na hipokryzję Parlamentu Europejskiego: Kto dał wam prawo do decydowania, które życie jest lepsze, a które gorsze? wPolityce.pl: Mimo, że Unia Europejska nie ma kompetencji do decydowania o prawie dotyczącym aborcji obowiązującym w krajach członkowskich, to odbyła się dzisiaj w Parlamencie Europejskim debata o wyroku polskiego Trybunału Konstytucyjnego w tej sprawie. Jaki był pani zdaniem jej cel? Jadwiga Wiśniewska: Ta sprawa nie jest kompetencją żadnej unijnej instytucji. To kolejna debata, która nie powinna mieć miejsca. Padło podczas niej wiele nieprawdziwych sformułowań względem sytuacji w Polsce. Przypomnę, że dwa miesiące temu, po wyroku Trybunału Konstytucyjnego, odbyła się już debata w tej sprawie i została wówczas podjęta przez Parlament Europejski rezolucja. Wtedy to komisarz ds. równości Helena Dalli bardzo wyraźnie powiedziała, że Komisja Europejska nie ma kompetencji, żeby ingerować w te kwestie, gdyż są one wyłączną kompetencją państw członkowskich. Parlament Europejski również nie może ingerować w te sprawy. Chodzi zatem z całą pewnością o jedno – o to, żeby podsycać dogasające protesty uliczne w Polsce. Zdominowany przez lewicowo-liberalną większość Parlament Europejski zauważa, że te protesty wygasają, więc poprzez tę debatę chce oto pokazać, że niepokoi się o te kwestie. Przypominam, że trwa pandemia, a taka forma protestu zagraża życiu i zdrowiu nie tylko samych protestujących, ale również innym, którzy się z nimi kontaktują. W sprawie aborcji Parlament chce więc wywierać na Polskę nieuprawnioną presję, jednocześnie zapominając o tym, że jeszcze niedawno przedstawiciele lewicy występowali na jego forum w koszulkach z napisem „Konstytucja” stawiając zarzut, że polski rząd łamie Ustawę Zasadniczą. Przypomnę, że obowiązująca w Polsce Konstytucja została podpisana przez lewicowego prezydenta i przyjęta przez parlament zdominowany wówczas przez lewicę. Dziś, ci tzw. obrońcy Konstytucji są niezadowoleni z wyroku Trybunału. To absolutna schizofrenia polityczna.  Pełne poparcie dla lewicowych frakcji w PE wyrazili europosłowie PO, którzy bardzo ostro krytykowali wyrok TK. O czym to świadczy? To kolejny dowód na to, jak bardzo Platforma skręciła w lewo. Należy do Europejskiej Partii Ludowej – czyli do chadecji – a tak naprawdę z chadecją nie ma już nic wspólnego, skoro w kwestiach światopoglądowych, w kwestiach podstawowych, jakim niewątpliwie jest prawo do życia, wypowiada się tym samym językiem co lewica. Politycy Platformy pokazali dziś prawdziwą twarz, udowodnili że w jej szeregach nie ma tak naprawdę żadnego konserwatywnego skrzydła. Wykorzystują każdą sprawę, żeby występować przeciwko polskiemu rządowi. Postawili sobie za cel realizację scenariusza nakreślonego przez Grzegorza Schetynę po przegranych wyborach w 2015 r., kiedy powiedział, że będą totalną opozycją realizującą wariant „ulica i zagranica”.  Przedstawiciele PO bardzo wyraźnie pokazali także, że ich spojrzenie na kwestie fundamentalne – na kwestie życia i śmierci – jest tożsame z lewicowym punktem widzenia na te sprawy. Pomijają w swoich wystąpieniach i de facto odcinają się od tego, że prawo do życia jest prawem podstawowym, z którego wywodzą się wszystkie inne prawa. To konserwatywne, chrześcijańskie, chadeckie myślenie stało im się obce. Swoją postawą, nie po raz pierwszy, wpisują się ochoczo w lewicową agendę. Udowodnili to także wielokrotnie na forum Komisji Praw Kobiet i Równouprawnienia, w ramach której jestem koordynatorką z ramienia EKR-u. Nie wspierają rozwiązań, które miałyby na celu ochronę wartości chrześcijańskich, na których przecież Unia Europejska została ufundowana. Dziś komisarz Dalli wprawdzie powtórzyła, że te sprawy nie należą do kompetencji instytucji UE, ale dodała, że kraje członkowskie muszą przestrzegać praw podstawowych, które również dotykają tych spraw. Czy można traktować to jako pewną furtkę i zapowiedź do dalszych ataków na Polskę? Sprawa jest bardzo złożona. Oczywiście przedstawiciele Komisji Europejskiej wiedzą, że Komisja jako „strażniczka traktatów” nie może w tych kwestiach wypowiedzieć się inaczej. Powtórzmy to raz jeszcze. Zgodnie z prawem unijnym kwestie dotyczące aborcji są wyłączną kompetencją państw członkowskich. Komisja ma także świadomość, że polska konstytucja wyraźnie wskazuje na ochronę życia wszystkich obywateli – zarówno tych zdrowych, jak i chorych. Wyrok Trybunału Konstytucyjnego nie mógł więc być inny, na co wskazywali również wcześniejsi prezesi Trybunału. Nie bez znaczenia jest również kontekst dzisiejszej debaty. Otóż podczas trwającej sesji plenarnej odbędzie się także dyskusja na temat sytuacji związanej z pandemią COVID-19 i szczepień w Unii Europejskiej. W kierunku Komisji płyną głosy krytyki w związku z brakiem zabezpieczenia szczepionkowego obywateli państw członkowskich i opóźnieniami dostaw. Patrząc przez ten pryzmat, dzisiejszą wypowiedź pani komisarz Dalii można odczytać jako „puszczanie oka” do Parlamentu Europejskiego być może po to, żeby w jutrzejszym głosowaniu złagodzić nieco jego krytykę względem Komisji.  Rozmawiał Krzysztof Bałękowski
SONDAŻ. Zjednoczona Prawica i Hołownia zyskują w najnowszym sondażu Kantar. Reszta partii notuje spadek poparcia^Zespół wPolityce.pl^2021-02-09 17:55:03.540344+01:00^https://wpolityce.pl/polityka/538521-sondaz-zp-zyskuje-a-po-traci-w-najnowszym-sondazu-kantar^Zjednoczona Prawica może liczyć na poparcie 29 proc. ankietowanych, Koalicja Obywatelska - 23 proc., a Polska 2050 Szymona Hołowni - 14 proc.; do Sejmu weszłaby jeszcze Lewica - 6 proc. i Konfederacja - 5 proc. - wynika z najnowszego sondażu Kantar. W porównaniu z poprzednim badaniem poparcie dla Zjednoczonej Prawicy wzrosło w styczniu o 4 pkt proc., natomiast notowania Koalicji Obywatelskiej pogorszyły się o 2 pkt proc. Poparcie dla ruchu Polska 2050 Szymona Hołowni wzrosło o 1 pkt proc. w porównaniu z poprzednim sondażem. Lewica z kolei zanotowała wynik gorszy o 2 pkt proc., o 1 pkt proc. gorsze są także notowania Konfederacji. Zgodnie z badaniem progu wyborczego nie przekroczyłby PSL-Koalicja Polska, na który chce głosować 4 proc. respodentów (spadek o 1 pkt proc.) oraz Kukiz‘15 z 2-proc. poparciem (bez zmian). Spośród ogółu osób, które zapowiedziały zamiar głosowania, 17 proc. nie potrafiło zdecydować na kogo oddałoby głos. W styczniu 69 proc. Polaków deklaruje chęć udziału w wyborach do Sejmu po epidemii koronawirusa. 31 proc. respondentów zdecydowanych jest do wzięcia udziału w głosowaniu, natomiast 38 proc. badanych raczej planuje wziąć udział w wyborach. Przeciwne stanowisko wyraża 19 proc. respondentów – 10 proc. zapowiada, że raczej nie pójdzie głosować, a 9 proc. osób mówi, że zdecydowanie nie weźmie udziału w wyborach. 12 proc. Polaków jeszcze nie wie, czy odda swój głos w wyborach. Badanie przeprowadzono 29 stycznia– 3 lutego 2021 roku na reprezentatywnej próbie 980 mieszkańców Polski w wieku 18 i więcej lat (preferencje partyjne: N=689 osób deklarujących „zdecydowanie” lub „raczej” zamiar uczestniczenia w wyborach), techniką: wywiadów bezpośrednich wspomaganych komputerowo (CAPI). mm/PAP
Minister Ziobro o liście Krzysztofa Sieraka ws. traktowania przedsiębiorców: "W tej sprawie mam nieco inny punkt widzenia"^Zespół wPolityce.pl^2021-02-09 17:28:46.061105+01:00^https://wpolityce.pl/polityka/538516-ziobro-o-liscie-sieraka-mam-nieco-inny-punkt-widzenia^W tej sprawie mam nieco inny punkt widzenia niż ten, który został wyrażony przez mojego zastępcę w piśmie instrukcyjnym - powiedział minister sprawiedliwości i prokurator generalny Zbigniew Ziobro, pytany o pismo, które jego zastępca i prokurator Prokuratury Krajowej Krzysztof Sierak wysłał do wszystkich prokuratorów regionalnych w Polsce. Z pisma wynika, prokuratorzy powinni surowiej traktować takich przedsiębiorców. Do minimum ograniczyć postępowania sprawdzające i jak najszybciej wdrażać postępowania karne wobec wznawiających działalność przedsiębiorców; takie polecenia wysłał kilka dni temu do wszystkich prokuratorów regionalnych zastępca Prokuratora Generalnego i prokurator Prokuratury Krajowej Krzysztof Sierak — informował w poniedziałek portal Onet. O te instrukcje był we wtorek pytany minister sprawiedliwości i prokurator generalny Zbigniew Ziobro. To pismo jest wynikiem wspólnej narady, która odbyła się z udziałem ministra SWiA, innych służb, z udziałem prok. Sieraka. To pismo jest dowodem, że moi zastępcy mają pełną autonomię i wolność w podejmowaniu decyzji procesowych i korzystania uprawnień nadzorczych w stosunku do osoby prokuratora generalnego. W tej sprawie mam nieco inny punkt widzenia niż ten, który został wyrażony przez mojego zastępcę w piśmie instrukcyjnym i skorzystam ze swoich uprawnień do rozmowy — skomentował to Ziobro. Państwo zapewne zostaniecie o tym poinformowani — dodał, zwracając uwagę także na jego uprawnienia nadzorcze z racji jego stanowiska.  Ma prawo ingerować w treść ewentualnych zaleceń, przesyłanych do wykonania podległym prokuratorom — przypomniał. Jak informował Onet, „swój list prok. Sierak rozpoczyna się od zganienia podwładnych”.  W jego ocenie prokuratorzy zbyt często umarzali zgłaszane przez policję sprawy dotyczące otwierania wbrew rządowym zakazom biznesów oraz organizowania manifestacji i zgromadzeń. Śledczy w terenie uznawali, że czyny takie nie wypełniają znamion przestępstwa. Jednak zdaniem prok. Sieraka działanie takie było głęboko niesłuszne — napisał portal. Biorąc pod uwagę społeczną szkodliwość zachowań opartych na łamaniu ograniczeń i zakazów przeciwdziałających rozprzestrzenianiu się wirusa SARS-Covid 19, praktykę tę należy uznać za nieprawidłową — cytował to pismo Onet.  Prok. Sierak wskazał też w nim swoim podwładnym, że przedsiębiorcy, którzy łamią rządowe zakazy i otwierają swoje biznesy mogą przyczynić się do „zniweczenia wysiłków Państwa w walce z pandemią”. To zaś doprowadzić może do tego, że koronawirus będzie szerzył się „w sposób żywiołowy i niekontrolowany”. Ponadto, wśród tych zaleceń znalazło się ograniczenie prowadzenia czynności sprawdzających do niezbędnego minimum, przystępowanie jak najszybciej do właściwej formy postępowania przygotowawczego, umożliwiającej zebranie materiału dowodowego m.in. z zeznań świadków, nagrań monitoringu, zapisów na portalach społecznościowych, potwierdzających sprowadzenie niebezpieczeństwa dla życia i zdrowia wielu osób. Kolejne z zaleceń dotyczy m.in. tego, aby w toku postępowania przygotowawczego należy inicjować działania Państwowej Inspekcji Pracy i Państwowej Inspekcji Sanitarnej. Jeszcze inne tego, aby w ramach postępowania karnego należy w stosunku do podejrzanych, a następnie oskarżonych, każdorazowo rozważać możliwość wdrożenia środków, o jakich mowa odpowiednio w art. 276 kpk. i art. 39 pkt. 2 kk. Traktować należy go (takiego przedsiębiorcę - PAP) jak najsurowiej, stawiając zarzut z art. 165 kk, mówiący o „sprowadzeniu powszechnego niebezpieczeństwa dla życia lub zdrowia wielu osób albo dla mienia w wielkich rozmiarach, powodując zagrożenie epidemiologiczne lub szerzenie się choroby zakaźnej albo zarazy zwierzęcej lub roślinnej” — napisał portal. Przypomniał też, że kara w takim przypadku to nawet 8 lat więzienia. Jak czytamy, prok. Sierak zaleca także, by śledczy jak najszybciej przechodzili do fazy oskarżenia, skracając etap gromadzenia dowodów i badania czy do przestępstwa w ogóle doszło.  Wobec przedsiębiorców mają być stosowane środki z kodeksu postępowania karnego zakładające zawieszenie lub zakaz prowadzenia danej działalności gospodarczej — informował Onet. mly/PAP
„Strajk Kobiet” nadzieją Michnika i Tuska. Apelują do katolików, by poparli Lempart. Desperacja sięgnęła już dna^Marzena Nykiel^2021-02-09 17:04:27.034209+01:00^https://wpolityce.pl/polityka/538494-strajk-kobiet-nadzieja-michnika-i-tuskadesperacja-siega-dna^Debata „Gazety Wyborczej” Michnik–Tusk przeszła bez większego echa. Wybrzmiały wprawdzie najbardziej skandaliczne wątki, ale można odnieść wrażenie, że dwaj panowie chcący uchodzić za współczesnych ojców przemian demokratycznych, nieco w opinii publicznej przygaśli. Może więc stąd bierze się ta irracjonalna chęć wspierania przez nich tzw. Strajku Kobiet jako jedynej szansy na zohydzenie PiS?  Wiele obrzydliwych kłamstw i manipulacji padło podczas debaty „Skąd brać nadzieję”. Najbardziej porażające jest stwierdzenie Donalda Tuska, że „Kaczyński zbudował rząd, obiektywnie, najbardziej prorosyjski, w porównaniu do rządów Platformy to już w ogóle, ale nawet w porównaniu do rządów Kwaśniewskiego i SLD”. Człowiek, który przybijał żółwika z Putinem nad ciałem polskiego prezydenta tuż po katastrofie smoleńskiej, powinien w sprawach Rosji milczeć. To on zgodził się na rosyjskie warunki śledztwa, na lutowanie trumien, do których wrzucano przypadkowo ciała w czarnych workach, to on sygnował kremlowską narrację i nie protestował, gdy lżono polskich generałów i pilotów. To on posłusznie dreptał za Putinem po sopockim Molo i zgodził się na grabieżczy kontrakt gazowy z Rosją. Ileż trzeba mieć bezczelności, by po tym wszystkim atakować Jarosława Kaczyńskiego i rząd PiS o prorosyjskość. To jednak nie jedyny kłamliwy wątek. Pomijając inne, skupię się na głównym, którego dotyczyła debata. W sprawach aborcji ani trochę inaczej. Pełna manipulacja i wdrukowywanie błędnych przekonań, że to PiS zmienił prawo aborcyjne. Ani słowa wyjaśnienia, realnego odniesienia do orzeczenia Trybunały Konstytucyjnego czy wskazania co tak naprawdę zapadło. Są za to dywagacje o prawie do aborcji, o wojnie wypowiedzianej przez PiS i Kościół, o konieczności rozstrzygnięcia na rzecz „kobiet”. Kompromis nikomu się nie podobał (…), ale przynajmniej gwarantował jako taki pokój społeczno-polityczny. (…) Ale skoro PiS i w dużej mierze hierarchia kościelna wypowiedzieli kompromis, zdecydowali się na konfrontację, to postawili Polaków przed wyborem bardziej przejrzystych odpowiedzi na to wyzwanie. Więc ja nie mam żadnej wątpliwości. Skoro kompromisu nie ma, trzeba dać kobietom prawo rozstrzygającego głosu — twierdzi Tusk i nie stroni od pseudoteologicznego dyskursu: Trzeba zdemitologizować to dość powszechne wyobrażenie, że stosunek do aborcji to najważniejsze, wręcz jedyne kryterium bycia chrześcijaninem. Aborcyjny test na bycie katolikiem to wyraźna obsesja polskiego Kościoła. Czy bycie chrześcijaninem wiernym ideałom chrześcijańskim w życiu publicznym oznacza, że się głosuje na PiS, kocha się biskupa Jędraszewskiego i ma się radykalny, zdehumanizowany pogląd w sprawie aborcji? O wierności rzeczywiście chyba zbyt wyraźnego pojęcia nie ma, więc trudno dziwić się tym mętnym rozważaniom. Przekonywanie jednak, że katolicy powinni stanąć po stronie „Strajku Kobiet” to już akt wysokiej desperacji.  Strajk Kobiet i w ogóle awangardę praw kobiet wielu Polaków wciąż odczuwa jako ruch dość radykalny. Warto uzmysłowić tym, którzy nieufnie odnoszą się do radykalnej ekspresji Strajku, że jeśli jest się chrześcijaninem, powinno się być właśnie po stronie kobiet w tym sporze z radykalnymi fundamentalistami — przekonuje Tusk i błyskawicznie przekierowuje skojarzenia z Kościołem na pedofilię. Duża szkoła manipulacji! Wiele padło w tej debacie słów o dyktaturze, prześladowaniach. Obaj panowie zagrzewali do walki, upatrując w tym możliwości zmiany władzy. Adam Michnik nadal wierzy w siłę oddziaływania liberalno-lewicowych mediów, które zmielą świadomość większości w lewicową papkę i wpłyną ostatecznie na rozstrzygnięcia wyborcze. Wiara tak, jak widać, słabnie. Za komuny się mówiło, że na władzę są dwa sposoby: realistyczny i cudowny. Realistyczny jest taki, że przyjedzie św. Jerzy na smoku i ich przegoni, a cudowny jest taki, że sami sobie pójdą. Otóż ja ciągle uważam, że ich można odsunąć od władzy metodą kartki wyborczej — stwierdził Michnik, dodając że nie chciałby jednak Majdanu w Warszawie, rozlewu krwi, wojny, ale każde jego słowo niczym iskra ma te zamieszki rozpalać.  Jeszcze dalej poszedł Donald Tusk. Bo choć też wspomniał o wygranej w wyborach, cały przekaz osnuty był wokół przekonania, że żyjemy w dyktaturze, która ma siłę połowy głosujących. Dlatego tak ważna jest jedność opozycji.  Programem opozycji powinno być… odejdź PiS, że użyję staromodnej formy. Ale w języku pozytywnym. Dlaczego my chcemy, żeby odeszli? Bo jesteśmy za pozytywnymi wartościami w polskim życiu publicznym. Absolutnie nie zgadzam się z tym mękoleniem, że ludzi nie obchodzi konstytucja, demokracja, prawa mniejszości, wolność, że trzeba jakoś inaczej — mówi Tusk. A jak? Postawić na prawa człowieka, prawa kobiet, wolność wyboru. Czyli nic innego, jak pójść po skrajnie lewicowych postulatach – aborcja na żądanie, uprzywilejowanie osób LGBT i inne destrukcyjne fanaberie mniejszości. Donald Tusk – patrząc z nadzieją na zmianę prezydenta w USA – pociesza się myślą, że „Kaczyński i Obran to nie jest trend, który ma trwać długie lata”. Adam Michnik z kolei zapytany o to, skąd czerpać nadzieję, odpowiada wprost: Nadzieję czerpię stąd, jak widzę tych ludzi, którzy wychodzą na ulice i domagają się prawa do siebie. Do własnego ciała, do własnego sumienia, do własnego sposobu życia. Nie ma więc wątpliwości, że obsceniczne popisy Marty Lempart wspierane będą jeszcze długo zarówno przez „Gazetę Wyborczą” i inne lewicowo-liberalne media, jak i przez opozycję. Uliczne zadymy są przydane i mają moc pociągnięcia za sobą zdezorientowanej masy. Media już się o to zatroszczą, by dezorientacja była wystarczająco silna. Warto zwrócić uwagę jak mocno cała opozycja, łącznie z Szymonem Hołownią, jednoczy się wokół postulatów aborcyjno-wolnościowych, jak podpowiada to Donald Tusk. „Wyborcza” co rusz wyciąga z pieczary dyżurnych księży, którzy – gdy tylko trzeba zanegować oficjalny głos kościoła – karnie podpisują listy sprzeciwu. Zawsze w tym samym składzie. Zbyt sugestywne, by nie rozważać tego głębiej. I tak toczy się ten manipulacyjny walec, próbujący zmienić myślenie ogółu i wygrać tę ostatnią szansę społecznego zrywu przeciwko PiS. Innej sprawy, która zdoła wyciągnąć na ulice tysiące ludzi nie będzie. Stąd te manipulacje i kłamstwa. Tym większy musi być wobec tego opór przeciwników aborcji, normalności, cywilizacji życia. Tygodnik „Sieci” otworzył akcję #NieWmoimImieniu. Dorota Łosiewicz wyjaśnia w swoim tekście, dlaczego większość kobiet odcina się od ulicznych zadym Marty Lempart i postulatów jej organizacji. Włączmy się i pokażmy, że uzurpatorski tzw. „Strajk Kobiet” nie występuje w naszym imieniu… CZYTAJ WIĘCEJ: W nowym numerze tygodnika „Sieci”: Nie w naszym imieniu! Te kobiety mówią: Dość! Awanturnicy spod znaku pioruna nas nie reprezentują
Drugi Europejski Nakaz Aresztowania wobec Zbigniewa S.! Mężczyzna jest podejrzany o przywłaszczenie 253 tys. zł^Zespół wPolityce.pl^2021-02-09 16:46:01.098918+01:00^https://wpolityce.pl/polityka/538505-drugi-europejski-nakaz-aresztowania-wobec-zbigniewa-s^Sąd Okręgowy w Lublinie na wniosek prokuratury wydał we wtorek Europejski Nakaz Aresztowania Zbigniewa S., w sprawie, w której podejrzany on jest o przywłaszczenie 253 tys. zł na szkodę fundacji swojego imienia i pranie brudnych pieniędzy – poinformowała Prokuratura Regionalna w Lublinie. CZYTAJ RÓWNIEŻ: Sąd wydał Europejski Nakaz Aresztowania wobec Zbigniewa S.! „Jest poszukiwany. Z akt sprawy wynika, że przebywa w Norwegii” To drugi Europejski Nakaz Aresztowania wydany wobec Zbigniewa S., który 8 stycznia został zatrzymany w Holandii. Wydany we wtorek Europejski Nakaz Aresztowanie dotyczy sprawy, w której prokuratura postawiła Zbigniewowi S. zarzuty dotyczące działania na szkodę fundacji swojego imienia, przywłaszczenia 253 tys. zł pochodzących z wpłat darczyńców i uczynienia sobie z tego procederu stałego źródła dochodu, a także prania brudnych pieniędzy. Jak wynika z ustaleń śledztwa, podejrzany przeznaczył przywłaszczone środki w kwocie 217 tys. zł na zakup żetonów do gry w jednym z warszawskich kasyn. Pozostałe pieniądze rozdysponował poprzez udzielenie nieoprocentowanej pożyczki w kwocie 11 tys. zł oraz zapłatę honorarium adwokackiego i zwrotu kosztów procesowych w prywatnej sprawie w wysokości 25 tys. zł – poinformowała Prokuratura Regionalna w komunikacie. Zarzuty w tej sprawie Zbigniew S. usłyszał w połowie października 2020 r. Sąd nie zgodził się wtedy na jego aresztowanie. Od tamtego czasu Zbigniew S. ukrywał się. Wobec tego, Prokuratura Regionalna w Lublinie wystąpiła do Sądu Rejonowego Lublin–Zachód w Lublinie o jego aresztowanie, a następie po zastosowaniu aresztu wdrożyła poszukiwania listem gończym oraz wystąpiła do Sądu Okręgowego w Lublinie z wnioskiem o wydanie ENA. Sąd wniosek prokuratury uwzględnił. To już kolejny Europejski Nakaz Aresztowania wydany za Zbigniewem S. Wcześniej Sąd Okręgowy w Lublinie wydał ENA w śledztwie, w którym Zbigniew S. podejrzany jest o kilkanaście przestępstw, w tym przywłaszczenie powierzonych środków finansowych w kwocie ponad 900 tys. zł oraz pranie brudnych pieniędzy. Ponadto Zbigniew S. jako prezes fundacji nielegalnie organizował loterie, a także wbrew przepisom ustawy o rachunkowości nie sporządził i nie złożył sprawozdań finansowych fundacji za lata 2016-2019 – informuje prokuratura. Zbigniew S. został zatrzymany w Holandii 8 stycznia 2021 r. Trwa procedura związana z wydaniem go Polsce. Wydany dziś przez Sąd Okręgowy w Lublinie ENA, będzie stanowił dla organów holenderskich podstawę do wydania podejrzanego Polsce również w tej sprawie — czytamy w komunikacie Prokuratury Regionalnej w Lublinie. W okresie od 2000 do 2020 r. sądy różnych instancji wydały 20 orzeczeń skazujących Zbigniewa S. Odbywał on wielokrotnie kary więzienia i kary ograniczenia wolności, wymierzano mu również grzywny. Karany był głównie za przestępstwa przeciwko mieniu, czyli oszustwa i przywłaszczenia. Skazywany był również za przestępstwa ścigane z oskarżenia prywatnego, a także fałszowanie dokumentów, czy składanie fałszywych zeznań – podała prokuratura. mly/PAP
Prezydent Duda powoła w piątek Radę Ochrony Zdrowia. To efekt "przeformułowania" dotychczasowej pracy Narodowej Rady Rozwoju^Zespół wPolityce.pl^2021-02-09 16:30:23.473705+01:00^https://wpolityce.pl/polityka/538503-prezydent-duda-powola-rade-ochrony-zdrowia^W piątek w południe w Pałacu Prezydenckim odbędzie się uroczystość powołania przez prezydenta Andrzeja Dudę Rady Ochrony Zdrowia - poinformował PAP szef gabinetu prezydenta RP Paweł Szrot. W poprzedniej kadencji w ramach prezydenckiej Narodowej Rady Rozwoju działała sekcja ochrony zdrowia. W styczniu prezydent dokonał zmian w kierownictwie swej kancelarii. Na stanowisko zastępcy szefa Kancelarii Prezydenta RP powołał Piotra Ćwika, który zapowiedział, „przeformułowanie” dotychczasowej pracy Narodowej Rady Rozwoju. Mówił wtedy, że planowane jest powołanie kilku rad w różnych obszarach, w tym m.in. rady zajmującej się kwestiami ochrony zdrowia. Na pewno jedną z wiodących będzie w ramach Narodowej Rady Rozwoju rada, która będzie się zajmowała sprawami ochrony zdrowia. W naturalny sposób to jest bardzo istotne, patrząc na to, z czym się mierzymy od prawie roku, jeśli chodzi o pandemię i o wszystkie te ważne dla Polaków kwestie związane z ochroną zdrowia  — podkreślił Ćwik. W grudniu 2020 r. Andrzej Duda powołał Radę ds. Rolnictwa i Obszarów Wiejskich przy Prezydencie RP. Jej szefem został b. minister rolnictwa Jan Krzysztof Ardanowski. mm/PAP
Jest wyrok ws. książki Barbary Engelking i Jana Grabowskiego. Mają przeprosić za kłamstwa w książce "Dalej jest noc"^Zespół wPolityce.pl^2021-02-09 16:05:02.576395+01:00^https://wpolityce.pl/polityka/538498-engelking-i-grabowski-maja-przeprosic-za-swoja-ksiazke^Sąd Okręgowy w Warszawie orzekł we wtorek, że prof. Barbara Engelking i prof. Jan Grabowski mają przeprosić za informacje z książki „Dalej jest noc”, która przedstawia losy Żydów w okupowanej Polsce. Sąd oddalił przy tym żądanie 100 tys. zł zadośćuczynienia. Wyrok jest nieprawomocny. CZYTAJ RÓWNIEŻ: Finał procesu przeciwko Janowi Grabowskiemu i Barbarze Engelking. „Trudno przyjąć interpretację, że w książce naukowej wolno zniesławiać” Sąd orzekł, że mają przeprosić za informacje z książki „Dalej jest noc” - przekazała PAP mec. Monika Brzozowska-Pasieka, pełnomocnik Filomeny Leszczyńskiej. Informację o treści wyroku podał też PAP pełnomocnik profesorów mec. Michał Jabłoński. Badaczy Holokaustu pozwała bratanica dawnego sołtysa opisanego w książce. Proces w tej sprawie rozpoczął w się w październiku 2019 r. Według Filomeny Leszczyńskiej, która pozwała naukowców, jej stryj, sołtys wsi Malinowo Edward Malinowski został fałszywie pomówiony w spornej książce o ograbienie Żydówki i współpracę z Niemcami podczas II wojny światowej. Pomówienie to - w jej ocenie - dotyczy opisanej przez prof. Barbarę Engelking z Centrum Badań nad Zagładą Żydów historii Estery Siemiatyckiej, której Malinowski ocalił życie. Powódka, którą podczas całego procesu wspierała Reduta Dobrego Imienia, domagała się 100 tys. zł zadośćuczynienia i przeprosin. CZYTAJ RÓWNIEŻ: TYLKO U NAS. Żaryn o manipulacji Engelking i Grabowskiego: Jeżeli ktoś stosuje kłamstwo, skazuje się na wykluczenie Książka „Dalej jest noc. Losy Żydów w wybranych powiatach okupowanej Polski” pod redakcją m.in. Engelking i Grabowskiego została wydana w 2018 r. Obszerna publikacja ukazuje strategię przetrwania ludności pochodzenia żydowskiego na terenie kilku wybranych powiatów okupowanej Polski. Książka wywołała duże kontrowersje w środowisku historyków. Publikację krytycznie ocenił m.in. IPN. Natomiast w obronie pozwanych badaczy wystąpił m.in. Instytut Yad Vashem i Komitet Nauk Historycznych PAN. Proces w tej sprawie rozpoczął w się w październiku 2019 r. W sprawę zaangażowała się Fundacja Reduta Dobrego Imienia, która wspiera powódkę. Jej prezes Maciej Świrski podkreślił po jednej z rozpraw, że z akt sądowych sprawy z lat 50. wynika, iż Edward Malinowski w czasie okupacji nie donosił na Żydów, ale ich ukrywał i pomagał im przez całą II wojnę światową. Jego zdaniem, publikacja prof. Engelking i prof. Grabowskiego stanowi pomówienie dobrego imienia dawnego sołtysa Malinowa i jest sprzeczna z ideami rzetelnej pracy naukowej. mly/PAP
Dlaczego nie doszło do spotkania Gowina, Bielana i Kaczyńskiego? Źródło w Porozumieniu: „Gowin odwołał je w ostatniej chwili”^Zespół wPolityce.pl^2021-02-09 15:58:59.396967+01:00^https://wpolityce.pl/polityka/538497-ujawniamy-nowe-kulisy-konfliktu-w-porozumieniu^Portal wPolityce.pl ustalił, że Jarosław Gowin miał początkowo uczestniczyć we wczorajszym spotkaniu Jarosława Kaczyńskiego z Adamem Bielanem. W ostatniej chwili je odwołał. Z naszych ustaleń wynika, że Jarosław Gowin miał się przestraszyć komentarzy mediów, które spekulowały, że zwaśnione strony w Porozumieniu musi łagodzić lider Zjednoczonej Prawicy. CZYTAJ TAKŻE:Rzecznik Porozumienia: Nie będzie paktu Gowina z Budką. „Nie ma takiego planu, to jest absolutna nieprawda” CZYTAJ RÓWNIEŻ:NASZ NEWS. Kulisy spotkania Bielan-Kaczyński: „To nie jest dobry czas, by się obrażać i stroić fochy. Jesteśmy dorosłymi ludźmi” Spotkanie było gotowe i przygotowane, ale zamiast niego na Nowogrodzką trafił list, w którym Jarosław Gowin wycofał się z Rady Koalicji. Co ciekawe, to sam Jarosław Gowin, jeszcze w piątek w rozmowie z Jarosławem Kaczyńskim nalegał na wspólne spotkanie – mówi nam jeden z posłów Porozumienia, który zastrzegł swoją anonimowość. Dlaczego Jarosław Gowin wycofał się ze spotkania, które mogłoby dać początek działań pojednawczych? Nasi rozmówcy przekonują, że Gowin liczył na błyskawiczną wojnę w partii, która miała skończyć się jego sukcesem i przyłączeniem się ludzi związanych z Adamem Bielanem do PiS.  Sam mówił o szybkim przecięciu problemu, ale nie zrozumiał, że Bielan i spółka od tygodni przygotowali się do swojej batalii prawnej, która może potrwać przez wiele miesięcy. Do tego dochodzą problemy z finansami partii, gdyż PKW odrzuciła sprawozdanie finansowe Porozumienia za 2018 rok. Spór oprawny powoduje, że sytuacja przywództwa w Porozumieniu jest zawieszona. Co się stanie, gdyby doszło do przyspieszonych wyborów? Może skończyć jak Kukiz. – mów nasz rozmówca. Gowin zdał sobie sprawę że moment jego wejścia i Bielana do biura Kaczyńskiego będzie odebrany jako koszmar wizerunkowy. Zrozumiał, że najważniejszym komentarzem do tego wydarzenia będzie stwierdzenie: Gowin i Bielan wchodzą do Kaczyńskiego, który ma ich rozsądzić”. I co zostałoby z wizerunku Gowina, który nieustannie pręży muskuły? To zachowanie jest o tyle dziwne, że przecież Gowin sam przyszedł na Nowogrodzką w piątek. – pyta polityk z bliskiego otoczenia Jarosława Gowina Zwolennicy Adama Bielana w partii nie chcą się jeszcze ujawniać publicznie. Podkreślają, że lista dwunastu posłów, którzy mają rzekomo popierać Jarosława Gowina i którą partia chwaliła się w piątek, nie do końca odpowiada rzeczywistości politycznej. Gowin nie brał pod uwagę kwestii czasu. My ten czas mamy i będziemy toczyć tę batalię. Dlatego zniknął z mediów. Jak długo może być wycofany? Zdaje sobie sprawę, że ten konflikt potrwa. Oświadczenie posłów jest w istocie poparciem dla jedności obozu władzy, a nie tylko dla Jarosława Gowina. Zebrał wprawdzie podpisy, ale nie może szantażować prezesa Kaczyńskiego wyjściem z koalicji. Gdyby do tego doszło, to okazałoby się, że z Jarosławem Gowinem idzie zaledwie pięciu posłów. Nie może więc nawet zasugerować, tak jak miało to miejsce na wiosnę, że opuści Zjednoczoną Prawicę – przekonuje jeden z naszych rozmówców. Nasi rozmówcy w Porozumieniu podkreślają, że Jarosław Gowin miał zmienić się z powodu pandemii. Politycy mówią wręcz, że w pierwszym etapie koronawirusa miał wpaść w panikę i alarmował swoich współpracowników, że Polskę może czekać katastrofa ekonomiczna i społeczna.  To pokazało, że emocje biorą w nim górę. Wszyscy byliśmy wtedy rozedrgani, ale w rządzie jedynie Gowin prezentował taki fatalizm i strach. Potem wszyscy usłyszeliśmy o rokowaniach Gowina z PSL.  – mówi nam jeden z polityków Porozumienia.  Teraz to nerwowe zachowanie powraca. Umawia się na spotkanie, ale je odwołuje. Zarzuca Bielanowi, że ten pcha partię w stronę PiS, ale z drugiej strony w piątek biegnie do Kaczyńskiego na skargę. To była już druga taka sytuacja. W kwietniu ub. roku spierał się z Bielanem w mediach, a potem prosił Kaczyńskiego, by ten dyscyplinował Bielana – mówi nam polityk Porozumienia.  Próbowaliśmy skonfrontować wypowiedzi polityków Porozumienia z Jarosław Gowinem. Niestety, wicepremier był nieuchwytny. Od piątku nie kontaktuje się z mediami.  WB
To już jakiś obłęd! Gdula interweniuje ws. reklamy hospicjów perinatalnych na krakowskich autobusach. Internauci: Jaka jest podstawa?^Zespół wPolityce.pl^2021-02-09 15:40:42.977884+01:00^https://wpolityce.pl/polityka/538486-to-juz-jakis-obled-gdula-interweniuje-ws-grafiki-pro-life^Podczas protestów Strajku Kobiet wandale wielokrotnie niszczyli plakaty przedstawiające dziecko w łonie matki w kształcie serca. Prosta grafika, która promuje hospicja perinatalne wzbudza oburzenie wśród polityków opozycji. Wygląda na to, że pewne granice absurdu przekroczyli politycy Lewicy, z Maciejem Gdulą na czele, którzy postanowili interweniować ws. reklam na krakowskich pojazdach komunikacji miejskiej. CZYTAJ TAKŻE: — Ależ ich bolą plakaty pro-life! Histeria w „Wysokich Obcasach”: Armia płodów na ulicach. Całymi tabunami atakują z billboardów — Dlaczego aż tak złości ich ten piękny i prosty plakat? To prosty obraz, który przekazuje całe piękno i radość nowego życia — Agresja i akty wandalizmu na protestach Strajku Kobiet. Chuligani zniszczyli przystanki i plakaty pro-life z dzieckiem w łonie matki Maciej Gdula wraz z Tomaszem Leśniakiem i Magdaleną Dropek postanowili interweniować ws. znanej już grafiki przedstawiającej dziecko w łonie matki. Ilustracja promuje hospicja perinatalne. W Krakowie reklama została umieszczona na pojazdach komunikacji miejskiej.  Interweniujemy ws. reklam Fundacji Nasze Dzieci – Edukacja, Zdrowie, Wiara, które pojawiły się ma krakowskich busach. Fundacja prowadzi kampanię wymierzoną w prawo do przerywania ciąży, pewnie kojarzycie billboardy, które są niestety wszędzie — oświadczył na Twitterze Gdula.
Szogun Koziej stworzył genialny schemat realizacji „koalicji 276” i przejęcia władzy przez opozycję. 将軍への栄光^Stanisław Janecki^2021-02-09 15:25:45.302186+01:00^https://wpolityce.pl/polityka/538457-szogun-koziej-stworzyl-genialny-schemat^Jeśli były wątpliwości, jak stworzyć „koalicję 276”, od 9 lutego 2021 r. już ich nie ma. Oto tego dnia o poranku w Onecie pojawił się europoseł PO Bartosz Arłukowicz. I w kilku zdaniach wszystko objaśnił, choć to jeszcze byłoby za mało. Arłukowicz bowiem łatwo wszystko objaśnia, tylko nic z tego nie wynika, a nawet wynika coś zupełnie przeciwnego, o czym można się było przekonać, gdy był ministrem zdrowia w rządach Donalda Tuska i Ewy Kopacz. Gdzie te czasy, gdy w jednym rządzie było takich dwoje gigantów jak Ewa Kopacz i Bartosz Arłukowicz, którzy w dodatku przekazali sobie pałeczkę, bynajmniej nie duru brzusznego ani nawet „przyjaznej” okrężnicy, tylko ministra zdrowia.  Brakowało kogoś, kto by „koalicję 276” rozpisał w szczegółach, tworząc uniwersalny schemat. Porównywalny chyba tylko do modelu standardowego cząstek elementarnych. A kto mógłby zrobić lepiej jakikolwiek schemat, jak nie gen. Stanisław Koziej, szef Biura Bezpieczeństwa Narodowego za prezydentury Bronisława Komorowskiego. Nie BBN jest jednak w jego wypadku ważny, lecz to, że 27 lutego 2015 r. został (w Tokio) szogunem, czyli głównodowodzącym wojsk cesarza Bronkohito. Do doświadczenia wojskowego, profesorskiego, bronkowskiego i establishmentowego dodał jeszcze szoguńskie. Ale nie uprzedzajmy wypadków.  9 lutego 2021 r. Bartosz Arłukowicz wypowiedział słowa, na które gen. szogun Koziej tylko czekał (chyba od dawna, bo był przygotowany, że kiedyś padną). Oto te anielskie wersety:  Zadaniem opozycji jest to, żeby wypracować w kilku punktach wspólny projekt ratowania Polski. Dziś nie ma już prawicy i lewicy. Nie ma podziału na konserwatystów i lewicowców. Jest podział na tych, którzy niszczą demokrację i tych, którzy chcą ją ratować. Dopiero potem, jak się stworzy warunki uczciwej i rzetelnej debaty publicznej, można się spierać o to, w jaki sposób poukładać nasze życie. Zadaniem opozycji jest być razem, a głównym celem Jarosława Kaczyńskiego jest to, żeby tak nie było. Zanim przejdziemy do dzieła szoguna, warto zdekonstruować słowa Arłukowicza, samuraja w japońskiej hierarchii, a może nawet „kazoku”, gdyby tytułów nie zniesiono w 1947 r. Poza wszystkim rzuca się w oczy chęć ratowania Polski, co już PO Arłukowicza (wcześniej na służbie SLD, ale samuraje tak mają) robiła z wielkim powodzeniem w latach 2007-2015. Po czym Polska musiała być odratowana z powodu uporczywego ratowania, ale nigdy dość ratowania. Rzuca się w oczy także zniesienie tradycyjnych podziałów ideowych, w czym samuraj Arłukowicz podąża zapewne drogą kwantowej teorii pola, która rozwiązuje dychotomię falowo-korpuskularnej natury materii. Jest jeszcze podział na niszczycieli i ratowników demokracji, czyli na wirusy i szczepionki. Oraz Jarosław Kaczyński jako zderzacz hadronów, czyli cząstek silnie oddziałujących z mózgami polityków PO (gdzie są przecież uwięzione kwarki i gluony). Teraz nadeszła (Kazimierz Pawlak mówił „nadejszła”) wiekopomna chwila, by na scenę historii wkroczył szogun Koziej. I było to wejście smoka. Jestem do tego trochę przyzwyczajony, bowiem mam za sobą studium wojskowe na uniwersytecie. A kadrę studium wojskowego stanowili ludzie mający za sobą same wejścia smoka. Krążyły wręcz legendy o tym, że dostawali się do owego studium za zestrzelenie własnego samolotu, ostrzelanie własnych pozycji, utopienie czołgu w bagnie, wysadzenie mostu (niczym Adaś Miauczyński w filmie „Nic śmiesznego”), pomylenie kierunku natarcia etc. Szogun Koziej chyba niczego nie zestrzelił, nie wysadził ani nie utopił, choć stuprocentowej pewności nie mam, bo ma zalety oficerów poznanych przeze mnie w studium wojskowym (UAM w Poznaniu). Szogun Koziej przywitał z entuzjazmem słowa samuraja Arłukowicza i „pilnie potrzebny projekt ratunkowy dla Polski”. I tak się szczęśliwie składa, że szogun „od dawna już proponuje metodę dojścia do takiego projektu”. Po czym szogun zamieścił stosowny schemat. Jako żywo przypomina on najlepsze schematy ze studium wojskowego, które uczyniło ze mnie prawie generała. Schemat opatrzony jest komentarzem, że „opozycja powinna ustanowić Komitet Porozumiewawczy (KP) dla konsultowania i koordynowania wspólnych działań. Pierwsze jego zadanie to ustanowienie wspólnego mianownika politycznego w postaci wspólnego katalogu celów poszczególnych ugrupowań opozycyjnych”.  Zasadniczy schemat szoguna Kozieja składa się trzech poziomych pól (w tym jednego zaznaczonego na czerwono) i jednego pionowego. W tym pionowym chodzi o „cele poszczególnych ugrupowań opozycyjnych i stosunek do nich innych ugrupowań”. Nic dziwnego, że to pole łączy się z trzema poziomymi. W tym najwyżej chodzi o „cele wspólne”, czyli „z góry akceptowane przez wszystkich (np. UE, praworządność…). Komitet Porozumiewawczy (KP) zajmuje się koordynacją działań prowadzących do ich realizacji. To priorytet w okresie przedwyborczym”. Tylko geniusz szoguna mógł to tak zwięźle i łebsko wykoncypować. Zejdźmy jednak niżej albo głębiej. Poniżej „celów wspólnych” szogun Koziej umieścił „cele niesprzeczne”, czyli „różne cele nie stojące w sprzeczności z celami innych [definicja znamionująca geniusz Einsteina], ale nie tożsame, choć wzajemnie tolerowane. Do realizacji w koalicjach ad hoc, ale w drugiej kolejności, zwłaszcza w ramach przyszłej koalicji rządowej. KP jest miejscem konsultacji w tych sprawach”. To schemat na miarę równania Schroedingera, za pomocą którego wszystko można w mig (że szybko, a nie w sowieckim migu) rozwiązać. Na dnie (schematu, a nie dnie w sensie jakości projektu) mamy „cele sprzeczne”, dlatego są w czerwonej ramce i oddzielone czerwoną linią przerywaną. Szogun Koziej alarmuje nas w ten sposób, że to cele „pominięte na dziś, pozostawione do rozstrzygnięcia koalicyjnego w trzeciej kolejności, po odbudowaniu demokratycznego państwa prawnego. Są przedmiotem konsultacji w ramach KP dla unikania wzajemnej walki przedwyborczej na opozycji”. I tyle. To schemat nawet doskonalszy niż model standardowy cząstek elementarnych. Pozwala z lekkością szoguna (albo jego katany) rozwiązać każdy problem. Tylko geniusz wojskowego mógłby na to wpaść. Nawet wybitni oficerowie z mojego studium wojskowego by tak nie potrafili. Mając koncepcję ogólną cesarzy Budki i Trzaskowskiego oraz aktywistyczne podejście samuraja Arłukowicza i genialny schemat szoguna Kozieja, powstanie „koalicji 276” oraz przejęcie władzy to pestka. Wkładamy w schemat cele, po czym rachu ciachu i po strachu, wyskakuje efekt. A czyj czołg zostanie w ten sposób utopiony, jaki własny samolot zestrzelony, most wysadzony czy własne pozycje ostrzelane, to już drobiazg. Zatem do roboty! W końcu to „nic śmiesznego”.
Jaki odpowiada na hipokryzję Parlamentu Europejskiego: Kto dał wam prawo do decydowania, które życie jest lepsze, a które gorsze?^Zespół wPolityce.pl^2021-02-09 15:14:48.644828+01:00^https://wpolityce.pl/polityka/538462-wazne-slowa-jakiego-w-parlamencie-europejskim-wideo^„Kto dał wam prawo do decydowania o tym, które życie jest lepsze, a które życie jest gorsze?” - pytał Patryk Jaki w Parlamencie Europejskim. CZYTAJ RÓWNIEŻ: PE debatuje o wyroku TK ws. aborcji! Spurek atakuje: „To nie orzeczenie, ale polityczny zamach na fundamentalne prawo kobiet” Europoseł Prawa i Sprawiedliwości zabrał głos podczas debaty nt. aborcji w Polsce. Jaki zwrócił uwagę na hipokryzję unijnych elit.  Co tydzień domagacie się specjalnych praw dla 200 niezidentyfikowanych płci, które i tak już mają swoje specjalne prawa, specjalne środki, swoich komisarzy, swoje rezolucje. Ostatnio zorganizowaliście konferencję w sprawie specjalnych działań dla kobiet, które świadczą usługi seksualne  – mówił.  W tej Izbie każdy ma swoje prawa, poza dziećmi, które zostały posądzone o niepełnosprawność. Według dużej części z was można je usuwać na życzenie w 8 czy 9 miesiącu ciąży. I jeszcze twierdzicie, że to jest prawo człowieka. Wyzywacie wszystkich tych, którzy bronią te dzieci najsłabsze, te dzieci najbardziej bezbronne – dodał. Przypomniał, że walka z życiem doprowadziła do sytuacji, w której zabijane są dzieci z zespołem Downa, a eutanazja jest na porządku dziennych w wielu państwa UE.  Rzeczywiście, w wielu miejscach jest tak, że dzieci z zespołem Downa już się nie rodzą, a chorych można bez ich zgody poddać eutanazji – mówił Patryk Jaki. Następnie zaznaczył, że wielu Polaków staje w obronie życia i są z tego dumni.  Kto dał wam prawo do decydowania o tym, które życie jest lepsze, a które życie jest gorsze? Wielu Polaków nie dzieli życia na życie lepsze i życie gorsze. I powiem wam więcej – my się tego nie wstydzimy! – powiedział europoseł PiS.
Rzecznik Porozumienia: Nie będzie paktu Gowina z Budką. "Nie ma takiego planu, to jest absolutna nieprawda"^Zespół wPolityce.pl^2021-02-09 14:42:49.731564+01:00^https://wpolityce.pl/polityka/538465-rzecznik-porozumienia-nie-bedzie-paktu-gowina-z-budka^„Jestem przekonana, że Jarosław Gowin jedyną możliwą większość w tym parlamencie widzi w Zjednoczonej Prawicy” - powiedziała na antenie Radia Gdańsk rzecznik Porozumienia, Magdalena Sroka. CZYTAJ TAKŻE: NASZ NEWS. Kulisy spotkania Bielan-Kaczyński: „To nie jest dobry czas, by się obrażać i stroić fochy. Jesteśmy dorosłymi ludźmi” Spotkanie Kaczyński-Bielan. Rzecznik Porozumienia kąśliwie: „Ewidentnie został wezwany, by usłyszeć reprymendę” Na początku prowadzący przypomniał kwestie sporne na linii PiS-Porozumienie: wybory korespondencyjne, Piątka dla zwierząt, zapowiedź sprzeciwu ws. ustawy o obowiązkowych mandatach. Następnie zapytał posłankę, czy Jarosław Gowin od miesięcy szykował się do opuszczenia Zjednoczonej Prawicy. Absolutnie to jest nieprawda. Jesteśmy partią, która różni się ze swoimi koalicjantami, ale więcej nas łączy niż dzieli. To, że naszymi postulatami jesteśmy w stanie przekonać naszych koalicjantów do tego, by poprzeć naszą wizję, jest wartością dodaną dla całej Zjednoczonej Prawicy —powiedziała. Posłanka odniosła się także do słów Borysa Budki, który stwierdził, że warto „dogadywać się” z Jarosławem Gowinem, bo każdy wariant, który pozwoli zakończyć rządy Zjednoczonej Prawicy, jest do Polski lepszy niż trwanie w tym, co się w tej chwili dzieje. Pan Borys Budka usilnie szuka pomysłu na to, żeby jednoczyć opozycję, natomiast widzimy, jakie to ma skutki, jak wygląda to „jednoczenie” opozycji, która sama nie popiera postulatów czy tych pomysłów, które trafiają Budce do głowy. Ten natomiast żadnych rozmów nie prowadzi, nie ma takiego takiego planu, także to jest absolutna nieprawda, ja to dementuję. Jestem przekonana, że Jarosław Gowin, jedyną możliwą większość w tym parlamencie widzi w Zjednoczonej Prawicy i to jest zresztą powtarzane przez niego samego bardzo często przy okazji takich rozmów — przyznała.  Prowadzący nadmienił, że Borys Budka uważa, że razem z Jarosławem Gowinem udało się zablokować kopertowe wybory w maju, dlatego teraz też jest szansa na porozumienie.  Kopertowe wybory w maju były błędem i to udało się Jarosławowi Gowinowi rzeczywiście zatrzymać. Przypomnę Państwu, że zatrzymał to i finalnie tak naprawdę dwóch Jarosławów, tzn. Jarosław Kaczyński i Jarosław Gowin poprzez podpisanie takiego porozumienia wtedy wycofało się z tego planu. To się okazało dobrym rozwiązaniem. Te wybory dałyby słaby mandat prezydentowi Andrzejowi Dudzie. Nikt nie próbował podważyć legalności wyborów, które się odbyły, co mogłoby się stać przy kopertowych — stwierdziła posłanka. CZYTAJ RÓWNIEŻ: Bielan: Dlaczego mam odchodzić? To jest moja partia. Trzeba uporządkować sprawy formalne, abyśmy nie byli pośmiewiskiem Wypij: Trzeba zapytać Bielana, czyj scenariusz realizuje. Zrobię wszystko, by Porozumienie wystartowało z własnych list Pytana o to, czy posłowie Porozumienia zasilą szeregi Koalicji 276 stanowczo zaprzeczyła. W mojej ocenie taka koalicja jest całkowicie nierealna do stworzenia. Proszę zauważyć jakie tam są różnice (…) Dialog na opozycji przy takich różnicach fundamentalnych i ideowych jest po prostu nie do przeprowadzenia. Ta próba tworzenia Koalicji 276 jest zupełnie abstrakcyjna i to się nie uda — powiedziała. Dalej Magdalena Sroka zapytana czy tak jak do niedawna PSL, Porozumienie jest dziś partią obrotową, podkreśliła, że w tej chwili tworzą obóz rządowy i koalicję, która jest silna. Według rzeczniczki za całe zamieszanie odpowiada jeden człowiek – Adam Bielan. Adam Bielan uzurpuje sobie prawo na podstawie wyimaginowanych argumentów do bycia p.o. prezesem Porozumienia. To jest absolutnie nieprawdą. Na to mamy opinie prawne konstytucjonalistów i wybitnych prawników, które całkowicie temu przeczą. Zapraszamy do obejrzenia wywiadu z Janem Strzeżkiem z Porozumienia w naszej telewizji wPolsce.pl KTO NAPRAWDĘ JEST PREZESEM POROZUMIENIA? mm/Radio Gdańsk
Ferenc rezygnuje ze stanowiska prezydenta Rzeszowa. Lokalne media: Stan jego zdrowia pogorszył się w wyniku przejścia Covid-19^Zespół wPolityce.pl^2021-02-09 14:32:59.949418+01:00^https://wpolityce.pl/polityka/538468-ferenc-rezygnuje-ze-stanowiska-prezydenta-rzeszowa^Prezydent Rzeszowa Tadeusz Ferenc ma w środę ogłosić decyzję o rezygnacji z zajmowanego od ponad 18 lat stanowiska – poinformowały we wtorek lokalne media. Według portalu Nowiny24.pl, powodem ma być stan zdrowia prezydenta, który pogorszył się w wyniku przejścia COVID-19. Prezydent Rzeszowa w ostatnich tygodniach w związku z zakażeniem koronawirusem dwukrotnie przebywał w szpitalu. W południe biuro prasowe rzeszowskiego ratusza poinformowało, że w środę odbędzie się zdalna konferencja prasowa prezydenta miasta. Ferenc – jak powiedział Artur Gernand z biura prasowego – „do końca miesiąca przebywa na urlopie”. 80-letni Tadeusz Ferenc jest prezydentem Rzeszowa od listopada 2002 r. Z wykształcenia jest ekonomistą. Pracę zawodową zaczynał w 1956 r. jako robotnik w rzeszowskiej WSK. Potem był m.in. zastępcą dyrektora firmy transportowej, dyrektorem Miejskiego Zarządu Budynków Mieszkalnych, wreszcie prezesem największej w mieście spółdzielni mieszkaniowej. W wywiadzie dla PAP przed wyborami samorządowymi w 2018 roku Ferenc powiedział, że poszerzenie Rzeszowa uważa za swoje największe osiągnięcie. Kiedy rozpoczynałem swoją pierwszą kadencję w 2002 r., powierzchnia Rzeszowa zajmowała zaledwie 53 km kw. Było to najmniejsze miasto wojewódzkie w kraju. () W tym roku rząd zgodził się na przyłączenie Miłocina i Matysówki i dzięki temu Rzeszów będzie miał ponad 126 km kw. To wszystko doprowadziło do tego, że zyskaliśmy nowe tereny inwestycyjne — zauważył wówczas. Ma bogatą przeszłość polityczną. Od połowy lat 60. ubiegłego stulecia do rozwiązania był członkiem PZPR. Później wstąpił do Socjaldemokracji Rzeczpospolitej Polskiej, a następnie do Sojuszu Lewicy Demokratycznej. W latach 1994-2001 sprawował mandat radego Rzeszowa. Trzykrotnie bezskutecznie zabiegał o miejsce w Senacie - w 1997 r. z listy SLD i w 2011 r. startując z własnego komitetu wyborczego, choć był wówczas popierany przez SLD i Polskie Stronnictwo Ludowe. O mandat senatora ubiegał się również w 2015 r. - także bezskutecznie. Natomiast z powodzeniem rozstrzygnął elekcję do Sejmu w 2001 r., o mandat poselski ubiegał się wtedy z listy SLD-UP. Posłem był niewiele ponad rok. W 2002 r. w drugiej turze głosowania został wybrany prezydentem Rzeszowa, zdobył 51,6 proc. głosów. Jego rywalem był ówczesny prezydent miasta Andrzej Szlachta. Ferenc był kandydatem SLD-UP, a Szlachta Rzeszowskiego Porozumienia Prawicy. Cztery lata później wygrał w pierwszej turze, uzyskując 76,5 proc. poparcia. W pierwszym głosowaniu jego reelekcja rozstrzygnęła się też w 2010 r., kiedy poparło go 53,2 głosujących oraz w 2014 r, kiedy otrzymał 66 proc. poparcia. W 2018 roku także w pierwszej turze uzyskał niemal 64 proc. głosów. Od 2006 r. startował z własnego komitetu wyborczego. Systematycznie był wspierany m.in. przez SLD i PSL, a w ostatnich wyborach również przez Koalicję Obywatelską.  wkt/PAP
Opozycja sceptyczna wobec Koalicji 276. Kidawa-Błońska: "Nikt nikogo nie bierze w jasyr". "Spodziewałam się takiej reakcji"^Tak się bawi opozycja^2021-02-09 13:47:21.754727+01:00^https://wpolityce.pl/polityka/538443-kidawa-o-reakcji-opozycji-nikt-nikogo-nie-bierze-w-jasyr^Małgorzata Kidawa-Błońska we wtorek była gościem „Sedna Sprawy” Radia Plus. Manipulacje Marszałek szybko wyszły na jaw, a wystarczyła do tego 10 minutowa rozmowa. Na początku prowadzący zauważył, że po sobotniej konwencji Borysa Budki i Rafała Trzaskowskiego, wywoływane przez nich partie opozycyjne skrytykowały pomysł utworzenia Koalicji 276. Ponadto zasugerował Kidawie-Błońskiej, że może należało najpierw porozmawiać z ugrupowaniami nad pomysłem a dopiero później ogłaszać go całej Polsce. Dodał, że wszyscy wyglądali na zaskoczonych. To jest zaproszenie dla wszystkich ludzi, dla których wartości demokratyczne mają znaczenie. Do wyborów jeszcze 3 lata ale możemy zrobić wspólnie wiele rzeczy. Przecież tutaj nikt nikogo nie bierze w jasyr. Tu każdy sam musi podjąć decyzję, ale my wiemy, zresztą i pan Hołownia, i pan Kosiniak-Kamysz i pan Czarzasty wie, że tylko razem jesteśmy w stanie zatrzymać to co dzieje się w kraju i Polskę zmieniać. Jest tutaj miejsca i dla Szymona Hołowni dużo i dla Lewicy i dla Koalicji, ale trzeba zrobić ten pierwszy krok, czyli trzeba mieć szansę realizować swoje założenia programowe to co chciałoby się zmienić, bo jeżeli tak ciągle będziemy dyskutować kto kogo lubi bardziej to nie posuniemy się o krok do przodu. Wydaje mi się, że to zaproszenie i powiedzenie „tak to ma sens” było bardzo ważne i dobrze, że zostało powiedziane. Wreszcie powiedziano co naprawdę potrzebne jest opozycji w naszym kraju, czyli wspólne działanie — stwierdziła. Następnie została zapytana, czy nie była rozczarowana odpowiedziami liderów, potencjalnych sojuszników. Nie, ja się spodziewałam takiej reakcji ale wiem, że czas jest bardzo ważny. Ważne są przemyślenia, dalsze rozmowy. To był początek stwierdzenia faktu „musimy działać wspólnie”. Tu nikt nie mówi żebyśmy stali się jednym ugrupowaniem ale żebyśmy razem pracowali. Kiedyś potrafiliśmy pracować w przeszłości razem, np. z PSL-em i wierzę, że dalej to jest wszystko możliwe. Redaktor zaznaczył, że nie tylko PO, ale cała opozycja od 2014 roku przegrywa wszystkie wybory z PiS-em. Stwierdził, że Platforma zawiesza wysoko poprzeczkę mówiąc o zdobyciu 276 mandatów w wyborach do Sejmu, gdy opozycji nie udaje się nawet uzyskać 230 mandatów. Marszałek powiedziała, że wierzy w taki wynik, bo dzięki temu mieliby realny wpływ na to co się dzieje w kraju.  Nie ma co mówić, że mniej czy więcej. Dokładnie tyle jest potrzeba, żeby odrzucić weto Prezydenta i wtedy można mówić realnie o tym, że opozycja może realizować założenia, na które się umówiła. To jest potrzebne i to jest realne w tym Sejmie i do tego niewiele brakuje, dlatego to nie jest cel nierealny do osiągnięcia — podkreśliła. Kidawa-Błońska została zapytana także czy należy poważnie traktować propozycję, że jeśli PO dojdzie do władzy to każdy z uczniów dostanie laptopa. Musimy to zrobić. Tak jak każde dziecko musi dostać podręcznik, tak każde dziecko będzie musiało dostać laptop czy tablet żeby mogło normalnie funkcjonować. — powiedziała. Pytana o to ile będzie to kosztować odparła:  Trzeba to wszystko zdiagnozować sprawdzić jakie jest zapotrzebowanie, ale tablety nie są w tej chwili już tak drogie. (…) Są całe obszary w naszym kraju gdzie dzieci są wykluczone i na to nie możemy się zgodzić. To po prostu jest nieludzkie w tych warunkach żeby nie miały szansy na normalny rozwój i edukację. Warto w tym miejscu nadmienić, że według danych GUS, ubóstwo skrajne (minimum egzystencji) w roku 2015, gdy Platforma Obywatelska oddawała władzę wynosiło 6,5%, w roku 2019 było to 4,2%. Następnie Marszałek została zapytana o to czy nakłady na służbę zdrowia w relacji do PKB wzrosły czy zmalały. Stwierdziła, że te nakłady wzrastały co było oczywiście kłamstwem, szybko zdemaskowanym przez prowadzącego. Przypomniał, że według danych GUS w 2008 roku wynosiły 4,72%, a w 2015 – 4,44%. Marszałek próbowała się tłumaczyć: Jeżeli popatrzymy jakie to były pieniądze, one z roku na rok były coraz większe. Mówiła także, że w przyszłości należy myśleć o 8% PKB na służbę zdrowia. Redaktor zapytał Kidawę czy Jarosław Gowin mógłby zostać premierem w rządzie z udziałem PO. W polityce wszystko jest możliwe. Ważne żeby ludzie wiedzieli dlaczego chcą razem działać, żeby mieli wspólny cel i żeby tym celem nie były korzyści osobiste, ale rozwiązywanie realnych problemów. Wszystko jest możliwe. Rafał Trzaskowski podczas konwencji mówił, że PO chce zapobiec sprzeniewierzaniu się posłów ich wyborcom i zaproponował możliwość referendum ws. odwołania parlamentarzystów. Dlatego redaktor zapytał, czy PO poprzez rozmowy z Jarosławem Gowina chce go sprzeniewierzyć. Przede wszystkim my nie mówimy o zmianie ugrupowania, tylko umiejętności współpracy ugrupowań, które są w Sejmie. (…) Zupełnie co innego jest kiedy poseł dzień po wyborach, kiedy zdobył mandat ze wsparcia ugrupowania, mówi, że po prostu wszystko co nam mówił było nieprawdą i idzie zupełnie inną drogą — zakończyła. mm/Radio Plus
Platforma obstrukcji. Albo żądni władzy panowie Budka i Trzaskowski mają ludzi za idiotów, albo sami... nie wiedzą, co robią^Piotr Cywiński^2021-02-09 13:17:38.743380+01:00^https://wpolityce.pl/polityka/538453-platforma-obstrukcji-zadni-wladzy-budka-i-trzaskowski^Na sobotnim spektaklu Platformy z nazwy Obywatelskiej nawet życzliwe wobec niej media nie zostawiły suchej nitki: że bez programu, bez polotu, bez pojęcia, ze sztuczną do bólu, wyreżyserowaną energią i zawłaszczonymi na ściance logotypami ugrupowań, które miałyby wesprzeć ich, tych dwóch… – no, właśnie, w czym? Widać przyzwyczaili się komentatorzy różnych proweniencji do naszej skrzywionej rzeczywistości. Słowa o potrzebie „zwarcia szeregów” odmienione zostały przez wszystkie przypadki. W roli zwieraczy wystąpili wciąż przewodniczący PO Borys Budka i wciąż prezydent Warszawy Rafał Trzaskowski. Ich wspólny cel to odsunięcie PiS od władzy, też odmienionego przez wszystkie przypadki. Panowie sympatią do siebie nie pałają, ale siła wyższa, trzeba dać przykład, że zgoda buduje. Więc budują. Wyszło im z rachunku matematycznego, że skoro PiS ma poparcie „zaledwie” ok. 35 proc. społeczeństwa, to na całą resztę przypada 65 proc., znaczy, jest potencjał, tylko trzeba „zewrzeć”… Oto jaskrawy przykład łamania wszelkich zasad demokracji, z wykorzystaniem legalnych środków, działania, którego nie zna historia parlamentaryzmu. To tak, jakby np. w Niemczech któraś z opozycyjnych partii, np. Zieloni (popierani przez jedną piątą obywateli), albo socjaldemokraci z SPD (z 15 proc. wsparciem) wezwali pozostałe ugrupowania do „zwarcia szeregów” przeciw kanclerz Angeli Merkel i chadekom z CDU/CSU, z obecnie sondażowymi notowaniami na poziomie PiS w Polsce. A skoro o Niemczech – za miesiąc odbędą się wybory w Badenii-Wirtembergii, gdzie wedle sondaży prym wiodą Zieloni z 34 proc. poparciem, CDU ma 28 proc., AfD – 11, SPD – ledwie 10, zaś liberałowie z FDP 9 proc. Nikt jakoś nie wpadnie na pomysł np. w CDU, mającej większe poparcie niż PO w Polsce, aby wzywać do stworzenia wspólnego frontu…, noż, głupi ci niemieccy chadecy, że tak łatwo odpuszczają… Tym sposobem i na tej zasadzie można by uniemożliwić sprawowanie władzy każdej partii, w każdym państwie z demokracją parlamentarną. Czy główni aktorzy sobotniego spektaklu, reprezentujący ugrupowanie odsunięte w demokratycznych wyborach i nie bez powodów przez wyborców od rządowego steru, mają ludzi za idiotów, czy sami… nie wiedzą, co robią? O to ostatnie ich nie posądzam, więc tym gorzej dla nich. Pan Trzaskowski bezceremonialnie przyznał, że prezentacji programu nie będzie, bo go… nie ma. Trudno żeby był, nie da się ująć we wspólne ramy ugrupowań tak rozbieżnych pod względem programowym właśnie i ideologicznym, z których każde ma jakieś aspiracje. Po drugie, wezwanie do „zwarcia szeregów” przeciw PiS jest zwykłym szalbierstwem PO; ratujący się przed popadnięciem w polityczny niebyt chcą po prostu utrzymać się na świeczniku i cudzymi rękami odbić władzę, wystawiając wyborców tzw. przystawek do wiatru. Wspólny front i wspólne listy byłyby zwykłym oszustwem wobec tych, którzy np. chcieliby głosować na lewicę, a nie na partię Budki w pakiecie, czy Hołowni, czy Kosiniaka-Kamysza czy Kukiza…, i odwrotnie. Czy ludzie o konserwatywnych poglądach mieliby głosować na lewicę, aby utorować drogę do władzy, no właśnie, komu…? Premierowi Budce, prezydentowi RP Trzaskowskiemu z Platformy obstrukcji, czy może „prymasowi” Hołowni…? Na kabaretowym wręcz spektaklu ożywionych Budki&Trzaskowskiego była adrenalina jak przy zbieraniu jagód. Niestety, per saldo, to wcale nieśmieszne, gdy ktoś ma obywateli po prostu za głupków…
Spotkanie prezydentów państw V4 w Juracie. Andrzej Duda: Ostatnie trzydzieści lat to skokowy awans cywilizacyjny naszych państw^Zespół wPolityce.pl^2021-02-09 13:06:16.234594+01:00^https://wpolityce.pl/polityka/538450-rozpoczelo-sie-spotkanie-prezydentow-panstw-v4-w-juracie^We wtorek ok. godz. 12.30 w Juracie rozpoczęło się spotkanie prezydentów państw Grupy Wyszehradzkiej, inaugurujące obchody 30-lecia formatu V4. Polska od 1 lipca 2020 roku sprawuje prezydencję w Grupie. CZYTAJ RÓWNIEŻ: Charles Michel weźmie udział w spotkaniu przywódców Grupy Wyszehradzkiej. „Przyjął zaproszenie i przyleci do Krakowa” Dwudniowy szczyt liderów państw Grupy Wyszehradzkiej rozpoczął się od ceremonii oficjalnego powitania prezydentów: Milosza Zemana, Janosa Adera i Zuzany Czaputovej przez prezydenta Andrzeja Dudę. Andrzej Duda gości prezydentów: Czech, Słowacji i Węgier w Rezydencji Prezydenta RP na Mierzei Helskiej, w Juracie. We wtorek prezydenci wezmą udział w pierwszej sesji plenarnej zatytułowanej „30-lecie Grupy Wyszehradzkiej – współpraca europejska i transatlantycka”. Po jej zakończeniu odsłonią tablicę pamiątkową z okazji 30-lecia V4. We wtorek po południu prezydenci zabiorą głos podczas drugiej sesji plenarnej poświęconej kwestii odbudowy gospodarczej po pandemii COVID-19. W środę przed południem odbędzie się trzecia sesja pt. „Bezpieczeństwo energetyczne i polityka klimatyczna”. Po zakończeniu szczytu odbędzie się konferencja prasowa prezydentów państw Grupy Wyszehradzkiej podsumowująca jubileuszowe obrady. Prezydencki minister Krzysztof Szczerski zaznaczył, że jubileuszowy szczyt V4 będzie pierwszym międzynarodowym spotkaniem Andrzeja Dudy w tym roku.  Szczyt odbędzie się na terenie prezydenckiej rezydencji w Juracie, co umożliwia zapewnienie ścisłego reżimu sanitarnego w dobie pandemii koronawirusa — dodał. Jak zauważył, „szczyt inauguruje serię wydarzeń, które będą związane z obchodami 30. rocznicy utworzenia Grupy Wyszehradzkiej, które miało istotne znacznie szczególnie w kontekście integracji europejskiej”. Polska sprawuje prezydencję w Grupie Wyszehradzkiej od 1 lipca 2020 r. i zakończy ją 30 czerwca tego roku. Po Polsce przewodnictwo w V4 przejmą Węgry. Grupa Wyszehradzka (V4) jest nieformalną regionalną formą współpracy: Polski, Czech, Słowacji i Węgier. Za datę powstania V4 przyjmuje się 15 lutego 1991 r., kiedy to prezydenci Polski - Lech Wałęsa i Czechosłowacji - Vaclav Havel oraz premier Węgier József Antall podpisali w węgierskim mieście Wyszehrad wspólną deklarację określającą cele i warunki współpracy. Od 2004 r. wszystkie kraje V4 są członkami Unii Europejskiej, a Grupa Wyszehradzka stanowi forum wymiany doświadczeń oraz wypracowywania wspólnych stanowisk w sprawach dotyczących regionu i UE. Prezydent Andrzej Duda powitał gości z państw Grupy Wyszehradzkiej Z wielką radością witam państwa w Polsce, na Mierzei Helskiej, w rezydencji prezydenta RP. (…) Cieszę się, że widzę was w dobrym zdrowiu. Cieszę się, że udało nam się spotkać i wspólnie rozpocząć obchody jubileuszu 30. rocznicy powstania Grupy Wyszehradzkiej — powiedział.  Nie jest to dla nas czas łatwy. Wielu naszych rodaków przegrało walkę z wirusem. (…) Mam nadzieję, że w niedługim czasie będziemy mogli wracać do życia podobnego do tego, jakie prowadziliśmy przed atakiem niewidzialnego przeciwnika — dodał.  Prezydent Polski mówił o rozwoju państw Grupy Wyszehradzkiej, który dokonał się w ostatnich trzydziestu latach.  Jeśli spojrzymy na te ostatnie trzy dekady od upadku komunizmu w naszych krajach, upadku zainicjowanego przez polską „Solidarność” zobaczymy, że są one wypełnione nie tylko wielkim sukcesem społeczno-politycznym, ale też skokowym awansem cywilizacyjnym. Prezydenci państw Grupy Wyszehradzkiej: Polski, Czech, Węgier i Słowacji - odsłonili we wtorek w Juracie tablicę pamiątkową z okazji 30-lecia Grupy Wyszehradzkiej. Około południa w prezydenckiej rezydencji na Mierzei Helskiej rozpoczął się szczyt liderów V4 inaugurujący obchody 30-lecia Grupy. W ramach szczytu odbyła się już pierwsza sesja plenarna „30-lecie Grupy Wyszehradzkiej – współpraca europejska i transatlantycka”. Po południu prezydenci odsłonili tablicę pamiątkową z okazji 30-lecia formatu V4 na placu przed budynkiem Centrum Konferencyjnego na terenie rezydencji. Na godz. 16.15 zaplanowano drugą sesję plenarną „Odbudowa gospodarcza po COVID-19”. mly/PAP
Wiceszef MS: Gdyby nie reforma prokuratury, to prawdopodobnie Tomasz Komenda dalej odsiadywałby wydany w sposób niesprawiedliwy wyrok^Zespół wPolityce.pl^2021-02-09 12:59:28.993498+01:00^https://wpolityce.pl/polityka/538449-kaleta-w-sprawie-komendy-wazna-byla-reforma-prokuratury^Gdyby nie reforma prokuratury to, prawdopodobnie pan Tomasz Komenda dalej byłby w więzieniu i odsiadywałby wydany w sposób niesprawiedliwy wyrok - ocenił wiceminister sprawiedliwości Sebastian Kaleta. Komentował również sytuację w partii Porozumienie oraz opozycji. CZYTAJ TAKŻE: — UJAWNIAMY. Kim jest sędzia, który jako pierwszy skazał Tomasza Komendę? Od 19 lat jest ważnym działaczem „Iustitii” we Wrocławiu — Sąd przyznał odszkodowanie Tomaszowi Komendzie! To kwota przekraczająca 12 mln zł. „Skończył się dziś mój koszmar” Wiceszef resortu sprawiedliwości był we wtorek gościem w Polskim Radiu 24. Podczas rozmowy Sebastian Kaleta został między innymi zapytany o ostatnią imprezę Platformy Obywatelskiej, podczas której przewodniczący PO Borys Budka i prezydent Warszawy Rafał Trzaskowski przedstawili pomysł sformowania „Koalicji 276” - tylu posłów i posłanek trzeba, by odrzucić w Sejmie weto prezydenta.  W Polsce brakuje poważnej opozycji” - ocenił wiceminister. W każdej dojrzałej demokracji rządzący powinni być kontrolowani przez sprawną i kreatywną opozycję, natomiast w Polsce mamy częściej kabaret niż poważną alternatywę. Niepokoi mnie to z tego powodu, że lepiej byłoby poważnie rozmawiać o przyszłości Polski z partnerami, którzy się po prostu z nami nie zgadzają, mają inną wizję, ale tę wizję prezentują — tłumaczył Kaleta. Wskazał, że rządzącym zawsze przy poczynaniach opozycji powinna towarzyszyć pokora.  O ile komentatorzy nie dostrzegają wizji w tym, co proponuje Platforma Obywatelska, tak my powinniśmy bacznie się przyglądać, co się dzieje na opozycji, żeby po prostu nie popaść w rutynę — zaznaczył. Wiceminister sprawiedliwości został również zapytany o sytuację w Zjednoczonej Prawicy oraz w partii Porozumienie. „Sytuacja wewnętrzna partii Porozumienie budzi niepokój z tego powodu, że posłowie tej partii są bardzo głęboko skonfliktowani” - powiedział. Porozumienie jest częścią koalicji i kibicujemy, żeby ta sprawa się szybko zakończyła, wyjaśniła i żeby nie generowała kolejnych sporów. Kolejne spory wokół, wydawać by się mogło absurdalnych spraw, ale jednak mimo wszystko są to zarzewia konfliktów. Powinny być te konflikty gaszone. To jest w interesie całej Zjednoczonej Prawicy — podkreślił. Kaleta odniósł się także do sprawy reformy sądów i Tomasza Komendy. Gdyby nie reforma prokuratury to prawdopodobnie pan Tomasz Komenda dalej byłby w więzieniu, dalej odsiadywałby wydany w sposób niesprawiedliwy wyrok. Po zmianie w prokuraturze przyszła determinacja, żeby sprawę dogłębnie wyjaśnić — ocenił. Rzadko się o tym mówi, ale to jest jednak refleksja ze strony zreformowanej instytucji, jaką jest prokuratura, doprowadziła do przełomu w sprawie i możliwości uwolnienia pana Tomasza Komendy, który w sposób niezgodny z faktami został osądzony i skazany — mówił. To pokazuje, że reformy wymiaru sprawiedliwości się dokonują, ale jest rzeczywiście jeszcze wiele do zrobienia i liczymy na poparcie Zjednoczonej Prawicy, by w końcu te reformy zakończyć. Polacy czekają i mamy nadzieję, że w końcu wszystkie ustawy, które przygotowaliśmy będziemy mogli przedyskutować i będziemy mogli przyjąć je jako obowiązujące prawo — dodał. wkt/PAP
PE debatował o wyroku TK ws. aborcji! Atak Spurek: "To nie orzeczenie, ale polityczny zamach na fundamentalne prawo kobiet"^Zespół wPolityce.pl^2021-02-09 12:42:43.843125+01:00^https://wpolityce.pl/polityka/538447-pe-debatuje-o-wyroku-tk-ws-aborcji-spurek-atakuje-polske^We wtorek w Parlamencie Europejskim odbyła się debata ws. zakazu aborcji w Polsce na podstawie podejrzenia ciężkiej wady płodu. Lewicowe frakcje oskarżały Polskę o łamanie praworządności, prawica - życzyła szczęścia w obronie cywilizacji europejskiej. Sytuacja w Polsce, jeśli chodzi o prawa reprodukcyjne, nie poprawiła się  — powiedziała podczas debaty „Faktyczny zakaz aborcji w Polsce” w PE unijna komisarz ds. równości Helena Dalli. Podkreśliła, że UE nie ma kompetencji w sprawie prawa aborcyjnego. Jak powiedziała, orzeczenie polskiego Trybunału Konstytucyjnego z października ub.r. „spowodowało prawie całkowity zakaz aborcji” w kraju.  98 proc. aborcji dokonywanych w Polsce po tym nowym orzeczeniu stanie się bezprawnych — powiedziała. Wskazała jednocześnie, że Unia Europejska nie ma kompetencji w kwestii prawa aborcyjnego, a przepisy prawa w tej dziedzinie są we właściwościach państw członkowskich.  Wykorzystując swoje kompetencje, kraje członkowskie muszą przestrzegać praw podstawowych. (…) Zdrowie fizyczne, seksualne i reprodukcyjne jest bardzo ważne, nie tylko dla kobiet i dziewcząt, ale też mężczyzn i chłopców, i to wychodzi daleko poza aborcję  — powiedziała Dalli. Nikt nie przypuszczał, że kolejny raz będziemy mówili na forum PE o polskich kobietach. Łudziliśmy się, że wyrok Trybunału Konstytucyjnego (w Polsce - PAP) nie zostanie opublikowany, nikt nie będzie zmuszał kobiet do heroizmu i nie odbierze im i tak bardzo ograniczonych możliwości wyboru. Dlatego chcemy wyraźnie podkreślić: to rząd PiS zdecydował o dzisiejszej debacie  — mówiła z kolei Elżbieta Łukacijewska, europoseł PO Można odnieść wrażenie, że tak ważnym społecznie tematem próbuje się przykryć szereg nieudolności, a to jest niegodziwe. Powtórzę swoje słowa, które nie tak dawno wypowiadałam w PE: nikt nie ma prawa być sumieniem polskich kobiet. Coraz częściej słyszę, że Polska to nie jest dobry kraj dla matek, a ciąża, zamiast być stanem wyjątkowym i wyczekiwanym, staje się stanem obarczonym ryzykiem i strachem. Gdy popatrzmy na statystki, to zobaczymy, że Polki rodzą w kraju coraz mniej dzieci, a w 2020 r. osiągnęliśmy najniższy przyrost od 20 lat. Niestety, ten problem jest bagatelizowany  — powiedziała. Skrytykowała też „likwidację programu in vitro, który przenosił bardzo dobre efekty i był szansą na własne potomstwo dla tysięcy par”.  Zamyka się oczy na problem badań prenatalnych, opieki okołoporodowej, odpowiedniego wsparcia dla matek wychowujących niepełnosprawne dziecko czy edukacji seksualnej. Żadna kobieta nie będzie zachodziła w ciążę, bo tak chcieliby politycy. Ani ustawą, ani dodatkiem socjalnym tego się nie zmieni — powiedziała. Europoseł Tomasz Frankowski (PO) powiedział, że na ulice polskich wyszły dziesiątki tysięcy polskich kobiet oburzonych decyzją rządu i Trybunału Konstytucyjnego.  Zależny od polskiego rządu TK, bez konsultacji społecznych, zmienił obowiązujące prawo aborcyjne. Doszło do wybuchu niezadowolenia i w całym kraju kobiety spontanicznie wyszły na ulice, aby wyrazić swój sprzeciw  — zaznaczył. Podczas wtorkowej debaty w Parlamencie Europejskim poświęconej aborcji w Polsce lewicowe frakcje skrytykowały wyrok Trybunału Konstytucyjnego. Socjaldemokraci i Zieloni dopatrują się w nim decyzji politycznej. Decyzja ta została podjęta przez osoby nieuprawnione do orzekania, zasiadające w Trybunale Konstytucyjnym zależnym od partii rządzącej. To nie orzeczenie, ale polityczny zamach na fundamentalne prawo kobiet do decydowania o sobie  — przekonywała europosłanka Sylwia Spurek, przemawiająca w imieniu Zielonych.
Charles Michel weźmie udział w spotkaniu przywódców Grupy Wyszehradzkiej. "Przyjął zaproszenie i przyleci do Krakowa"^Zespół wPolityce.pl^2021-02-09 12:41:11.930662+01:00^https://wpolityce.pl/polityka/538445-charles-michel-wezmie-spotkaniu-przywodcow-v4^Przewodniczący Rady Europejskiej Charles Michel potwierdził swój udział w przyszłotygodniowym spotkaniu przywódców Grupy Wyszehradzkiej (V4) w Krakowie - poinformowały PAP dwa źródła unijne. 17 lutego w Krakowie premier Mateusz Morawiecki spotka się z szefami rządów państw V4. Przewodniczący Rady Europejskiej przyjął zaproszenie na przyszłotygodniowe spotkanie Grupy Wyszehradzkiej i przyleci do Krakowa — powiedziało PAP źródło unijne w Brukseli. Polska sprawuje prezydencję w Grupie od 1 lipca 2020 r. i zakończy ją 30 czerwca br. Po Polsce przewodnictwo w formacie przejmą Węgry. Grupa Wyszehradzka jest nieformalną regionalną formą współpracy Polski, Czech, Słowacji i Węgier. Za datę jej powstania przyjmuje się 15 lutego 1991 r., kiedy to ówcześni prezydenci Polski Lech Wałęsa i Czechosłowacji Vaclav Havel oraz premier Węgier Jozsef Antall podpisali w węgierskim mieście Wyszehrad wspólną deklarację określającą cele i warunki wzajemnej współpracy. Od 2004 r. wszystkie kraje V4 są członkami Unii Europejskiej, a Grupa Wyszehradzka stanowi forum wymiany doświadczeń oraz wypracowywania wspólnych stanowisk w sprawach dotyczących regionu i UE. mly/PAP
Gill-Piątek odrzuca zarzuty o "polityczne kłusownictwo": Nie chodzę z dzidą po Sejmie. Kolejne transfery w ciągu dwóch tygodni^Zespół wPolityce.pl^2021-02-09 12:31:53.046756+01:00^https://wpolityce.pl/polityka/538426-gill-piatek-kolejne-transfery-w-ciagu-dwoch-tygodni^„Rozrastamy się, widzimy też zainteresowanie parlamentarzystów pracą z nami, bo tę prace mamy doskonale zorganizowaną” – mówiła Hanna Gill-Piątek na antenie Polsat News. CZYTAJ RÓWNIEŻ: Czeka nas nie „koalicja 276”, ale wojna Platformy - i nie tylko - z Hołownią. „Polska 2050 zagraża PO, podtapia Lewicę i marginalizuje PSL” Posłanka ruchu Szymona Hołowni komentowała m.in. wystąpienie Borysa Budki i Rafała Trzaskowskiego.  Poczuliśmy się jak w zaaranżowanym małżeństwie w Indiach, kiedy to młodzi dowiadują się, kto jest wybrankiem już na ślubie. Zobaczyliśmy nasze loga, tak jak inni partnerzy proponowani do koalicji 276 przez Platformę Obywatelską dopiero na prezentacji. Warto zwrócić uwagę, że nie było tam, żadnego loga obecnych koalicjantów, co źle wróży tej koalicji – powiedziała. Proponowana koalicja jest koalicją, którą Platforma Obywatelska proponuje na po wyborach, a nie na start w wyborach jako zjednoczona opozycja. To na pewno nie pozwoliłoby na odsunięcie PiS od władzy – dodała. Jest zdaniem wyczerpała się pewna formuła walki opozycji z rządzącymi.  Model ślepej wiary w walkę PiS-u z antypisem nie sprawdza się. Ta formuła się wyczerpała – stwierdziła. Miała też pretensje do szefa KPRM. Chodzi o brak zaproszeń na rozmowy dla przedstawicieli ruchu Szymona Hołowni.  Minister Dworczyk wychodzi i zaprasza całą opozycję, a potem, kiedy dzwonimy do jego sekretariatu, to okazuje się, że chodzi tylko o kluby parlamentarne. Jeżeli jest taki stosunek do co piątego Polaka, który chce głosować na Polskę 2050 Szymona Hołowni, to trudno mówić o poważnej współpracy z rządem – powiedziała Hanna Gill-Piątek. Zdaniem posłanki ruchu Szymona Hołowni, w najbliższym czasie dojdzie do kolejnych transferów do ich ugrupowania. Przekonywała, że jest plan stworzenia koła poselskiego.  Jeśli chodzi o założenie koła poselskiego w Sejmie, to tak, mamy takie plany. Planujemy kolejne transfery i one będą bardzo niedługo. Rozrastamy się, widzimy też zainteresowanie parlamentarzystów pracą z nami, bo tę prace mamy doskonale zorganizowaną. (…) Myślę, że to będzie w ciągu następnych dwóch tygodni  – mówiła. Nie chodzę z dzidą po Sejmie i nie poluję na posłów – dodała.  mly/polsatnews.pl
Dla politycznej rozróby Iustitia celowo kłamie na temat prof. Pawłowicz: ”Sędziowie nie mają specjalnych uprawnień w wypoczywaniu w SPA”^Anatomia manipulacji^2021-02-09 12:24:32.378570+01:00^https://wpolityce.pl/polityka/538436-kasta-celowo-manipuluje-ws-prof-pawlowicz^Skrajnie upolitycznione stowarzyszenie sędziów „Iustitia” celowo manipuluje w sprawie zdrowotnego pobytu prof. Krystyny Pawłowicz w jednym z hoteli. Leczniczy charakter wyjazdu sędzi Trybunału Konstytucyjnego nazywają oni „wypoczynkiem w SPA” i sugerują, że naruszone zostały przepisy prawa. CZYTAJ RTAKŻE:Prof. Pawłowicz odpowiada na ataki: Przebywam w hotelu Malinowy Zdrój na pobycie leczniczym. Informacje o pożarze są kłamstwem CZYTAJ RÓWNIEŻ:Kto przeprosi prof. Pawłowicz? Miał być pożar - nie było. Miał być nielegalny wyjazd - nic z tych rzeczy. Sanepid skontrolował hotel Szanowny panie wicemarszałku @RyszardTerlecki Sędziowie nie mają specjalnych uprawnień w wypoczywaniu w SPA. Nie ma takiego przepisu. Nie ma też takiego przepisu prawa, któremu podlegałaby tylko była posłanka @pis sędzia @KrystPawlowicz #kasta – czytamy na profilu „Iustitii”.
Facebook zablokował anglojęzyczne konto IPN. Minister Sellin: Trzeba reagować, interweniować, i to często przynosi skutki^Media Watch^2021-02-09 12:16:38.464755+01:00^https://wpolityce.pl/polityka/538440-sellin-o-blokadzie-konta-ipn-trzeba-reagowac-interweniowac^Trzeba reagować, interweniować, i to często przynosi skutki - mówił we wtorek wiceminister kultury Jarosław Sellin pytany o blokadę anglojęzycznego konta IPN na Facebooku. Wskazał, że „żeby się przebijać z prawdą historyczną, trzeba budować instytucje trwale działające”. CZYTAJ RÓWNIEŻ: Totalna cenzura! Facebook znów zablokował post IPN dot. niemieckich zbrodni z II WŚ. „To sytuacja podwójnie niezrozumiała” Instytut Pamięci Narodowej poinformował o zablokowaniu 6 lutego angielskojęzycznego konta IPN na Facebooku. Powodem był post z 15 maja 2020 r. dot. niemieckich planów germanizacji polskich dzieci w czasie II wojny światowej. Wiceminister kultury pytany w Polskim Radiu 24 o to, co można zrobić, żeby takie konta nie były blokowane, wskazał: „trzeba oczywiście reagować, interweniować, i to często przynosi skutki”. Przypomniał, że niedawno Facebook zablokował zagraniczną promocję filmu o niemieckim obozie dla dzieci w Łodzi.  Też blokada, a po interwencji jednak odblokowanie. Nie wiadomo czy to zła wola, czy też po prostu ignorancja i głupota jakaś algorytmiczna u tych wielkich potentatów cyfrowych, które z automatu wycinają jakieś informacje, bo im się jakieś hasło nie podoba. Może hasło germanizacja jest na cenzurowanym? Nie wiem. Ale trzeba interweniować i to przynosi często skutki — podkreślił. Jak mówił, „żeby się z tą prawdą historyczną przebijać, to trzeba budować instytucje, i to robimy”.  Instytucje trwale działające, nie od akcji do akcji, tylko na co dzień, takie jak właśnie nasze instytuty świeżo powołane czy też muzea dedykowane różnym fragmentom polskiej historii. Pracując dzień w dzień one przyniosą efekty, prędzej czy później, przyniosą efekty — zaznaczył. Ocenił, że „im więcej tego typu instytucji będziemy mieli, tym lepiej nam się będzie przebijać z naszą prawdą”. Materiał IPN został opublikowany w 80. rocznicę powstania (datowanego na 15 maja 1940) dokumentu „Einige Gedanken über die Behandlung der Fremdenvölker im Osten” („Kilka myśli o traktowaniu obcoplemieńców na Wschodzie”) Heinricha Himmlera, który był wstępną instrukcją akcji germanizacyjnej. IPN określa ten dokument jako „instrukcję porywacza”, zainspirowaną teoriami Walthera Darrégo, ministra Rzeszy ds. żywności i rolnictwa, którego ideologia rasowa „Blut und Boden” („Krew i gleba”) położyła podwaliny pod program denacjonalizacji. mly/PAP
Koalicja Obywatelska podzielona po sobotniej imprezie PO: "Traktują nas jak polityczne mięso armatnie"; "Daleko tak nie zajedziemy"^Zespół wPolityce.pl^2021-02-09 11:59:03.065962+01:00^https://wpolityce.pl/polityka/538439-koalicja-obywatelska-podzielona-po-sobotniej-imprezie-po^Ugrupowania tworzące wraz z PO Koalicję Obywatelską nie są do końca zadowolone z sobotniej imprezy Platformy, zwłaszcza z tego, że nic nie wiedziały o jej nowych pomysłach programowych - wynika z informacji PAP. Nie wszystkim podoba się też pomysł „Koalicji 276”. CZYTAJ TAKŻE: — Rzecznik rządu celnie: PO skupia się wyłącznie na atakowaniu, zakazach i wskazywaniu wrogów. Nie mówi, co zrobi dla ludzi — Mazurek udzielił srogiej lekcji Kropiwnickiemu: PiS wyciągnął służbę zdrowia z finansowej zapaści, do której doprowadziły rządy PO — Czy to już obsesja? Trzaskowski dał popis w Radiu Zet: „TVP Info. Znowu TVP Info. To wszystkie pytania od TVP Info”. WIDEO W sobotę na konferencji pod hasłem „Czas na zmiany” przewodniczący PO Borys Budka i prezydent Warszawy Rafał Trzaskowski zaprezentowali pomysł sformowania „Koalicji 276” – tylu posłów i posłanek trzeba, by odrzucić w Sejmie weto prezydenta. „Koalicja 276” miałaby być platformą współpracy opozycyjnych: KO, Polski 2050, Lewicy i PSL. Budka zapowiedział m.in. powołanie na nowo TK i KRS, wprowadzenie Centralnego Rejestru Jawności, powołanie niezależnego prokuratora generalnego i specjalnego prokuratora śledczego, by rozliczać afery. Trzaskowski zapowiedział zwiększenie nakładów na służbę zdrowia, a także zbiórkę podpisów pod obywatelskim projektem dot. likwidacji TVP Info i abonamentu RTV. Zaproponował likwidację Funduszu Kościelnego i zastąpienie go odpisem podatkowym. Liderzy PO zaproponowali też wprowadzenie możliwości odwołania przez obywateli posła lub senatora. W pierwszych komentarzach adresaci oferty „Koalicji 276” z ugrupowań opozycyjnych nie kryli zaskoczenia tą ideą, nie podobało im się też to, że Platforma bez ich zgody użyła partyjnych logotypów Lewicy, Koalicji Polskiej czy Polski 2050. Podczas poniedziałkowej konferencji prasowej liderzy PO przekonywali, że rozmowy z PSL czy Lewicą odbywały się od jakiegoś czasu. Dzisiaj musimy sobie zdać sobie sprawę, że współpraca daje nam ogromną premię. Razem jesteśmy w stanie zwyciężać, razem jesteśmy w stanie budować podstawę programową i dziś wszyscy na tym powinniśmy się skupić — przekonywał szef klubu KO Cezary Tomczyk Dzisiaj mówimy: siądźmy do stołu i zacznijmy pracować razem, tym bardziej że widzimy, iż z drugiej strony jest PiS, który się na naszych oczach sypie — dodał. Zwrócił uwagę, że „na naszych oczach może dość do załamania się większości w Sejmie”.  Musimy być na to przygotowani. 276 głosów w Sejmie to obiektywny cel dla nas wszystkich, niezależnie za jaką formą współpracy jesteśmy — podkreślał Tomczyk. Tyle, że sobotnia impreza PO została nie najlepiej przyjęta nie tylko w szeregach Lewicy, PSL czy Polski2050, ale także w ugrupowaniach współtworzących Koalicję Obywatelską. Katarzyna Lubnauer z Nowoczesnej już w sobotę zwracała uwagę, że gdyby „na grafice pojawili się też dotychczasowi koalicjanci, to na pewno poprawiłoby przekaz”. Z kolei lider Nowoczesnej Adam Szłapka podkreślał, że „budowanie koalicji trzeba zacząć od rozmów z koalicjantami”. W poniedziałek politycy Nowoczesnej nie chcieli już rozmawiać o sobotniej imprezie PO.  Powiedziałam wszystko, co miałam do powiedzenia — oświadczyła Lubnauer PAP. Imprezy nie chciała też komentować Urszula Zielińska z Zielonych. „To wewnętrzne sprawy Koalicji Obywatelskiej” - zaznaczyła. Jednak blisko współpracująca z Zielonymi posłanka Klaudia Jachira wypowiedziała się bardzo ostro w opublikowanym w poniedziałek w mediach społecznościowych filmiku.  Uważam, że Koalicja 276 to bardzo dobry pomysł, jedyną możliwością odsunięcia PiS od władzy jest zjednoczona opozycja — powiedziała. Jak dodała, nie wie jednak, czy w ogóle została do tej koalicji zaproszona. Dla mnie jednak największym problemem przyszłej Koalicji 276 jest niepoinformowanie o tym pomyśle obecnej Koalicji 133, czyli posłów i posłanek Koalicji Obywatelskiej. Czy nie uważacie, że jest to odrobinę dziwne, że ja będąc członkinią klubu KO nie wiedziałam o tym pomyśle i dowiedziałam się o tym z internetu tak jak wszyscy inni? — pytała. Dziwiła się też, że propozycje przedstawiało tylko dwóch mężczyzn.  Czy naprawdę w Platformie Obywatelskiej, w Koalicji czy w całej opozycji naprawdę brakuje kobiet? — dopytywała Jachira. Zwracała uwagę, że to tematy kobiece wyprowadziły dzisiaj na ulice najwięcej osób. Obawiam się panowie, że jak tego nie zrozumiecie, daleko nie zajedziemy — powiedziała posłanka KO. Nieco przychylniej wypowiadali się politycy Inicjatywy Polskiej.  Jako Inicjatywa Polska byliśmy przy zjednoczeniu Koalicji Obywatelskiej, chcemy kontynuować współpracę. Uważamy sobotnią konwencję za krok w dobrą stronę, ale oczywiście mamy swoje propozycje programowe, które chcielibyśmy, aby zostały uwzględnione. Liczymy na spotkanie w tym tygodniu, aby je przedstawić i później wspólnie z koalicjantami realizować — powiedział PAP Dariusz Joński z IPL. Dodał, iPL ma m.in. koncepcję zmian w służbie zdrowia, chodzi ponadto o refundację in vitro i antykoncepcji oraz liberalizację prawa aborcyjnego. Jednak w nieoficjalnych rozmowach politycy ugrupowań tworzących KO przyznawali, że sobotnia impreza była symboliczna dla sposobu, w jaki pozostałe podmioty Koalicji traktowane są przez Platformę, czyli trochę jak polityczne „mięso armatnie”. I że PO użyła loga Koalicji Obywatelskiej, tak jakby było tożsame z logiem PO. Czasem jest tak, że zgłaszamy władzom klubu jakieś pomysły, po czym z mediów dowiadujemy się, że posłowie PO realizują je bez naszego udziału. Oczywiście raz, czy drugi można machnąć na to ręką, ale na dłuższą metę jest to sytuacja nie do zaakceptowania — mówi PAP jeden z posłów Koalicji. To nawet nie chodzi o to, że nas nie poinformowano o pomysłach, które zostały zgłoszone. Przede wszystkim nie wszystkie te pomysły mogłyby liczyć na naszą akceptację, np. możliwość odwoływania posłów jest złym pomysłem — mówi PAP polityk ugrupowania, należącego do KO. Zielonym np., jak wynika z informacji PAP, nie bardzo odpowiada szerokiej „Koalicji 276”, jeśli miałaby być potraktowana jako wspólna lista wyborcza.  Myślę, że lepszym rozwiązaniem byłby start kilku bloków opozycyjnych i ewentualne porozumienie się po wyborach — powiedział PAP polityk związany z Zielonymi. Zieloni mają w najbliższym czasie zwołać Radę Krajową, podczas której będą być może dyskutować o współpracy z PO. W klubie KO słychać też plotki, że część posłów Nowoczesnej od jakiegoś czasu zastanawia się nad koncepcją utworzenia odrębnego koła lub klubu. Politycy Platformy nie do końca rozumieją te wszystkie zastrzeżenia.  Czepianie się, że umieściliśmy loga partii to dziwny sposób uprawiania polityki. Przekaz był jasny i prosty - chcemy z wami budować bloki wyborcze czy koalicje po wyborach, które mają przywrócić standardy w Polsce — powiedział PAP Sławomir Neumann z PO.  Nie mamy zamiaru nikomu zabierać loga ani na siłę zapraszać do koalicji. Jest oferta, jest coś co matematycznie się broni, damy czas, by spokojne się nad tym zastanowili — dodał. Szanujemy Nowoczesną czy Zielonych, ale jeśli oni traktują poważnie swoją niezależność, powinni też traktować poważnie niezależność PO jako samodzielnej partii, która może mieć swoje zdanie. Nie będę miał pretensji, jak Nowoczesna, Zieloni czy Inicjatywa Polska na swojej konwencji użyją loga Koalicji Obywatelskiej. Ale to była konwencja Platformy — dodał Neumann, komentując z kolei zastrzeżenia podmiotów Koalicji Obywatelskiej.  wkt/PAP
Müller: Nowy ład pokaże różnice między koalicją rządową a opozycją. Budujemy program od strony tego, co mogą zyskać obywatele^Zespół wPolityce.pl^2021-02-09 11:44:50.616674+01:00^https://wpolityce.pl/polityka/538432-muller-nowy-lad-pokaze-roznice-miedzy-nami-a-opozycja^Prezentując Nowy Ład, chcemy też się odnieść do tego, co prezentują inne ugrupowania - podkreślił we wtorek rzecznik rządu Piotr Müller. Jego zdaniem pokaże to różnice między koalicją rządową a opozycją. My budujemy program od innej strony, czyli tego, co mogą zyskać obywatele – mówił. CZYTAJ RÓWNIEŻ: Premier przedstawił założenia „Nowego Ładu”! Nie wykluczył dalszego „luzowania” obostrzeń: W tym tygodniu chcemy przedstawić zasady Müller zapytany w Programie Pierwszym Polskiego Radia kiedy przedstawione zostaną szczegóły programu Nowy Ład, odpowiedział:  Planowaliśmy, że to będzie końcówka lutego - pierwsza połowa marca w związku z tym ten termin został na ten moment w tej chwili przesunięty. Jak zapewnił, program jest gotowy.  Z racji tego, że inne ugrupowania pokazują swoje programy - albo pytanie, czy to są programy - też na bieżąco chcemy się odnieść do tego, co oni prezentują — dodał. W ocenie rzecznika rządu pokaże to różnice programowe i merytoryczne między obozem rządzącym a opozycją. Müller odniósł się przy tym do sobotniej konferencji PO, której propozycja to, jego zdaniem, „ciągła wojna, konflikt, zabranianie czegoś lub likwidowanie”.  My ten program budujemy zupełnie od innej strony, czyli od tego, co mogą obywatele zyskać dzięki dalszym reformom państwowym — powiedział. W sobotę na konferencji pod hasłem „Czas na zmiany” przewodniczący PO Borys Budka i prezydent Warszawy Rafał Trzaskowski zaprezentowali pomysł sformowania „Koalicji 276” – tylu posłów i posłanek trzeba, by odrzucić w Sejmie weto prezydenta. Budka zapowiedział m.in. powołanie na nowo Trybunału Konstytucyjnego i Krajowej Rady Sądownictwa, wprowadzenie Centralnego Rejestru Jawności, powołanie niezależnego prokuratora generalnego i specjalnego prokuratora śledczego, by rozliczać afery. Trzaskowski zapowiedział zwiększenie nakładów na służbę zdrowia, a także zbiórkę podpisów pod obywatelskim projektem dot. likwidacji TVP Info i abonamentu RTV. Zaproponował likwidację Funduszu Kościelnego i zastąpienie go odpisem podatkowym. Kierownictwo PiS program Nowy Ład zaakceptowało w ubiegłym tygodniu. Zgodnie z zapowiedzią premiera Mateusza Morawieckiego, program zawierający przede wszystkim plany inwestycyjne, ale także propozycje dotyczące wielu dziedzin życia społecznego oraz gospodarczego w czasie po pandemii, ma być zaprezentowany w najbliższym czasie. Premier mówił w drugiej połowie stycznia, że w ramach programu rząd zaproponuje cały szereg projektów infrastrukturalnych i innowacyjnych. mly/PAP
Prezydent Duda na szczycie 17+1: Potrzeba szerszego otwarcia rynku chińskiego na polskie towary. Proponuję powrót tzw. szybkiej ścieżki^Zespół wPolityce.pl^2021-02-09 11:25:04.476677+01:00^https://wpolityce.pl/polityka/538428-prezydent-na-szczycie-171potrzeba-szerszego-otwarcia-rynku^Podobnie jak większość państw regionu, Polska widzi potrzebę szerszego otwarcia rynku chińskiego na jej towary i oczekuje podjęcia przez władze ChRL możliwych działań w tym zakresie - powiedział prezydent Andrzej Duda we wtorek podczas Szczytu Przywódców Europy Środkowo-Wschodniej i Chin (17+1). CZYTAJ TAKŻE: — Aktywny dzień na polu dyplomacji. Rozpoczął się IX Szczyt Przywódców Europy Środkowo-Wschodniej i Chin z udziałem prezydenta Dudy Z powodu pandemii planowany na ubiegły rok IX Szczyt Przywódców Europy Środkowo-Wschodniej i Chin, tzw. szczyt 17+1, został przesunięty na 2021 rok. Spotkanie odbywa się w formie wirtualnej. Prezydent Duda w wystąpieniu podkreślił, że minęło blisko dziewięć lat od zainicjowania w Warszawie współpracy państw Europy Środkowo-Wschodniej i Chin oraz że to drugi taki szczyt, w którym uczestniczy osobiście jako najwyższy przedstawiciel polskich władz. Jako prezydent RP wychodzę bowiem z założenia, że żadne istotne wydarzenie dotyczące Europy Środkowo-Wschodniej nie może odbyć się bez obecności Polski. Postrzegam ten mechanizm współpracy jako ważną platformę dialogu uzupełniającą kanały relacji dwustronnych – które niezmiennie traktujemy priorytetowo, obok relacji UE-Chiny, a także innych formatów współpracy regionalnej — podkreślił. Jednocześnie wciąż czujemy niedosyt i żywimy oczekiwanie, że współpraca w ramach formatu 17+1 zacznie przynosić bardziej wymierne i obopólnie korzystne rezultaty w sferze gospodarczej – przede wszystkim w postaci zwiększenia przez Chiny importu towarów i usług z krajów Europy Środkowo-Wschodniej oraz większego napływu chińskich inwestycji typu greenfield — zaznaczył prezydent. Jak mówił, podobnie jak większość państw regionu, Polska widzi potrzebę szerszego otwarcia rynku chińskiego na jej towary i oczekuje działań władz ChRL w tym zakresie, „takich jak chociażby zniesienie administracyjnych ograniczeń dla importu towarów rolno-spożywczych z Polski”. Rozmawiamy dziś o pandemii i możliwościach powrotu naszych gospodarek na ścieżkę rozwoju. Nie mam wątpliwości, że osiągniemy ten cel szybciej, gdy nasze relacje handlowe będą bardziej zbilansowane — ocenił Duda. Podziękował również stronie chińskiej za przyspieszenie w ostatnim okresie szeregu procedur administracyjnych obejmujących eksport polskich produktów. Mam nadzieję, że ta dobra współpraca instytucjonalna będzie kontynuowana w kolejnych miesiącach — powiedział Duda. Prezydent podkreślił, że żyjemy obecnie w trudnych czasach ograniczonej mobilności społecznej, w tym biznesowej.  Chciałbym z tego powodu zaproponować powrót do uruchomienia tzw. szybkiej ścieżki (fast track) dla przedsiębiorców z krajów Europy Środkowo-Wschodniej podróżujących do Państwa Środka. My już takie rozwiązania stosujemy. Jestem przekonany, że również chińskie władze, bez uszczerbku dla wymogów bezpieczeństwa, mogłyby wprowadzić podobne ułatwienia — powiedział Duda. Jak mówił, Europa Środkowo-Wschodnia, w tym Polska – korzystając ze swojego położenia geograficznego - planuje wzmacniać swoją rolę w wymianie handlowej między Europą i Chinami.  Rozbudowujemy w tym celu swój potencjał transportowy i przeładunkowy. Nie zamierzamy być przy tym jedynie obszarem tranzytowym. Chcemy aktywnie zwiększać udział naszego kraju i regionu w globalnych łańcuchach dostaw — powiedział Duda. Prezydent wyraził również zadowolenie z faktu, że Chiny dostrzegają potencjał Europy Środkowo-Wschodniej i „są gotowe wspólnie z nami poszukiwać synergii naszego modelu rozwoju z własnymi inicjatywami oraz z unijnymi projektami wzmacniania połączeń Europa-Azja”.  Jest to rodzaj współpracy, na której wszyscy możemy wygrać — zaznaczył prezydent. Podkreślił również, że „Polska szanuje indywidualną ścieżkę poszczególnych państw, którą obierają w ramach formatu 17+1”. Prezydent podziękował gospodarzom wtorkowego spotkania, w tym prezydentowi Xi Jinpingowi, za stworzenie okazji do omówienia współpracy w ramach formatu 17+1, istotnej - jak mówił - „z punktu widzenia walki z pandemią Covid-19 oraz ożywienia naszych gospodarek”.  Jak słusznie pan zauważył w zaproszeniu na szczyt, najwyższy czas, aby podjąć wspólny wysiłek na rzecz odbudowy i rozwoju porządków społeczno-gospodarczych naszych państw — powiedział Duda. Prezydent wyraził również nadzieję, że już wkrótce „będziemy mogli wrócić do świata sprzed Covid-19, a więc bez ograniczeń w poruszaniu się, strachu przed infekcją, ze spotkaniami twarzą w twarz i z uściskiem dłoni”. Świata, który będzie bardziej solidarny zarówno na poziomie międzyludzkim, jak i międzynarodowym. Pozytywnych przykładów takiej solidarnej współpracy mogliśmy doświadczyć zwłaszcza w pierwszym okresie wybuchu pandemii, gdy zakupy wyposażenia medycznego z Chin pozwoliły ustabilizować sytuację epidemiczną — powiedział prezydent. Nam wszystkim życzę jak najszybszego pokonania pandemii Covid-19 oraz powrotu na ścieżkę trwałego i wysokiego wzrostu gospodarczego — powiedział Duda. Wyraził nadzieję, że na kolejnym szczycie w formie 17+1 możliwe będzie osobiste spotkanie się uczestników. wkt/PAP
Premier Morawiecki: "Program Czyste Powietrze powstał po to, by nasze dzieci mogły w przyszłości oddychać pełną piersią"^Notujemy ...^2021-02-09 11:11:16.079347+01:00^https://wpolityce.pl/polityka/538427-premier-morawiecki-czyste-powietrze-to-nasza-przyszlosc^Czyste powietrze to nasza przyszłość. Program „Czyste Powietrze” powstał po to, by nasze dzieci mogły w przyszłości oddychać pełną piersią w nowoczesnym, proekologicznym państwie - podkreślił premier Mateusz Morawiecki. Program Czyste Powietrze powstał po to, by nasze dzieci mogły w przyszłości oddychać pełną piersią w nowoczesnym, proekologicznym państwie  — napisał we wtorek Morawiecki na swoim profilu na Facebooku. Nowoczesne państwo to takie, które zapewnia obywatelom wysoką jakość życia w wielu obszarach. Czyste powietrze to nasza przyszłość. Dzięki realizacji programu pokazujemy, że możemy skutecznie współpracować ponad politycznymi podziałami. Dziękuję wszystkim samorządom, które angażują się w tę wspólną sprawę, po to, by nasze dzieci mogły żyć w bezpiecznym, proekologicznym państwie z nowoczesną gospodarką i w przyszłości oddychać pełną piersią  — dodał szef rządu.      Czyste Powietrze to zainaugurowany we wrześniu 2018 r. rządowy program, którego celem jest zmniejszenie emisji zanieczyszczeń powietrza z istniejących już jednorodzinnych budynków mieszkalnych oraz uniknięcie emisji z domów nowobudowanych. Realizacja programu zaplanowana jest na lata 2018-2029, a podpisywanie umów - do końca 2027 r. Obsługą programu zajmują się Wojewódzkie Fundusze Ochrony Środowiska i Gospodarki Wodnej, a jego wdrażanie usprawniają powstające we współpracy z samorządami lokalnymi gminne punkty Czystego Powietrza. Mieszkańcy mogą otrzymać w nich pomoc merytoryczną, w tym w wypełnieniu wniosku, a także złożyć wniosek do WFOŚiGW. Punkty obsługują pracownicy gminni, przekazujący następnie poprawne wnioski do wojewódzkich Funduszy. xyz/PAP/Facebook
To się porobiło! Sekielski punktuje działania PO: „To niezrozumiałe”. Arłukowicz próbuje ratować sytuację: Kaczyński chce nas podzielić^Zespół wPolityce.pl^2021-02-09 11:00:59.148071+01:00^https://wpolityce.pl/polityka/538424-to-sie-porobilo-sekielski-punktuje-po-co-na-to-arlukowicz^Temat sobotniej konferencji liderów Platformy Obywatelskiej, gdzie podnoszono postulat likwidacji TVP Info i abonamentu RTV, wciąż wywołuje falę komentarzy. Brak konkretnych propozycji programowych i zajęcia się tematami, którymi żyją Polacy musiał przelać czarę goryczy u wielu osób, w tym u Tomasza Sekielskiego, który w rozmowie z europosłem PO Bartoszem Arłukowiczem punktował działania, a raczej ich brak, ze strony największej partii opozycyjnej. CZYTAJ TAKŻE: — Rzecznik rządu celnie: PO skupia się wyłącznie na atakowaniu, zakazach i wskazywaniu wrogów. Nie mówi, co zrobi dla ludzi — Mazurek udzielił srogiej lekcji Kropiwnickiemu: PiS wyciągnął służbę zdrowia z finansowej zapaści, do której doprowadziły rządy PO — Czy to już obsesja? Trzaskowski dał popis w Radiu Zet: „TVP Info. Znowu TVP Info. To wszystkie pytania od TVP Info”. WIDEO Sekielski zaczął rozmowę z Arłukowiczem w programie Onet Rano od pytania o to, o czym rozmawiają dziś Polacy. Zdaniem Arłukowicza głównym tematem rozmów jest kwestia szczepień. Jednak Sekielski wszedł w zdanie Arłukowiczowi. To jest główny temat, natomiast Koalicja Obywatelska, z niezrozumiałych dla mnie powodów uznała, że najważniejszym dziś tematem, jaki zajmuje Polaków jest to, czy istnieje TVP Info, czy nie, czy trzeba je rozwiązać, czy płacić abonament. W szczycie pandemii, gdy Polacy martwią się o swoje zdrowie, kiedy służba zdrowia jest kompletnie niewydolna, wy, jako Koalicja Obywatelska, postanowiliście rozpocząć zbieranie podpisów pod obywatelską ustawą o likwidacji TVP Info i likwidacji abonamentu. Kompletnie niezrozumiałe. Kto wpadł na ten jakże genialny pomysł? – zapytał Arłukowicza Sekielski. W odpowiedzi polityk stwierdził, że „partie polityczne są od tego, żeby kreować rzeczywistość, do której dążą, uprawiając politykę”. W zeszłym tygodniu robiliśmy konferencję z Andrzejem Halickim, gdzie mówiliśmy o tym, że Polska odmówiła zakupu szczepionek, które trafiły do innych państw członkowskich, że to skandaliczna decyzja rządu. Partie polityczne są od tego, żeby nakreślić cały panel tego, co się dzieje w państwie polskim. Jeśli pan pyta o telewizję publiczną i czy powinna funkcjonować tak, jak dziś funkcjonuje, to jestem przekonany o tym, że większość Polaków uważa, że nie. TVP stała się miejscem propagandy, miejscem, z którego kłamstwo leje się dzień i noc, gdzie mówi się o tym, że winnym tego, że w Warszawie spadł śnieg jest Trzaskowski. Sobotnia konferencja mówiła o tym, że potrzebujemy dziś zgody na opozycji – stwierdził Arłukowicz. Tomasz Sekielski wyjaśnił europosłowi PO, że wcale nie chodzi mu o konferencję a o zbieranie podpisów. Dziennikarz dopytywał, czy Arłukowicz sądzi, że jest to najlepszy czas na przeprowadzanie takiej akcji. Na pewno TVP Info nie jest tematem rozmów przy śniadaniu, obiedzie i kolacji w polskich domach – ocenił. Arłukowicz brnął jednak dalej i opowiedział historię o tym, jak płacił abonament za swoją mamę i zastanawiał się, czy „zasadnym jest, aby jego mama płaciła 264 złote rocznie za to, żeby móc oglądać telewizję, w której słyszy kłamstwo i brak szacunku”. Zapłaciłem to, bo jestem człowiekiem, który przestrzega prawa i moja mama też taką osobą jest, ale uważam, że tak być nie powinno. Państwowa telewizja powinna być uczciwa – mówił polityk. Dopytywany o to, czy nie obawia się tego, że część wyborców powie, że politycy zajmują się „duperelami”, Arlukowicz stwierdził, ze każdy wyborca poszukuje „swojego punktu odniesienia”.  Czasem włączam tę telewizję i szybko wyłączam, bo nie jestem w stanie znieść steku kłamstwa. Są więc ludzie, którzy też chcieliby takich zmian. Jeśli jest partia, która to ogłasza, to tylko dobrze. Można udawać, że problemu nie ma, ale on jest. Oczywiście, najważniejszym problemem teraz są powolne szczepienia, ale to, że dzieją się rzeczy obok, jak aborcja, sądy, TVP, przesunięcia prokuratorów – mówił Arłukowicz. Sekielski, odnosząc się do poruszonej kwestii aborcji zarzucał politykom PO, że nic nie przedstawili w tej kwestii. Dodał, że zrozumiałby, gdyby podpisy były zbierane pod projektem ustawy dot. aborcji, bo to temat, który „bardzo podzielił opinię publiczną”.  Ale w tym temacie, który jest dla was trudny, nie zajęliście stanowiska i odkładacie na przyszłość. Mam wrażenie, że pomysł z TVP Info i zbieranie podpisów jest kompletnie nietrafionym tematem działalności partii opozycyjnej – mówił Sekielski. W odpowiedzi Arłukowicz stwierdził, że przy dzisiejszej sytuacji politycznej możliwe jest tylko zaostrzenie ustawy dot. aborcji, a cały temat Jarosław Kaczyński rzucił po to, żeby skłócić opozycję i uciąć dyskusję ws. walki rządu z pandemią koronawirusa. Przekonywał, że realna dyskusja i zmiany będą możliwe, kiedy „Jarosław Kaczyński zostanie odsunięty od władzy”. Sekielski zwrócił uwagę, że przy tej sytuacji w parlamencie nie przejdą także zmiany dot. TVP Info i abonamentu. Wyrok wydano w październiku. Ile miesięcy potrzebuje KO, żeby mieć wypracowane stanowisko w kwestii aborcji? – pytał Sekielski, na co Arłukowicz stwierdził, że jesienią 20 tys. ludzi dziennie zakażało się koronawirusem i opozycja była zajęta planowaniem walki z pandemią. Po czym zaczął dopytywać, kiedy różne grupy pacjentów będą mogły zaszczepić się na koronawirusa. Dziennikarz postawił politykowi proste pytanie: Czy Koalicja Obywatelska powinna poprzeć rozwiązanie, jakie zaproponowała Lewica, czyli depenalizację aborcji?’. Arłukowicz powiedział, że „jakiekolwiek zmiany idące w celu liberalizacji tej ustawy będą możliwe tylko wtedy, kiedy odsuniemy Jarosława Kaczyńskiego od władzy”. Jarosław Kaczyński powiedział kiedyś, że jest za tym, żeby rodziły się zniekształcone i uszkodzone płody po to, żeby je ochrzcić. On wprost powiedział, czego chce. Żeby to zmienić, musimy odsunąć go od władzy. Stąd propozycja koalicji 276, żeby kilku ludzi, los Polski, kobiet, przyszłość aborcji, in vitro, sądów, nas wszystkich zależy od tego, czy znajdzie się pięciu ludzi, którzy powiedzą „dość”. Ja obserwuję to, co dzieje się w Polsce. To wszystko przypomina mi teorię Gierasimowa. Jestem przekonany, że celem osoby, która w to gra jest to, żeby Polska stała się krajem uzależnionym i mówię to świadomie. (…) Jarosław Kaczyński chce nas pokłócić – oświadczył Arłukowicz. Dopytywany o to, czy jest zwolennikiem aborcji do 12 tygodnia ciąży, polityk PO powiedział, że „dziś kompromisu już nie ma, więc prawo można zaostrzyć, albo w sposób cywilizowany zliberalizować”.  Jeśli pyta mnie pan osobiście, czy jestem zwolennikiem liberalizacji, to odpowiadam, że tak, w sytuacji, w której się znaleźliśmy. Ale też wiem, że nie wolno doprowadzić do sytuacji, w której opozycja wejdzie w spór, który skończy się tym, że nie będziemy mogli razem wystąpić w wyborach. Moje osobiste zdanie jest dużo mniej ważne niż to, żeby cała opozycja zbudowała trzon programowy, by odsunąć PiS od władzy – przekonywał europoseł opozycji. wkt/Onet Rano
Terlecki o sytuacji w Porozumieniu: Ktoś, kto za naszymi plecami rozmawia z opozycją musi liczyć na znaczne obniżenie zaufania^Zespół wPolityce.pl^2021-02-09 10:55:46.119723+01:00^https://wpolityce.pl/polityka/538423-terlecki-o-sytuacji-w-porozumieniu-patrze-z-niepokojem^Szef klubu PiS, wicemarszałek Sejmu Ryszard Terlecki powiedział, że patrzy z niepokojem na sytuację w Porozumieniu. „Spotykanie się z opozycją obniża nasze zaufanie” - dodał. CZYTAJ TAKŻE: NASZ NEWS. Kulisy spotkania Bielan-Kaczyński: „To nie jest dobry czas, by się obrażać i stroić fochy. Jesteśmy dorosłymi ludźmi” Terlecki był we wtorek pytany o ocenę sytuacji w Porozumieniu.  Patrzę na to z pewnym niepokojem. Ktoś, kto za naszymi plecami rozmawia z opozycją musi liczyć na znaczne obniżenie zaufania. Mam nadzieję, że nie nastąpi eskalacja tego rodzaju działań, bo oznaczałoby (to) też koniec naszej pobłażliwości —powiedział. Portal wPolityce.pl jako pierwszy poinformował o spotkaniu, do którego miało dojść w styczniu pomiędzy liderem Porozumienia, wicepremierem Jarosławem Gowinem a byłym premierem Donaldem Tuskiem. CZYTAJ WIĘCEJ: UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera W piątek poinformowano, że decyzją krajowego sądu koleżeńskiego Adam Bielan oraz Kamil Bortniczuk zostali wykluczeni z Porozumienia z powodu wielokrotnego złamania statutu partii. Z kolei Bielan i część działaczy Porozumienia stoją na stanowisku, że wykluczenie to jest niezgodne właśnie ze statutem partii, a źródłem całej sprawy jest to, że kadencja Gowina jako szefa Porozumienia skończyła się trzy lata temu. Bielan twierdzi też, że w tej sytuacji - zgodnie ze statutem partii - obowiązki prezesa przejmuje szef Konwencji Krajowej Porozumienia, którym jest on. Większość parlamentarzystów partii Gowina udzieliło w oświadczeniu „pełnego poparcia Jarosławowi Gowinowi, jako wybranemu demokratycznie i bez głosów sprzeciwu prezesowi zarządu krajowego partii”. kk/PAP
Kolejna dostawa od Moderny opóźniona i mniejsza o 20 tys. Dworczyk: Nie analizowaliśmy zakupu rosyjskiej szczepionki Sputnik^Zespół wPolityce.pl^2021-02-09 10:51:15.473281+01:00^https://wpolityce.pl/polityka/538422-dworczyk-kolejna-dostawa-od-moderny-opozniona^Kolejna partia szczepionki Moderny jest opóźniona - przyjedzie 11 lutego i będzie mniejsza o 20 tys. - poinformował we wtorek szef KPRM, pełnomocnik rządu ds. programu szczepień Michał Dworczyk. CZYTAJ RÓWNIEŻ: RAPORT. Polska walczy z II falą koronawirusa. 4 029 nowych zakażeń. Zmarło 227 osób. W szpitalach przebywa 12 677 pacjentów Dworczyk został w TVP1 zapytany o doniesienia medialne, że kolejna partia szczepionki firmy Moderna nie dotrze do Polski, co może zakłócić program szczepień. Ostatnia dostawa Moderny, który miała dojechać do Polski 8 lutego dojdzie 11 lutego. Będzie niestety mniejsza o 20 tys. szczepionek tzn. będzie liczyła nie ok. 100 tys., a ok. 80 tys. dawek szczepionki firmy Moderna  — poinformował pełnomocnik rządu ds. programu szczepień. Przypomniał też, że poprzednia partia szczepionki firmy Moderna była opóźniona o tydzień. Niestety cały czas dostawy, terminy dostaw, wielkości dostaw, które realizują producenci, pozostawiają wiele do życzenia i rzeczywiście odbija się to na Narodowym Programie Szczepień, dlatego przykro nam oczywiście, że czy seniorzy, którzy muszą przekładać swoje szczepienia, czy punkty szczepień, które mają przez to zakłóconą swoją stabilną pracę, ponoszą tego konsekwencje, ale to nie są decyzje i to są konsekwencje działań producentów szczepionek  — podkreślał. Szef KPRM został zapytany, czemu dochodzi do takich opóźnień i zakłóceń w dostawach.  Nie jest to pierwsza sytuacja dlatego, że zarówno zmniejszenie dostaw, jak i opóźnienia miały miejsca zarówno w przypadku Moderny, jak i firmy Pfizer. Tak samo AstraZeneca zapowiedziała zmniejszenie o blisko 70 proc. dostaw w I kwartale, Moderna o 25 proc.  — powiedział. Dworczyk dodał, że „wpływ na to ma na pewno sposób w jaki zawarta została umowa przez Komisję Europejską z producentami”.  Wszystko wskazuje na to, że Komisja Europejska nie ma narzędzi, które skutecznie mogłyby wyegzekwować od producentów dostawy, które by przychodziły do krajów członkowskich zgodnie z terminażem, zgodnie z harmonogramem i zgodnie z tym, jak były zapowiedziane wielkości  — stwierdził. My na razie nie analizowaliśmy zakupu szczepionki Sputnik  — szef KPRM odpowiedział na pytanie o to, czy rząd rozważa zakup rosyjskiej szczepionki. Dodał, że rząd w tej chwili skupia się na tym, „żeby wymóc na Komisji Europejskiej rzetelne wywiązanie się z umów z producentami, które są już zakontraktowane”.  Przypomnę, że Polska ma zakontraktowane około 100 mln dawek szczepionki do końca roku; inne kraje UE również mają zakontraktowane bardzo duże wolumeny szczepionek  — dodał Dworczyk. Czas na to, aby Komisja Europejska wyegzekwowała od producentów dostawy, które będą odbywały się zgodnie z harmonogramem i wielkości pierwotniej zadeklarowanej przez producentów  — dodał. Obecnie szczepionki firm Pfizer/BioNTech, Moderna oraz Astra-Zeneca Polska otrzymuje w ramach kontraktów zawartych przez Komisję Europejską, podobnie jak inne państwa UE. CZYTAJ RÓWNIEŻ: — NASZ NEWS. Kulisy spotkania Bielan-Kaczyński: „To nie jest dobry czas, by się obrażać i stroić fochy. Jesteśmy dorosłymi ludźmi” — Spotkanie Kaczyński-Bielan. Rzecznik Porozumienia kąśliwie: „Ewidentnie został wezwany, by usłyszeć reprymendę” Szef KPRM został również zapytany, czy sytuacja w Porozumieniu nie odbije się na stabilności i spójności Zjednoczonej Prawicy.  Mam nadzieję, że te wszystkie napięcia, które obserwujemy od kilku dni, i problemy zostaną rozwiązane. W interesie wszystkich jest to, aby prawica była rzeczywiście zjednoczona i tak, jak przez ostatnie lata, żeby stabilnie mogła wprowadzać kolejne reformy  — powiedział. Polityk podkreślił także, że należy brać pod uwagę liczbę głosów, jeśli liczyć się z podejmowaniem przez Sejm decyzji.  Ale najważniejszy jest pewien fundament programowy  — podkreślił. Jestem przekonany, że Zjednoczona Prawica cały czas posiada ten wspólny fundament programowy, a w konsekwencji, że znajdziemy porozumienie i tak jak do tej pory bywało - z różnych zawirowań koalicyjnych wyjdziemy tylko wzmocnieni  — mówił Dworczyk. Pytany, czy premier Mateusz Morawiecki ma ciągle zaufanie do wicepremiera Jarosława Gowina, odpowiedział, że „premier ma zaufanie do wszystkich członków rządu, którzy wchodzą w skład Zjednoczonej Prawicy”.  Na tym polega funkcjonowanie Rady Ministrów, że współpracujemy, że mamy do siebie zaufanie, że działamy razem na co dzień  — zaznaczył. W rozmowie przytoczony został tekst z „Gazety Wyborczej”, według której zaufanie do Gowina miał stracić prezes PiS Jarosław Kaczyński, bo ponoć lider Porozumienia miał się w styczniu widzieć z byłym premierem Donaldem Tuskiem, co dla koalicji - jak to określił prowadzący - „jest dość kłopotliwe”. Szef KPRM przyznał, że takiej wiedzy nie ma. To, że napięcia w każdej koalicji, również w koalicji Zjednoczonej Prawicy, zdarzają się - jest oczywiście faktem i negowanie tego nie miałoby najmniejszego sensu, natomiast tak jak powiedziałem: istotne jest to, żebyśmy potrafili rozmawiać, żebyśmy potrafili wypracowywać rozwiązania  — podkreślił i dodał, że ma nadzieję, że będzie tak i tym razem. Dworczyk pytany, czy Jarosław Gowin jest w stanie przejść na „inną stronę mocy”, odpowiedział: „Nie sądzę, żeby Jarosław Gowin miał inne cele niż te, które wspólnie deklarujemy jako obóz Zjednoczonej Prawicy”.  Udało nam się dużo dobrych reform wprowadzić w Polsce i wierzę, że nadal jako Zjednoczona Prawica będziemy mogli kontynuować te działania  — podkreślał. Ponad 100 tys. nauczycieli zapisało się wczoraj na szczepienie, z grupy około 400 tys. nauczycieli, która jest w pierwszym okresie dopuszczona do szczepień  — poinformował również Michał Dworczyk. Zaznaczył, że jako pierwsza do szczepień dopuszczona zostanie grupa tych nauczycieli, którzy pracują stacjonarnie. Zapisy na szczepienia dla tej grupy zaczęły się w poniedziałek, a same szczepienia rozpocząć się mają w najbliższy piątek.  Mamy nadzieję, że ten proces, który rozpocznie się w najbliższy piątek, przebiegnie w sposób sprawny  — powiedział minister. Dworczyk dodał, że na szczepienie zapisało się również ok. 8 tys. pracowników żłobków, którzy wraz z pracownikami przedszkoli mogą już zapisywać się na szczepienia. Pytany, czy rząd pracuje nad powrotem uczniów do szkół, szef KPRM powiedział, że „to wszystko zależy od sytuacji epidemicznej”.  Ja jestem oszczędny, jeśli chodzi o takie prognozowanie. W najbliższych dniach na pewno do tego nie dojdzie  — zaznaczył.  Jak będzie dalej, to zależy od rozwoju pandemii, będziemy podejmowali oczywiście wysiłki na rzecz tego, żeby dzieci jak najszybciej wróciły do szkół  — zadeklarował minister. xyz/PAP
Europosłowie domagają się dymisji Borrella. Pod listem adresowanym do szefowej KE podpisali się m.in. Waszczykowski i Sikorski^Zespół wPolityce.pl^2021-02-09 10:30:17.519389+01:00^https://wpolityce.pl/polityka/538420-ponad-70-europoslow-domaga-sie-dymisji-borrella^Ponad 70 europosłów podpisało do tej pory apel o rezygnację Josepa Borrella ze stanowiska wysokiego przedstawiciela UE ds. zagranicznych. Zdaniem deputowanych Hiszpan podczas swojej niedawnej wizyty w Moskwie spowodował poważny uszczerbek na reputacji UE. CZYTAJ TAKŻE:  - NASZ WYWIAD. UE ma problem, a Borrell to jego element. Saryusz-Wolski: „Jest gdzieś granica takiej polityki, schizofrenii czy rozkroku” - Szczerski komentuje kompromitację Borrella: Wizyta szefa dyplomacji UE w Moskwie była fatalna. Oczywiste jest, że to Rosja ją rozegrała Jesteśmy bardzo zaniepokojeni upokarzającymi wydarzeniami podczas wizyty wysokiego przedstawiciela Josepa Borrella Fontellesa w Moskwie, które poważnie zaszkodziły reputacji Unii Europejskiej. Pan Borrell zdecydował się udać do Moskwy z własnej inicjatywy. Decyzja ta wskazywała na lekceważenie zbrodni reżimu (prezydenta Rosji Władimira) Putina na przeciwnikach politycznych i była niezgodna z polityką zagraniczną opartą na wartościach. Sytuację pogarsza fakt, że podczas swojej wizyty pan Borrell nie bronił interesów Unii Europejskiej —czytamy w liście, którego inicjatorem jest estoński europoseł Riho Terras i pod którym wciąż są zbierane podpisy. Wśród dotychczasowych sygnatariuszy są m.in. eurodeputowani z Polski: Anna Fotyga, Jacek Saryusz-Wolski, Radosław Sikorski, Witold Waszczykowski czy Bartosz Arłukowicz. Pismo jest adresowane do szefowej Komisji Europejskiej Ursuli von der Leyen, jednak na razie nie zostało jej przekazane. Zamiast stanowczo potępić aresztowanie (rosyjskiego opozycjonistę) pana (Aleksieja) Nawalnego i odwiedzić go w więzieniu, pan Borrell bezpodstawnie stwierdził, że nie ma mowy o sankcjach UE w związku z uwięzieniem pana Nawalnego. To stwierdzenie było błędne, ponieważ kilka państw członkowskich na najwyższym szczeblu wezwało do nałożenia sankcji. Borrell nie bronił interesów UE, gdy rosyjski minister spraw zagranicznych Siergiej Ławrow ostro skrytykował Unię Europejską i Stany Zjednoczone. Pan Ławrow powiedział nawet, że przywódcy UE zachowują się w sposób +nieracjonalny+ i +kulturowo arogancki+, oskarżając Rosję o próbę zamachu na Nawalnego. Zamiast przeciwstawić się Ławrowowi, Borrell zaatakował naszego głównego sojusznika, Stany Zjednoczone, z powodu Kuby —wylicza się w liście błędy szefa unijnej dyplomacji. Przypomina też, że Borrell nie wspomniał o toczonej przez Rosję wojnie na wschodniej Ukrainie, ale pochwalił rosyjską szczepionkę przeciw koronawirusowi, Sputnik V. Wszystko to, zdaniem posłów do Parlamentu Europejskiego, poważnie zaszkodziło reputacji UE i godności urzędu wysokiego przedstawiciela Unii ds. zagranicznych i polityki bezpieczeństwa. Uważamy, że przewodnicząca Komisji Europejskiej powinna podjąć działania, jeśli pan Borrell nie złoży rezygnacji z własnej inicjatywy —czytamy w konkluzji listu. Podczas poniedziałkowej konferencji prasowej w Brukseli rzecznik KE Eric Mamer zapewnił, że Borrell ma pełne poparcie Ursuli von der Leyen. Wysoki przedstawiciel ma złożyć we wtorek sprawozdanie ze swojej wizyty w Moskwie w Parlamencie Europejskim. kk/PAP
Mazurek udzielił srogiej lekcji Kropiwnickiemu: PiS wyciągnął służbę zdrowia z finansowej zapaści, do której doprowadziły rządy PO^Zespół wPolityce.pl^2021-02-09 10:17:13.531932+01:00^https://wpolityce.pl/polityka/538415-sroga-lekcja-kropiwnickiego-u-mazurka-ws-sluzby-zdrowia^„Co robi PiS? Tak realnie - wiem, że pan mnie zaraz nazwie PiS-owcem - tylko ja mam przed sobą te wykresy. Otóż PiS przejmuje kiedy jest 4,55 proc., a w 2019 - tym ostatnim przedcovidowym rokiem - jest 4,86 proc. Panie pośle, PiS wyprowadził służbę zdrowia - finansowo - z tej zapaści, do której doprowadziło ją 8 lat rządów Platformy Obywatelskiej” - mówił red. Robert Mazurek do Roberta Kropiwnickiego z PO, który przekonywał, że jego partia podniesie wydatki na służbę zdrowia po ewentualnym przejęciu władzy. CZYTAJ RÓWNIEŻ: — Czy to już obsesja? Trzaskowski dał popis w Radiu Zet: „TVP Info. Znowu TVP Info. To wszystkie pytania od TVP Info”. WIDEO Robert Kropiwnicki podczas rozmowy nie ukrywał, że liczy na to, że Jarosław Gowin zdecyduje się przejść na stronę opozycji. Uważam, że jest możliwe, że Jarosław Gowin opuści Zjednoczoną Prawicę i przejdzie na stronę opozycji. Wtedy, nie wiem, czy będzie członkiem Platformy, ale wyobrażam sobie, że będziemy współrządzić z Jarosławem Gowinem. Taki scenariusz jest możliwy. Każdego, kto opuści złą ekipę Zjednoczonej Prawicy i pokłóconej prawicy, jak najbardziej tak [red. zostanie przywitany z otwartymi ramionami], bo uważam, że ta ekipa bardzo szkodzi Polsce. Każdy, kto opuści ten obóz rządzący, będzie przywitany w naszym środowisku — mówił. Gowin jest jednym z niewielu gości, który potrafi podjąć właściwą decyzję ryzykując bardzo dużo — komplementował wicepremiera. Oczywiste jest, że jeżeli ktoś kandyduje z jednej listy, a przechodzi do innego obozu, to jest sprzeniewierzenie się woli wyborców. Kiedy doprowadza się do sytuacji wyborczej, to wtedy referendum [red. ws. odwołania posła] już nie ma sensu. Ruch Kałuży był zdradą wyborców, ale uważam, że jeżeli Gowin przejdzie na stronę opozycji będą szybko wybory. Ten spór trzeba rozstrzygnąć drogą wyborów — odpowiedział, dopytywany o ewentualny transfer Gowina i krytykę jaka spadła na radnego Kałużę, który po wyborach samorządowych, w których startował z list opozycji, podjął współpracę z Prawem i Sprawiedliwością. Kropiwnicki, nawiązując do ostatniej konwencji PO, stwierdził, że: W niedługim czasie każde dziecko będzie mogło dostać tablet od premiera Borysa Budki. Nie potrafił jednak odpowiedzieć na pytanie o to, jaki byłby koszt takiej akcji. Nie znam tej kwoty  — powiedział.  To jest naprawdę standard już dzisiaj. Tablety nie są drogie. To jest rzecz, której każde dziecko może używać — przekonywał. Poseł PO został również zapytany o propozycję Platformy dotyczącą finansowania służby zdrowia. Chcecie również pomóc zdrowiu, służbie zdrowia. I tutaj wie pan, ja sprawdziłem, jak pomagacie służbie zdrowia. Chcecie, żeby już od następnego roku, jak Platforma przejmie władzę, było 6 proc. na służbę zdrowia, tak? — pytał Robert Mazurek. Tak, tak. Uważamy, że to jest absolutna konieczność. Dzisiaj mamy niespełna 5 proc. Jesteśmy, jeśli chodzi o wydatki na szarym końcu Europy — odpowiedział Kropiwnicki. A wiem pan kto do tego doprowadził? PiS, prawda? To ja panu pokaże to na wykresie. Jak Platforma Obywatelska przejmowała władzę, to jeszcze stary budżet na rok 2008, wasz pierwszy budżet, to było 4,73 proc. na służbę zdrowia. I teraz, co roku, byliście w tym bardzo konsekwentni, muszę to przyznać, z jednym wyjątkiem, co roku leciało to w dół. Doszliście w 2015 r. do poziomu 4,46 proc. A i to tylko dlatego, że tam było minimalne podwyższenie, bo to rok wyborczy, więc trzeba było dać drobne podwyżki. Co robi PiS? Tak realnie - wiem, że pan mnie zaraz nazwie PiS-owcem - tylko ja mam przed sobą te wykresy. Otóż PiS przejmuje kiedy jest 4,55 proc., a w 2019 - tym ostatnim przedcovidowym rokiem - jest 4,86 proc. Panie pośle, PiS wyprowadził służbę zdrowia - finansowo - z tej zapaści, do której doprowadziło ją 8 lat rządów Platformy Obywatelskiej — przypomniał prowadzący rozmowę. Szpitale powiatowe są zadłużone na 14 mld zł. To jest naprawdę ogromny dług — próbował odpowiadać poseł PO. W powiatach rządzi nie kto inny, jak Platforma Obywatelska z PSL-em — podsumował Mazurek.
Czy to już obsesja? Trzaskowski dał popis w Radiu Zet: "TVP Info. Znowu TVP Info. To wszystkie pytania od TVP Info". WIDEO^Tego jeszcze nie grali^2021-02-09 10:05:36.233096+01:00^https://wpolityce.pl/polityka/538410-obsesja-trzaskowskiego-to-wszystkie-pytania-od-tvp-info^Czy to już obsesja? Rafał Trzaskowski najwidoczniej uważa, że za każdym trudnym pytaniem kryje się TVP Info. Nawet w Radiu Zet. CZYTAJ RÓWNIEŻ: To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy Wojna Platformy Obywatelskiej z TVP Info ma już długie tradycje. Rozbudziła się na nowo za sprawą sobotniej konferencji, na której wiceszef partii Rafał Trzaskowski zapowiedział zbiórkę podpisów pod obywatelskim projektem dot. likwidacji tej stacji. Czy to już obsesja? Najwidoczniej, skoro w każdym trudnym pytaniu prezydent Warszawy doszukuje się właśnie śladów TVP Info… Nawet gdy padają w Radiu Zet. Beata Lubecka w internetowej części rozmowy z Rafałem Trzaskowskim odczytywała (zgodnie z tradycją porannej audycji) pytania od internautów. Jedno z nich dotyczyło Skry. Na to pytanie wielokrotnie odpowiadałem tutaj w Radiu Zet. Bo mam takie wrażenie, że za każdym razem dostaję te same pytania, od  tych samych słuchaczy — odpowiadał Trzaskowski, dodając ironiczny ton. Gdy padło kolejne pytanie o transfery posłów, wiceszef Platformy zaczął w kółko powtarzać: TVP Info. Znowu TVP Info. Znowu pytanie od TVP Info, bo TVP Info… Pani redaktor, to wszystkie pytania od TVP Info. Nawet dziennikarka Radia Zet nie powstrzymała śmiechu. Nie, nie od TVP Info… Nie… Gdzie tu logika? Wszędzie pan widzi TVP Info, panie prezydencie?
Wiceminister sprawiedliwości reaguje ws. skandalicznego obrazu "Matka Boska Kermitowska": "Złożyłem zawiadomienie do prokuratury"^Zespół wPolityce.pl^2021-02-09 09:23:19.415148+01:00^https://wpolityce.pl/polityka/538408-jest-zawiadomienie-ws-obrazu-matka-boska-kermitowska^Wiceminister sprawiedliwości Marcin Romanowski poinformował o złożeniu do prokuratury zawiadomienia o możliwości popełnienia przestępstwa obrazy uczuć religijnych. Zawiadomienie dotyczy wystawienia na licytację, z której środki będą przekazane na Wielką Orkiestrę Świątecznej Pomocy skandalicznego obrazu „Matka Boska Kermitowska”. CZYTAJ WIĘCEJ: —Gdzie są granice? Skandaliczna aukcja na WOŚP! Na licytację wystawiono obraz „Matka Boska Kermitowska” — Gdzie są granice samouwielbienia? Owsiak: „Gdyby można było kupić szczepionki, pewnie zaszczepilibyśmy już wszystkich Polaków” — TYLKO U NAS. WOŚP gra z SK. Andruszkiewicz: „Nie można być za życiem i przeciwko życiu jednocześnie. Tutaj coś jest nie tak” Obraz „Matka Boska Kermitowska” można było wylicytować na portalu Allegro. Na obrazie przedstawiono Matkę Boską, która trzyma w bohatera kreskówki „Muppet Show” – żabę Kermita. Aukcja została opatrzona informacją, że jest zorganizowana w ramach 29. finału WOŚP.
NASZ WYWIAD. Premier Mateusz Morawiecki: Wytrzymajmy jeszcze trochę. Za kilka tygodni, może parę miesięcy, powinno być lepiej^"Sieci" - Największy konserwatywny tygodnik w Polsce^2021-02-09 09:18:47.569474+01:00^https://wpolityce.pl/polityka/538186-nasz-wywiad-premier-morawiecki-wytrzymajmy-jeszcze-troche^Epidemia nauczyła mnie ostrożności w prognozowaniu, ale mam ogromną nadzieję i pewne przesłanki, żeby sądzić, iż jesteśmy bliżej końca - mówi premier Mateusz Morawiecki w rozmowie z Michałem Karnowskim na antenie telewizji wPolsce.pl Na jakim etapie walki z epidemią i jej skutkami jesteśmy? Jak daleko do końca? Jak pan premier to widzi, mając przecież więcej danych niż większość z nas? Mateusz Morawiecki: Mam ogromną nadzieję i pewne przesłanki, żeby sądzić, iż jesteśmy bliżej końca, w szczególności dzięki programowi szczepień. Tutaj jesteśmy uzależnieni od tempa dostaw dawek, ale to, co było do zrobienia z naszej strony, jest gotowe. Przygotowaliśmy mechanizm, który pozwala szczepić kilkaset tysięcy osób dziennie. Dziennie? Tak, dziennie. Mamy 6 tys. punktów szczepień,… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Spotkanie Kaczyński-Bielan. Rzecznik Porozumienia kąśliwie: "Ewidentnie został wezwany, by usłyszeć reprymendę"^Zespół wPolityce.pl^2021-02-09 08:37:04.542608+01:00^https://wpolityce.pl/polityka/538404-rzecznik-porozumienia-probuje-wbic-szpile-bielanowi^Adam Bielan został wezwany w poniedziałek do prezesa PiS Jarosława Kaczyńskiego by usłyszeć reprymendę - oceniła we wtorek w TOK FM rzeczniczka Porozumienia Magdalena Sroka. CZYTAJ RÓWNIEŻ: NASZ NEWS. Kulisy spotkania Bielan-Kaczyński: „To nie jest dobry czas, by się obrażać i stroić fochy. Jesteśmy dorosłymi ludźmi” CZYTAJ TAKŻE: NASZ NEWS. Trwa spotkanie Adama Bielana z prezesem Jarosławem Kaczyńskim. Najważniejszym tematem sytuacja w Porozumieniu CZYTAJ WIĘCEJ: Wicerzecznik PiS: Zawsze na posiedzenia Rady Koalicji Zjednoczonej Prawicy zapraszany był Jarosław Gowin. To się nie zmieni Europoseł Bielan, który w poniedziałek rozmawiał z prezesem PiS w siedzibie partii w Warszawie powiedział później, że rozmowa dotyczyła bieżącej sytuacji w Porozumieniu oraz koalicji rządzącej. Dodał, że zadeklarował w „imieniu władz Porozumienia” poparcie dla Zjednoczonej Prawicy oraz programu „Nowy Polski Ład”. Zapytana o to spotkanie rzeczniczka Porozumienia stwierdziła, że Bielan został na nie wezwany, by usłyszeć reprymendę i teraz „się uspokoi”.  Ewidentnie został wezwany, by usłyszeć reprymendę — powiedziała. Dodała, że w tej chwili powinniśmy rozmawiać o epidemii, a nie o „nieporozumieniu w Porozumieniu”. Wyraziła też przekonanie, że prezes PiS widzi także, że „takie zachowanie jest skrajnie nieodpowiedzialne”. Natomiast w kontekście ewentualnego przejścia do PiS Bielana i innych działaczy, którzy zostali wydaleni z Porozumienia stwierdziła, że „to nie będzie transfer, ponieważ zostali oni wydaleni”.  Nikt nie będzie też za bardzo smucił się po takiej stracie — dodała. Wyraziła też wątpliwość, czy przyjęcie Bielana do PiS będzie możliwe.  W 2007 roku on podobnie dymił w PiS(…) Myślę, że po wczorajszej rozmowie Adam Bielan raczej nie będzie miał powrotu do Prawa i Sprawiedliwości — oceniła. Na pytanie, czy potwierdza informacje portalu Onet.pl, że do Porozumienia chce dołączyć jeden z obecnych posłów PiS odpowiedziała, że nie ma upoważnienia do rozmawiania o transferach. Portal napisał, że „w najbliższych dniach szeregi Porozumienia może zasilić jeden z posłów należących do Prawa i Sprawiedliwości”. Zgodnie z umową koalicyjną posłowie między ugrupowaniami koalicyjnymi nie przechodzą do drugiego ugrupowania koalicyjnego. Takie transfery nie są możliwe — skomentowała rzeczniczka Porozumienia. Poza tym stwierdziła, że „podkradanie sobie członków” byłoby nieprzyzwoite. CZYTAJ TAKŻE: Bielan: Dlaczego mam odchodzić? To jest moja partia. Trzeba uporządkować sprawy formalne, abyśmy nie byli pośmiewiskiem W Porozumieniu toczy się spór ws. kierownictwa partii. Bielan uważa, że zarząd partii, rozszerzony w październiku 2020 r. na wniosek prezesa Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. Bielan uważa też, że od 4 lutego w wyniku decyzji sądu koleżeńskiego, jako przewodniczący Konwencji Krajowej Porozumienia przejął obowiązki prezesa partii. W ubiegły piątek - jak przekazał PAP wicerzecznik Porozumienia Jan Strzeżek - decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienie, a powodem było wielokrotne łamanie statutu partii. kpc/PAP
Chce przejąć władzę w PO? Trzaskowski zapewnia Budkę o lojalności: "Mamy szefa i ja go wspieram. To nieuprawnione pytania"^Zespół wPolityce.pl^2021-02-09 08:22:22.373633+01:00^https://wpolityce.pl/polityka/538401-trzaskowski-chce-przejac-wladze-w-po-padla-odpowiedz^Takie pytania są całkowicie nieuprawnione. Mamy przewodniczącego, cieszy się poparciem w partii. Ja zajmuję się Warszawą, tworzę ruch Wspólna Polska — powiedział w Radiu Zet Rafał Trzaskowski, pytany czy zamierza przejąć władzę w Platformie Obywatelskiej. CZYTAJ TAKŻE: Ciekawa uwaga Sawickiego: Zrobili show. Trzaskowski prawdopodobnie przygotowuje się do przejęcia Platformy Obywatelskiej Mamy szefa - Borys Budka, ja go wspieram i widać to był w sobotę — odparł Trzaskowski. Takie pytania są całkowicie nieuprawnione — dodał. Mamy przewodniczącego, cieszy się poparciem w partii. Ja zajmuję się Warszawą, tworzę ruch Wspólna Polska, która ma zagospodarować energię ludzi, którzy nie chcą się angażować w partie polityczne i jestem aktywny w PO, i w koalicji  — mówił dalej. Czy będzie kandydował ponownie na prezydenta Warszawy? Wszystko na to wskazuje — odpowiedział Trzaskowski, który - jak widać - większość swoich sił angażuje w politykę krajową. Padło też pytanie, czy uważa Budkę za lepszego niż Schetyna. Ja jestem przekonany, że tak, bo tak głosowałem. Jest przede wszystkim lepszy jeśli chodzi o sposób komunikacji, to było widać w ostatnią sobotę — mówił wiceszef PO. Trzaskowski bronił sobotniej konferencji i pomysłu „Koalicji 276”. To był plan na najbliższe miesiąca i lata (…). To jest plan, który miał pobudzić całą opozycję do działania (…) Tylko razem, kiedy jako opozycja pójdziemy razem do wyborów, mamy szansę mieć 276 głosów i mieć taką siłę, aby obalić ewentualne weto prezydenta. Przesłaliśmy to innym partiom, to chyba najlepszy scenariusz — stwierdził. Trzaskowski próbował bronić się przed krytyką ze strony reszty opozycji. Na pewno nie będę się bawił w małe złośliwości tych, którzy są uzależnieni od Twittera  — odniósł się do wypowiedzi Szymona Hołowni.  To nie PO proponuje. Zrobiliśmy badania, przesłaliśmy je i zaczynamy dyskusję na ten temat — dodał. To nie ma być tak, że tylko my zapraszamy do tańca. My dokonaliśmy jasnej, dogłębnej analizy, z której wynika, że jeżeli pokonać PiS, móc odrzucić weto prezydenta, zmieniać Polskę na lepsze, to musimy mieć 276 osób — mówił. Oczekiwałbym dojrzałej reakcji i rozmów. Naszym przyjaciołom z opozycji wielokrotnie mówiliśmy na temat jednej listy. Dziś pokazaliśmy bardzo konkretnie jak to zrobić. Jeżeli ktoś chce krytykować, to powinien po prostu pokazać lepszy plan. My na pewno posłuchamy — powiedział. olnk/Radio Zet
Hołownia i jego perspektywy. "W zawładnięciu lewicującymi umysłami przeszkadzają mu kaznodziejskie występy z niedalekiej przeszłości"^"Sieci" - Największy konserwatywny tygodnik w Polsce^2021-02-09 07:48:07.417643+01:00^https://wpolityce.pl/polityka/538214-holownia-i-jego-perspektywy-sukces-zalezy-od-po^Szykuje się ostre starcie w opozycji, która – zanim „ostatecznie rozprawi się z PiS” – musi ustalić, kto jest jej liderem. Z dzisiejszych badań wynika, że stronie antyrządowej mógłby przewodzić Szymon Hołownia, ale w zawładnięciu lewicującymi umysłami przeszkadzają mu kaznodziejskie występy z niedalekiej przeszłości. Reakcja Szymona Hołowni na ubiegłotygodniowy artykuł w tygodniku „Sieci” była przesadna, co może oznaczać, że przypominając jego wypowiedzi antyaborcyjne, kaznodziejskie nauczania o dążeniu do Chrystusa oraz zachwalanie czystości przedmałżeńskiej, weszliśmy w paradę jego obecnej krucjacie na lewo. Podczas jednej z codziennych porannych pogadanek w internecie dał upust wściekłości, żalił się, że zrobiliśmy z nim „propagandową” okładkę, „szmatławą i plugawą”, że „wytrysnęło… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Aktywny dzień na polu dyplomacji. Rozpoczął się IX Szczyt Przywódców Europy Środkowo-Wschodniej i Chin z udziałem prezydenta Dudy^Zespół wPolityce.pl^2021-02-09 07:35:10.516802+01:00^https://wpolityce.pl/polityka/538399-prezydent-na-szczycie-171-i-spotkaniu-liderow-v4^We wtorek ok. godz. 9 rozpoczął się IX Szczyt Przywódców Europy Środkowo-Wschodniej z udziałem prezydenta Andrzeja Dudy - poinformował PAP prezydencki minister Krzysztof Szczerski. Ze względu na pandemię szczyt odbywa się w formie wirtualnej. Tego dnia w prezydenckiej rezydencji w Juracie rozpocznie się też szczyt prezydentów Grupy Wyszehradzkiej, inaugurujący obchody 30-lecia Grupy. CZYTAJ RÓWNIEŻ: Prezydent weźmie udział w szczycie Chiny – Europa Środkowo-Wschodnia. Szczerski: „Liczymy na otwarcie rynków chińskich” CZYTAJ TAKŻE: Spotkanie prezydentów Polski, Słowacji, Czech i Węgier w Juracie zainauguruje obchody 40-lecia V4. Trzy robocze sesje rozmów Ze względu na pandemię koronawirusa planowany na ubiegły rok IX Szczyt Przywódców Europy Środkowowschodniej i Chin tzw. „szczyt 17+1”, został przesunięty na 2021 rok. Spotkanie odbędzie się w formie wirtualnej. Prezydent będzie miał wystąpienie na szczycie we wtorek przed południem polskiego czasu. Prezydent Andrzej Duda weźmie udział w szczycie Europa Środkowowschodnia-Chiny na zaproszenie prezydenta Xi Jinpinga. Będzie to drugi raz, gdy prezydent Duda będzie brał udział w spotkaniu w tym formacie, pierwszy raz uczestniczył w nim w 2015 roku — powiedział PAP prezydencki minister Krzysztof Szczerski. Według Szczerskiego prezydent w swoim wystąpieniu skupi się na potrzebie pragmatycznej współpracy z Chinami, szczególnie w kontekście przezwyciężania skutków gospodarczych pandemii koronawirusa. Jak dodał, w tej sytuacji potrzebne jest otwarcie na wymianę handlową w celu ożywienia dotkniętych kryzysem gospodarek. Prezydent bardzo wyraźnie podkreśli, że liczymy na otwarcie rynków chińskich także dla eksportu z Polski, w tym także na eksport produktów rolnych. Mamy nadzieję, że w najbliższym czasie nastąpi tutaj wyraźny postęp i bariery w wymianie handlowej będą przez stronę chińską sukcesywnie znoszone — powiedział Szczerski. Jak dodał, według prezydenta „każde z państwo, w tym Polska, ma prawo do indywidulanej ścieżki realizowania swoich celów gospodarczych w relacji z Chinami i ustanawiania warunków niezbędnych do tego”.
Kto nie radzi sobie ze śniegiem? Trzaskowski chciał się odgryźć TVP Info. Padła celna riposta: "Zajrzyj lepiej na Belwederską"^Zespół wPolityce.pl^2021-02-09 07:21:07.379051+01:00^https://wpolityce.pl/polityka/538398-trzaskowski-chcial-sie-odgryzc-tvp-info-padla-celna-riposta^Czyżby puściły już nerwy? Rafał Trzaskowski i jego rzecznik Karolina Gałecka próbowali odgryźć się TVP Info za przypominanie o nieodśnieżonych ulicach Warszawy. Ze strony twitterowiczów padła mocna śnieżna riposta! CZYTAJ RÓWNIEŻ: Zima zaskoczyła Trzaskowskiego. Prezydent stolicy urządza więc pokazówkę na tle pługoposypywarek: Pracujemy od rana. WIDEO CZYTAJ TAKŻE: Gruba warstwa śniegu na ulicach stolicy. Trzaskowski się tłumaczy, internauci odpowiadają. „Nawet nie odśnieżyliście spod Ratusza”. KOMENTARZE Oto i kolejny przykład standardowej manipulacji TVP Info – Trzaskowski nie radzi sobie ze śniegiem, a na obrazku nieodśnieżona droga… podległa rządowi. Brawo. Naprawdę, więcej dobrego będzie, jak zaapelujecie do kierowców o ostrożność, serio. Tymczasem my pracujemy dalej — napisał włodarz stolicy na Twitterze. Odpowiedział w ten sposób na „pasek” w TVP Info pt. „Trzaskowski nie radzi sobie ze śniegiem”.
Niedzielski: Odmrażamy, ale z duszą na ramieniu. Będę rekomendował powrót do większych ograniczeń, jeśli przekroczymy 10 tys. zakażeń^Zespół wPolityce.pl^2021-02-09 06:55:15.672580+01:00^https://wpolityce.pl/polityka/538395-minister-niedzielski-odmrazamy-ale-z-dusza-na-ramieniu^System ochrony zdrowia nie podoła liczbie powyżej 30 tys. zakażeń dziennie. Będę rekomendował powrót do większych ograniczeń, jeśli przekroczymy 10 tys. zakażeń – zapowiada minister zdrowia Adam Niedzielski w opublikowanej we wtorek rozmowie z „Dziennikiem Gazetą Prawną”. CZYTAJ RÓWNIEŻ: Rząd luzuje obostrzenia! Od 12 lutego otwarte m.in. hotele, kina, teatry i stoki. Premier Morawiecki: „Musimy postępować bardzo ostrożnie” CZYTAJ TAKŻE: RAPORT. Polska walczy z II falą koronawirusa. 2431 nowych zakażeń. Zmarło 45 osób. W szpitalach przebywa 12 559 pacjentów Przy odmrażaniu gospodarki mamy duszę na ramieniu. Jesteśmy jednak w lepszej sytuacji niż w ubiegłym roku, bo mamy chociażby szpitale tymczasowe. Gdyby udało się je stworzyć wcześniej, to uniknęlibyśmy pewnie wielu problematycznych sytuacji. Dziś opozycja je atakuje, ale to realne zwiększenie bazy łóżkowej, która może być wykorzystana w gorszym momencie i w ten sposób odciążać placówki, które będą przyjmować najciężej chorych. To nasza realna polisa na trzecią falę i dlatego ich nie zamykamy, tylko utrzymujemy w stanie gotowości — powiedział minister Niedzielski w rozmowie z dziennikiem. Pytany, „skąd taka duża liczba zgonów w porównaniu z niezłymi statystykami zachorowań”, szef resortu zdrowia przyznał, że „z pewnością jest to anomalia”. Część osób wcześniej próbowało tłumaczyć, że wykonujemy za mało testów, stąd taka dysproporcja. Jednak od dłuższego czasu robimy stale 45–50 tys. badań dziennie, a mieliśmy też ponad 60 tys. W ostatnich tygodniach testy wyjaśniają dużo więcej niż nadwyżka zgonów. Obecna liczba zmarłych może być jeszcze pewnym pokłosiem okresu świąteczno-noworocznego. Musimy tu wziąć pod uwagę okres inkubacji, leczenie w domu, następnie w szpitalu — powiedział. Pytany, czy patrząc na strukturę zgonów, widać zmieniającą się tendencję, minister odpowiedział, że zmarli to przede wszystkim osoby z chorobami współistniejącymi i seniorzy.  Dlatego szczepimy ich w pierwszej kolejności. Będziemy też rozwijać Domową Opiekę Medyczną, będziemy wysyłać pulsoksymetry do każdego chorego — zaznaczył w rozmowie z „DGP” Adam Niedzielski.  kpc/PAP
Siewcy społecznego rozczarowania. "O co chodzi wiecznie niezadowolonej elicie, patrzącej z wyższością na głosujący na PiS?"^Marzena Nykiel^2021-02-08 22:53:53.783675+01:00^https://wpolityce.pl/polityka/538272-siewcy-spolecznego-rozczarowania-o-co-im-chodzi^Ruszyła nowa fala celebryckich deklaracji o opuszczeniu „tenkraju”. Bo reżim, bo duszno, bo nie da się wytrzymać. Wiele już było tych gróźb o wyjeździe. Skończyło się na gadaniu. Bo może wcale nie o czyny tu chodzi, a jedynie o ferment, o podsycanie atmosfery, o utrzymywanie opinii publicznej w odpowiedniej temperaturze i strachu? Maciej Stuhr kolejny raz zapłakał nad swoim losem. Zastanawiam się nad tym, na ile mamy jeszcze siły, czy nam się jeszcze chce walczyć o ten kraj. Jeśli mam szczerze odpowiedzieć, jaka była moja pierwsza myśl [po publikacji wyroku Trybunału Konstytucyjnego w sprawie aborcji – przyp. red.], to była ona taka: czy mnie się jeszcze w ogóle chce być patriotą? Czy mam w sobie wystarczająco dużo determinacji, by toczyć bój o sprawy, o które w mojej opinii walczyć trzeba? Czy zostawić to innym? Bo ileż można się kopać z koniem?… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Ciekawa uwaga Sawickiego: Zrobili show. Trzaskowski prawdopodobnie przygotowuje się do przejęcia Platformy Obywatelskiej^Zespół wPolityce.pl^2021-02-08 22:52:40.534018+01:00^https://wpolityce.pl/polityka/538388-sawicki-trzaskowski-przygotowuje-sie-do-przejecia-po^Borys Budka i Rafał Trzaskowski zrobili show. Był to event polityczny, podczas którego obecny prezydent Warszawy pokazał się jako sprawniejszy od obecnego lidera Platformy Obywatelskiej - powiedział Marek Sawicki z PSL-Koalicji Polskiej na antenie Polskiego Radia 24. Zdaniem ludowca to Donald Tusk dał hasło i zgodę, by PO uległa przeformowaniu, a odejście Joanny Muchy do ugrupowania Hołowni to początek pewnego ruchu. CZYTAJ RÓWNIEŻ: TYLKO U NAS. Prof. Chwedoruk: PO nie pokazała, czym chce się odróżnić od ruchu Hołowni. Kwestia KRS czy TK nie porwie nowych wyborców CZYTAJ TAKŻE: NASZ WYWIAD. Bartoszewski: „PO nie traktuje innych partii jako partnerów, tylko jako przystawki, które można zmarginalizować” W sobotę na konferencji pod hasłem „Czas na zmiany” przewodniczący PO Borys Budka i prezydent Warszawy Rafał Trzaskowski zaprezentowali pomysł sformowania „Koalicji 276” – tylu posłów i posłanek trzeba, by odrzucić w Sejmie weto prezydenta. „Koalicja 276” miałaby być platformą współpracy opozycyjnych: KO, Polski 2050, Lewicy i PSL. Budka zapowiedział m.in. powołanie na nowo TK i KRS, wprowadzenie Centralnego Rejestru Jawności, powołanie niezależnego prokuratora generalnego i specjalnego prokuratora śledczego, by rozliczać afery. Trzaskowski zapowiedział zwiększenie nakładów na służbę zdrowia, a także zbiórkę podpisów pod obywatelskim projektem dot. likwidacji TVP Info i abonamentu RTV. Zaproponował likwidację Funduszu Kościelnego i zastąpienie go odpisem podatkowym. Przedstawiciele Lewicy wyrazili zaskoczenie użyciem logo ich ugrupowania na imprezie PO. Sobotnie wydarzenie Platformy skomentował w ciekawy sposób poseł PSL Marek Sawicki. Zrobili show, podczas którego dobrze zaprezentował się Rafał Trzaskowski. Ma być alternatywą dla wyborców liberalno-lewicowych. Prezydent stolicy, który nie ma czasu na tworzenie ruchu Nowej Solidarności, prawdopodobnie przygotowuje się do przejęcia PO — mówił na antenie Polskiego Radia 24. W związku z tym trzeba było zrobić event polityczny, podczas którego pokazał się jako sprawniejszy od Borysa Budki  — stwierdził. Sawicki zwrócił uwagę na Donalda Tuska. Co przewiduje poseł PSL? Uważam, że to Donald Tusk dał hasło i sygnał, i zgodę na to, żeby PO się przeformowała i widać wyraźnie, że odejście Muchy do Hołowni to jest dopiero początek pewnego ruchu — ocenił. CZYTAJ WIĘCEJ: Mucha bezlitośnie uderza w PO: Znam tę partię od środka, nie wygra żadnych wyborów. Oczekuje, że ktoś wygraną przyniesie na tacy Ale też jasno trzeba powiedzieć, że w momencie, w którym pojawi się nowy projekt dotyczący kwestii aborcyjnych, konserwatyści w PO też nie pozostaną. Spodziewam się, że w najbliższym czasie mogą pojawić się 3-4 Platformy Obywatelskie, ale jak się będą nazywały, tego jeszcze nie wiem — komentował ludowiec. Trzeba przyznać, że to ciekawe spostrzeżenie. Kto wie? W polityce wiele może się wydarzyć. CZYTAJ TAKŻE: Już nawet się nie kryją! Grupiński: PO jest na drodze, by przyjąć stanowisko, że aborcja powinna być legalna do 12 tygodnia ciąży kpc/PR24/PAP
Absurd! "Zieloni" promują "równościowy język": „Grupa pocztarek”; Sylwia Spurek jest zachwycona: "Feminatywy nie bolą"^Tak się bawi opozycja^2021-02-08 21:48:58.404973+01:00^https://wpolityce.pl/polityka/538289-zieloni-promuja-rownosciowy-jezyk-spurek-zachwycona^Partia „Zieloni” chwali się na swoim Twitterze, że jest wrażliwa na kwestie równości kobiet i mężczyzn - w tym na język. Promuje zatem „równościowy język”. „Grupa pocztarek”; „chirurżka”; „gościni”; „ministra” - to kilka propozycji wprowadzania równości językowej, zaprezentowanych przez „Zielonych”. Sylwia Spurek jest zachwycona. Jesteśmy wrażliwi i wrażliwe na kwestie równości kobiet i mężczyzn. W statucie Partii Zieloni znajdziecie przepisy, zapewniające parytet płci we wszystkich organach partii. Mamy przewodniczącą i przewodniczącego. Uważamy, że ważnym elementem budowania tej równości jest język — napisano na Twitterze partii „Zieloni”, podając przy okazji kilka przykładów zmiany języka.
Szanowne Panie, drodzy Panowie, polityczki i politycy, osoby publiczne - sprawa jest prosta: nie wyjeżdżamy, siedzimy w domach^Michał Karnowski^2021-02-08 21:42:36.788447+01:00^https://wpolityce.pl/polityka/538378-sprawa-jest-prosta-nie-wyjezdzamy-siedzimy-w-domach^Ma rację pani poseł Jadwiga Emilewicz, gdy wskazuje iż choć prawa nie złamała, to „niewłaściwie odczytała nastroje” i „na chwilę straciła słuch społeczny”. Prawdę mówi także pani sędzia TK prof. Krystyna Pawłowicz, gdy przytacza szczegóły świadczące o legalności jej pobytu w hotelu będącym jednocześnie ośrodkiem leczniczym i podnosi, że medialna nagonka na nią trwa od dawna.  CZYTAJ: Kto przeprosi prof. Pawłowicz? Miał być pożar - nie było. Miał być nielegalny wyjazd - nic z tych rzeczy. Sanepid skontrolował hotel. Generalnie, opozycyjne próby uczynienia z ludzi obozu rządzącego rozpasanych hipokrytów, nie respektujących restrykcji, które sami uchwalili, rozbijają się jak na razie o brak amunicji. Dlatego też pojawia się kłamstwo, manipulacja, nadmuchiwanie medialnych balonów. Ale powiedziawszy to wszystko, jednocześnie muszę dodać: jesteście doświadczonymi osobami publicznymi, znacie te mechanizmy nie od dziś. Wiecie też jak łatwopalny jest społeczny grunt. Rozumiecie, że wielu ludzi ma poczucie uwięzienia - często w bardzo małych mieszkaniach, z dziećmi nauczanymi zdalnie, z problemami w pracy, z niepewnością, obawami o zdrowie. Co tu się rozwodzić - milionom Polaków jest bardzo ciężko. Dlatego umówmy się proszę (my to wyborcy, wy - szeroko pojęty obóz polityczny): nie wyjeżdżamy, siedzimy w domach. Nawet z furtek, które są w systemie prawnym otwarte, korzystać należy bardzo, bardzo wstrzemięźliwie, a najlepiej w ogóle. Jeżeli dziecko naprawdę uprawia od dawna profesjonalnie sport - niech jedzie na zgrupowanie samo, rodzice niech zostaną w domu. Nawet jeśli przydałby się komuś turnus zdrowotny - niech poczeka, trudno. Nawet jeżeli ktoś sam zaproponuje komuś wcześniejsze szczepienie - lepiej odmówić. Powiem jeszcze więcej: choć od soboty można już będzie np. na stoki wchodzić, lepiej poczekać.  Ludziom, którzy chcą rządzić Polską w kontrze do potężnych sił medialnych, biznesowych i międzynarodowych, naprawdę mniej wolno. Inna sprawa, że taka właśnie umowa została zawarta z Polakami przez ten obóz w roku 2015. I wydaje się, że wciąż obowiązuje wszystkich. I lepiej z tego nie żartować.
Rzecznik rządu celnie: PO skupia się wyłącznie na atakowaniu, zakazach i wskazywaniu wrogów. Nie mówi, co zrobi dla ludzi^Zespół wPolityce.pl^2021-02-08 21:40:43.582386+01:00^https://wpolityce.pl/polityka/538377-muller-po-skupia-sie-na-atakowaniu-i-wskazywaniu-wrogow^PO skupia się wyłącznie na atakowaniu, zakazach i wskazywaniu wrogów, z którymi będzie walczyć; nie mówi, co zrobi dla ludzi - podkreślił w poniedziałek rzecznik rządu Piotr Müller. CZYTAJ RÓWNIEŻ: — TYLKO U NAS. Prof. Chwedoruk: PO nie pokazała, czym chce się odróżnić od ruchu Hołowni. Kwestia KRS czy TK nie porwie nowych wyborców — Platforma przedstawia program „Koalicja 276”. Internauci żartują: „Ranczo wiecznie żywe”; „Kaczyński z przerażenia otworzył szampana”. KOMENTARZE — Opozycja kontra fakty. Czerwińska: PO nie ma żadnego pomysłu. Używa wciąż tych samych, wytartych już argumentów - straszenia Polaków Müller, odnosząc się w TVP Info do sobotniej konwencji PO ocenił, że partia rządzona przez Borysa Budkę skupia się wyłącznie na atakowaniu, zakazach i wskazywaniu wrogów, z którymi będzie walczyć. Jego zdaniem, PO nie mówi, co zrobi dla ludzi Program wyborczy partii skupia się na różnych aspektach, a jak rozumiem dla PO najważniejsze jest likwidowanie TVP Info, atak na Trybunał Konstytucyjny. Chciałbym zapytać, jak wygląda np. polityka gospodarcza, jak wygląda polityka inwestycyjna, edukacyjna? — mówił Müller. Czy to oznacza, że już nawet „Agrobiznes” zostanie zakazany? — pytał ironicznie.
Czy Polacy będą umierać za media publiczne w rękach PO? A może warto zająć się prawdziwymi problemami zamiast sprawami Platformy?^Edyta Hołdyńska^2021-02-08 21:37:04.042843+01:00^https://wpolityce.pl/polityka/538346-czy-polacy-beda-umierac-za-media-publiczne-w-rekach-po^Można zrozumieć, że politycy Platformy Obywatelskiej nie sympatyzują z TVP Info. Ale czy ich likwidacja to najważniejsze wyzwanie w kraju? Czy Polacy będą umierać za media publiczne w rękach PO? A może warto zająć się prawdziwymi problemami? Nie bez powodu dziennikarze nieustannie pytają polityków o program. Dobra dla wszystkich Polaków jest demokratyczna dyskusja o prawdziwych problemach. O edukacji, o służbie zdrowia, o wymiarze sprawiedliwości także. Merytoryczne zmiany, program, zaplecze eksperckie jest tu jednak niezbędne.  Sobotnia konwencja Platformy Obywatelskiej miała być zapowiedzią takich zmian. Czekaliśmy więc na konkrety. Zamiast nich dostaliśmy zapewnienie, że PO, jak Polska 2050 Szymona Hołowni „wie jak”. Wie jak zmienić Polskę. I zapewniła, że to pokaże. Miały być recepty nawiązujące do biznesowego „know-how”, a nie zabrakło demagogicznych przekłamań o sytuacji polskiej gospodarki, Trybunału Konstytucyjnego i ochrony środowiska. To wszystko ważne problemy. Problemy wynikające z utraconej władzy. Nie padła jednak ani jedna jasna odpowiedź na najbardziej palące Polaków kwestie. Jednym z najważniejszych dla opozycyjnych polityków jest dziś pluralizm medialny. Dwugłos, który widzimy w TVN i w TVP jest dla nich nie do zniesienia. Krytyka medialna urosła do tak dętego problemu, że obecny prezydent Warszawy uczynił go numerem jeden do zrealizowania. I w kampanii prezydenckiej, i teraz. Fakt, że Warszawiacy na co dzień zmagają się z nieodśnieżonymi w lutym (!) drogami, awariami rur, czy to ciepłowniczych, czy kanalizacyjnych, nie jest dla PO istotny. Ważne jest, że media publiczne uwidoczniają, na bardzo szeroką skalę, te właśnie problemy. Weekendowa konwencja właśnie dlatego była tak szeroko krytykowana, nawet przez niedoszłych koalicjantów, których logo siłą zostało wciągnięte na sztandary PO. Dlatego, że PO nadal zajmuje się tylko sobą, nie problemami ludzi. Poza tym, coraz szersza obecność parlamentarzystów Lewicy w mediach publicznych wydaje im się nawet na rękę. Podobnie, jak politykom PSL, czy Konfederacji, która latami psioczyła na brak możliwości wypowiedzi u publicznego nadawcy. Teraz przedstawiciele pojawiają się tam codziennie. Politycy PO także.  Nie znoszą jednak krytyki. A jeszcze bardziej obawiają się poddawania w wątpliwość, przechodzącą w śmieszność, ich pomysłów na realną zmianę, którą chcą przedstawiać, ale w „kolejnych tygodniach”.
Już nawet się nie kryją! Grupiński: PO jest na drodze, by przyjąć stanowisko, że aborcja powinna być legalna do 12 tygodnia ciąży^Zespół wPolityce.pl^2021-02-08 21:04:32.927652+01:00^https://wpolityce.pl/polityka/538370-grupinski-po-na-drodze-do-poparcia-legalnej-aborcji^Poseł Rafał Grupiński z Zarządu Krajowego PO powiedział w poniedziałek, że Platforma jest na drodze do tego, by przyjąć stanowisko, zgodnie z którym aborcja powinna być legalna do 12 tygodnia ciąży, poprzedzona jednak konsultacją z psychologiem. Państwo nie może być opresywne - podkreślił. W Platformie trwa obecnie dyskusja na temat stanowiska partii po opublikowaniu październikowego wyroku Trybunału Konstytucyjnego, który za niezgodny z konstytucją uznał przepis, który dopuszczał aborcję z powodu ciężkiego i nieodwracalnego uszkodzenia płodu. PO wejściu w życie orzeczenia TK przerwanie ciąży jest w Polsce możliwe w dwóch przypadkach - kiedy zagraża życiu lub zdrowiu kobiety lub gdy powstała w wyniku czynu zabronionego (np. gwałtu lub kazirodztwa). Rafał Grupiński powiedział w poniedziałek w radiu RMF FM, że w sprawie przyszłości prawa aborcyjnego większość osób w Platformie ma określone zdanie. Natomiast - jak zaznaczył - w partii są skrzydła, z którymi władze partii muszą rozmawiać, by ewentualne wypracowane stanowisko nie naruszało niczyjego poczucia wolności i poglądów. Grupiński przypomniał, że stanowisko to przygotowuje zespół pod kierownictwem wicemarszałek Sejmu Małgorzaty Kidawy-Błońskiej. „I jeśli przyjmiemy np. tę propozycję, którą ja składam - liberalizacji, która moim zdaniem jest konieczna, to bez wątpienia nie będziemy narzucali tego rodzaju wymogu np. w głosowaniach naszemu skrzydłu konserwatywnemu. Nie powinniśmy” - zapewnił poseł Koalicji Obywatelskiej. Chodzi o to, by także osoby o konserwatywnych poglądach mogły tę koncepcję zaakceptować - podkreślił. Polityk dodał, że opowiada się za legalną aborcją do 12 tygodnia ciąży poprzedzoną jednak konsultacjami z psychologiem. Do 12 tygodnia ciąży ten wybór powinien być wolny dla kobiety, dla rodziny - tych, którzy podejmują tę decyzję. Ale powinno to być poprzedzone rozmową z psychologiem, ewentualnie rozmową z osobą duchowną z własnego wyznania, jeśli taka jest potrzeba, tak, aby konsekwencje psychologiczne decyzji „na tak” lub decyzji „na nie” były do końca i głęboko przemyślane przez tych, którzy taką decyzję podejmują — zaznaczył Grupiński. Dopytywany, wyraził pogląd, że również Platforma jest na drodze do podjęcia tego typu decyzji. Grupiński powiedział, iż jemu bliskie jest przekonanie, że władze państwowe powinny mieć zaufanie do obywateli, że ci są z natury etyczni, mają sumienie. I jeśli podejmują taką decyzję (o przerwaniu ciąży - PAP), to wiedzą dlaczego to robią i nie jest to łatwa decyzja. Nie powinien prokurator zastępować duchownego. Jeśli duchowny, jakiegokolwiek wyznania, nie potrafi przekonać do tego, że jest to głęboki grzech, nie powinien się wyręczać prokuratorem. Państwo nie może być opresywne, państwo musi dawać wolny wybór ludziom. O tym zresztą mówił św. Augustyn - o wolnej woli — podkreślił poseł KO. Z informacji PAP wynika, że stanowisko PO w kwestii aborcji może zostać wypracowane jeszcze w tym tygodniu. Jeśli tak się stanie, sprawą zajmie się Zarząd partii. 27 stycznia w Dzienniku Ustaw został opublikowany wyrok TK z 22 października ub. roku ws. przepisów antyaborcyjnych, a w Monitorze Polskim opublikowano jego uzasadnienie. TK wskazał w uzasadnieniu, że prawdopodobieństwo ciężkich wad płodu nie jest wystarczające dla dopuszczalności aborcji.  gah/PAP
Wicerzecznik PiS: Zawsze na posiedzenia Rady Koalicji Zjednoczonej Prawicy zapraszany był Jarosław Gowin. To się nie zmieni^Zespół wPolityce.pl^2021-02-08 20:54:58.611918+01:00^https://wpolityce.pl/polityka/538371-fogiel-zawsze-na-rade-koalicji-zp-zapraszany-byl-gowin^Zawsze na posiedzenia Rady Koalicji Zjednoczonej Prawicy zapraszany był Jarosław Gowin; to się nie zmieni; ale trudno będzie ignorować poparcie części posłów Porozumienia dla Adama Bielana - mówił wicerzecznik PiS Radosław Fogiel. Według Bielana, Rada składa się z dwóch przedstawicieli Porozumienia. CZYTAJ RÓWNIEŻ: — Gowin zawiesza swoją obecność na posiedzeniu Rady Koalicji. „Ma to związek z bieżącą sytuacją w partii oraz zachowaniem mediów” — NASZ NEWS. Kulisy spotkania Bielan-Kaczyński: „To nie jest dobry czas, by się obrażać i stroić fochy. Jesteśmy dorosłymi ludźmi” — Bielan: Dlaczego mam odchodzić? To jest moja partia. Trzeba uporządkować sprawy formalne, abyśmy nie byli pośmiewiskiem Fogiel wyraził w poniedziałek w Polsat News nadzieję, że konfliktowa sytuacja w Porozumieniu zostanie rozstrzygnięta wewnątrz tej partii. Zaznaczył, że PiS stara się utrzymać w tej sprawie neutralność, a najważniejszą kwestią jest funkcjonowanie koalicji Zjednoczonej Prawicy. Zaznaczył również, że wszyscy posłowie Porozumienia jasno deklarują swoją wolę realizacji programu koalicji. Zawsze, jeśli chodzi np. o posiedzenia Rady Koalicji Zjednoczonej Prawicy zapraszany był na nie Jarosław Gowin. To się nie zmieni — zadeklarował wicerzecznik PiS. Dopytany, czy będzie na posiedzenia rady „dopraszany” także Adam Biela, Fogiel ocenił, że trudno będzie ignorować to, że część posłów Porozumienia za swojego reprezentanta uważa właśnie jego. Natomiast Bielan mówił w TV Republika, że Rada Koalicji Zjednoczonej Prawicy składa się z dwóch przedstawicieli Porozumienia.  Ja zawsze jako numer dwa w partii formalnie przynajmniej towarzyszyłem Jarosławowi Gowinowi. I do czasu wyjaśnienia tej sprawy nie widzę przeszkód, żeby zaproponować to drugie miejsce przysługujące Porozumieniu w Radzie Koalicji właśnie Jarosławowi Gowinowi — oświadczył europoseł. Taką propozycję publicznie też składam i mam nadzieję, że pan premier Gowin z tej propozycji skorzysta — podkreślił.  Bo to nie jest dobry moment, żebyśmy w oczach Polaków toczyli za pomocą mediów jakieś potyczki słowne, niezależnie od kwestii formalnych, które będą rozstrzygały sądy partyjne musimy współpracować — zaznaczył Bielan. W Porozumieniu toczy się spór ws. kierownictwa partii. Bielan uważa, że zarząd partii, rozszerzony w październiku 2020 r. na wniosek prezesa Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. W piątek - jak przekazał PAP wicerzecznik Porozumienia Jan Strzeżek - decyzją krajowego sądu koleżeńskiego Adam Bielan oraz Kamil Bortniczuk zostali wykluczeni z partii Porozumienie Jarosława Gowina. Jak dodał, powodem wykluczenia było wielokrotne łamanie statutu partii. W piątek po południu na koncie Porozumienia na Twitterze pojawiło się oświadczenie podpisane przez większość parlamentarzystów partii Gowina.  „My, niżej podpisani posłowie i senatorowie partii Porozumienie Jarosława Gowina, udzielamy pełnego poparcia Jarosławowi Gowinowi, jako wybranemu demokratycznie i bez głosów sprzeciwu prezesowi zarządu krajowego naszej partii”  — napisali przedstawiciele ugrupowania. CZYTAJ WIĘCEJ: Większość parlamentarzystów Porozumienia udziela poparcia Gowinowi: Nie godzimy się na próby destabilizowania naszej partii kpc/PAP
Każde oszustwo ma krótkie nogi – również wymyślone przez Platformę Obywatelską^Jerzy Jachowicz^2021-02-08 20:43:33.731230+01:00^https://wpolityce.pl/polityka/538355-kazde-oszustwo-ma-krotkie-nogi-rowniez-wymyslone-przez-po^Platforma Obywatelska wyciągnęła stępiony lwi pazur swojej politycznej aktywności, będący przedłużeniem żenująco słabej sobotniej konwencji, która miała być „nowym otwarciem” programowym, „przełomem” w działalności partii. Ogłosiła, że zgodnie z  zapowiedzią zamierza rozpocząć zbieranie podpisów pod apelem o likwidację TVP Info.  Ostrzegam przed pewną pułapką, jaką nieuczciwie zastawili na nieświadomych do końca naszych współrodaków. Posłużyli się znaną w świecie politycznych oszustów, zasadą Machiavellego „cel uświęca środki”.  Dwóch nadętych jak puste balony polityków Platformy Obywatelskiej, ośmieszających się co chwila swoimi pomysłami, traktowani jako najmarniejsze z marnych figury polskiej sceny politycznej, Cezary Tomczyk i Jan Grabiec, z minami jakby przynosili ludzkości wieść o zbawieniu świata od niszczycielskich sił natury ogłosili – „Zaczynamy zbierać podpisy”.  Jest dla mnie oczywiste, że inicjatywa ta poniesie klęskę. Przy okazji jeszcze bardziej obnaży zagubienie Platformy Obywatelskiej, która niczym ślepiec odczytuje fałszywie społeczne nastroje. Wyobrażają sobie, że Polacy myślą niemal identycznie jak oni i że czekają tyko na impuls z ich strony, aby działać niczym posłuszna armia zgodnie z udzielanymi przez nich wskazówkami. A w tym konkretnym przypadku – zgodnie z ich żądaniami. Niczym dla nich są znaki w postaci wyników kolejnych wyborów, ignorują sondaże, które obrazują stopień ich poparcia społecznego. Żyją w stałej iluzji, że Polacy gotowi są służyć ich interesom politycznym na każde ich skinienie.  To są rzeczy dość oczywiste. Tylko bezgraniczna naiwność każe im wierzyć, że zbiorą wymagane sto tysięcy podpisów, żeby zrobić pierwszy krok przybliżający ich ku wymarzonej przez nich rzeczywistości.  Każdy Polak w biurach poselskich posłów Koalicji Obywatelskiej i innych wyznaczonych miejscach będzie mógł się podpisać pod projektem ustawy o likwidacji TVP Info – poinformowali obydwaj posłowie PO. Bo w istocie o to Platformie chodzi.  Ale projekt jest o jedną drobną rzecz rozszerzony: - Hasłem projektu jest bowiem likwidacja TVP Info i abonamentu RTV.  I na ten drobiazg liczą autorzy projektu. Mianowicie, że dziesiątki tysięcy Polaków, nie wchodząc w istotę politycznych intencji, chętnie podpiszą postulat o likwidacji abonamentu.  Ale nawet, gdyby w trakcie zbierania podpisów to oszustwo zaprocentowało na korzyść jego „wynalazców”, to w Sejmie zostanie błyskawicznie zdemaskowane.
Politycy Lewicy i PiS zgodni co do deklaracji Budki. "To jakieś zupełne fantazje"; "Nie wierzę w to, że uda się wyciągnąć jakiegoś posła"^Notujemy ...^2021-02-08 20:39:59.435070+01:00^https://wpolityce.pl/polityka/538368-politycy-lewicy-i-pis-zgodni-co-do-deklaracji-budki^Poseł Tomasz Trela (Lewica) i wiceminister Marcin Horała (PiS), którzy wystąpili w programie „Gość Wiadomości” (TVP Info), byli zgodni co do deklaracji Borysa Budki o możliwości przechodzenia polityków Zjednoczonej Prawicy do Koalicji Obywatelskiej. „Nie wierzę w to” - mówił Trela, „Obóz Zjednoczonej Prawicy ma się dobrze” - podkreślał z kolei Horała. Poseł Lewicy zaprzeczał jednocześnie współpracy jego formacji z Konfederacją. Żadnej koalicji z Konfederacją nie było, nie ma i nie będzie — powiedział. Żadnego flirtu i żadnej koalicji z Konfederacją. Żadnego flirtu i żadnej koalicji z PiS — dodał. Marcin Horała odniósł się do sytuacji w Zjednoczonej Prawicy. Jak w każdej koalicji zdarzają się różnice zdań, ale wszyscy koalicjanci do tej wspólnoty należą, świadomie do niej przystąpili — zaznaczył. Byt nierealny, byt z gatunku science-fiction nie może być realnym zagrożeniem — tak z kolei odniósł się do planów kreślonych przez Borysa Budkę. Wiceminister skomentował też obecne oblicze ideowe PO. PO wyraźnie skręciła w lewo.  Horała zauważył jednocześnie, że od dłuższego czasu Platforma była formacją bezideową.  PO nie reprezentuje wartości, które są dla niej ważne — stwierdził. Obaj politycy byli również sceptyczni co do deklaracji Borysa Budka o możliwym przejściu polityków Zjednoczonej Prawicy do KO. Nie wierzę w to, że uda się wyciągnąć jakąś posłankę czy jakiegoś posła ze Zjednoczonej Prawicy — powiedział Tomasz Trela. Obóz Zjednoczonej Prawicy ma się dobrze. Opowieści p. Budki o przeciąganiu posłów to jakieś zupełne fantazje. (…) To zupełnie instrumentalne traktowanie polityki, zupełnie bezideowe. Tak zawsze PO się zachowywała i zapewne mierzy innych swoją miarą — zauważył Marcin Horała. gah/TVP Info
Bielan: Dlaczego mam odchodzić? To jest moja partia. Trzeba uporządkować sprawy formalne, abyśmy nie byli pośmiewiskiem^Zespół wPolityce.pl^2021-02-08 20:36:35.652627+01:00^https://wpolityce.pl/polityka/538366-bielan-dlaczego-mam-odchodzic-to-jest-moja-partia^„Czy zna pani inny przypadek patii, w której lider zapomina zwołać Kongres i przez trzy lata rządzi bez mandatu?” — pytał Monikę Olejnik w TVN24 Adam Bielan z Porozumienia. „Ja nie chcę być prezesem i nie będę kandydował na najbliższym Kongresie. Moim zadaniem jest uporządkowanie spraw formalnych, abyśmy nie byli pośmiewiskiem” — podkreślał. CZYTAJ RÓWNIEŻ:  — NASZ NEWS. Kulisy spotkania Bielan-Kaczyński: „To nie jest dobry czas, by się obrażać i stroić fochy. Jesteśmy dorosłymi ludźmi” — NASZ NEWS. Trwa spotkanie Adama Bielana z prezesem Jarosławem Kaczyńskim. Najważniejszym tematem sytuacja w Porozumieniu — Hołownia twierdzi, że Gowin miał przejść na stronę opozycji! „Wszystko było dogadane”; Wyjaśnia, dlaczego ostatecznie się nie udało.WIDEO Nazwa to Porozumienie Jarosława Gowina, bo nazwisko wciąż znajduje się w nazwie partii, jest jednym z liderów tej partii, jest wiceprezesem, natomiast od 4 lutego (…) obowiązki prezesa pełni przewodniczący Konwencji Krajowej, czyli ja  — powiedział Adam Bielan. Pełnię obowiązki prezesa do czasu Kongresu — dodał. Odpowiadając na pytania w formie zaczepek, Bielan podkreślał, że „to nie jest kwestia szabel”. To nie jest kwestia tego, kto się opowiada za kimś, tylko to jest decyzja Krajowego Sądu Koleżeńskiego, który nie miał innego wyjścia po zbadaniu dokumentów, niż stwierdzenie, że kadencja Jarosława Gowina wygasła blisko 3 lata temu — odpowiadał. Monika Olejnik dopytywała ironicznie, czy zorientowali się w tej sytuacji dopiero w czwartek…  Można z tego drwić, sytuacja może być w pewnych aspektach zabawna — odparł Bielan, przypominając przy tym, że w 2017 r. odbył się Kongres, na którym do władz partii zostali wybrani wszyscy poza Jarosławem Gowinem. Dziennikarka TVN24 próbowała prowokować. Stwierdziła, że oznacza to tym samym, że Porozumienie działa nielegalnie. Absolutnie nie. Organizacja jest legalna, Jarosław Gowin działał legalnie. Dopiero kiedy Krajowy Sąd Koleżeński stwierdził wygaśnięcie kadencji (…), powierzając pełnienie obowiązku przewodniczącemu Konwencji Krajowej — tłumaczył europoseł.  Adam Bielan komentował też ostre słowa, które pod jego adresem kierowali sympatycy Gowina w Porozumieniu. W polityce jest jak w życiu. Jak komuś brakuje argumentów i nie ma żadnych dowodów, to zaczyna obrażać i  rzucać inwektywy. Ja się do tego poziomu nie zniżę — powiedział polityk. Ja jestem w Porozumieniu od początku. Wypija i Ociepy wtedy nie było — dodał. CZYTAJ TAKŻE: Wypij: Trzeba zapytać Bielana, czyj scenariusz realizuje. Zrobię wszystko, by Porozumienie wystartowało z własnych list Każdy polityk w swojej partii musi poddać się demokratycznym wyborom — podkreślał.  Nie zabrakło też innych gorzkich słów pod adresem lidera partii i jego zwolenników. Na oślep wyrzucali wszystkich, którzy się z nimi nie zgadzali — mówił Bielan. To są działania szkodzące wizerunkowi partii. My nie jesteśmy partią dużą (…) Ostatnią rzeczą, którą powinniśmy robić, to usuwać ludzi — kontynuował. Czy zna pani inny przypadek patii, w której lider zapomina zwołać Kongres i przez trzy lata rządzi bez mandatu? — pytał Olejnik. Dlaczego mam odchodzić? To jest moja partia i od 7 ją tworzę. Ja przestrzegam prawa (…) Nie, nikt z Porozumienia nie powinien odchodzić, zwłaszcza ze Zjednoczonej Prawicy — mówił Bielan. Są partie wodzowskie w naszym kraju. Natomiast Porozumienie nie ma szans jako partia wodzowska. Nie mamy lidera, który cieszyłby się 60 proc. poparciem Polaków. Pomysł na Porozumienie, to był pomysł na drużynę — tłumaczył. Europoseł zapewniał, że nie chce być prezesem partii.  Nie będę kandydował na najbliższym Kongresie. Moim zadaniem jest uporządkowanie spraw formalnych, abyśmy nie byli pośmiewiskiem — powiedział Adam Bielan. kpc/TVN24
Tomasz Lis usunął szczery wpis: "Dopada nas terror politycznej poprawności i fanatyczne lewactwo". Czyżby się wystraszył?^Tego jeszcze nie grali^2021-02-08 20:18:10.313929+01:00^https://wpolityce.pl/polityka/538340-lis-usunal-szczery-wpis-dopada-nas-fanatyczne-lewactwo^„Dopada nas terror politycznej poprawności i fanatyczne lewactwo…” - czy to wypowiedź polityka Konfederacji? A może członka PiS? Nic bardziej mylnego! To słowa Tomasza Lisa. CZYTAJ RÓWNIEŻ: Opozycja jeszcze bardziej podzielona! Kobosko o PO: „Oni zawsze czują się lepsi, mądrzejsi, namaszczeni”. Nerwowa reakcja Lisa Wszystko zaczęło się od wpisu Waldemara Kuczyńskiego na Twitterze, w którym udostępnił tekst Pawła Jędrzejewskiego (publicysty z Forum Żydów Polskich) - dotyczy on przemian w Stanach Zjednoczonych i coraz większej roli skrajnej lewicy w społeczeństwie amerykańskim oraz dominacji politycznej poprawności. Podano przykład niszczenia pomników i usuwania patronów szkół. CZYTAJ WIĘCEJ: Tak wygląda terror poprawności politycznej! Jerzy Waszyngton przestał być patronem szkoły, bo… „prześladował osoby transgender” Nie potrafię ocenić czy tekst, który polecam nie jest przesadą, ale sam dostrzegam niepokojące przejawy tego co autor opisuje, nawet na własnej skórze. Dlatego go polecam. W tej opisywanej tendencji czuje się wirusy inkwizycji — skomentował zagorzały przeciwnik PiS-u.
To dopiero duet! Lempart i Sikorski razem w "Newsweeku". "Nie jesteśmy radykalne"; "Strajk Kobiet musi stworzyć większość"^Zespół wPolityce.pl^2021-02-08 19:22:24.065822+01:00^https://wpolityce.pl/polityka/538356-to-dopiero-duet-lempart-i-sikorski-razem-w-newsweeku^„Rewolucjonistka Lempart” i „Konserwatysta Sikorski” - tak „Newsweek” przedstawia dość kuriozalny w swojej formie wywiad z liderką Strajku Kobiet i europosłem PO. Marta Lempart przekonuje w nim, że wcale nie jest radykalna, a Radosław Sikorski chciałby liberalizacji prawa aborcyjnego i zachwala wulgaryzmy na protestach. To dopiero duet. CZYTAJ RÓWNIEŻ: SONDAŻ. Protesty kobiet nie szkodzą PiS. Partia Kaczyńskiego zdecydowanym liderem. „Polacy nie lubią chamstwa w polityce” CZYTAJ TAKŻE: Głos rozsądku w TOK FM: „Twarz Marty Lempart (…) stała się nieco kłopotliwa”; ” Ten radykalizm na dłuższą metę ludzi nie porywa” Ja się z nikim nie kłócę — przekonywała Marta Lempart już na samym początku wywiadu… A obrażanie polityków i grożenie lekarzom? Liderka Strajku Kobiet próbowała wszystko usprawiedliwić. A czego oni się spodziewali? Że jak przyjdzie do nas kobieta i powie: „lekarz bezprawnie odmówił mi aborcji”, to powiemy: „ojej, tylko nie idź do sądu, bo on będzie miał przykrości”? Jesteśmy Strajkiem Kobiet i gdy kobieta oberwie w zderzeniu z systemem, to dostanie od nas wsparcie. Zawsze jesteśmy po stronie kobiet — stwierdziła pompatycznie. CZYTAJ TAKŻE: Oburzające! Lempart wygraża urzędnikowi i lekarzom. „Będziemy cię ścigać tak długo, aż…”; „Każdego z was znajdziemy”. WIDEO Zarówno Lempart, jak i Sikorski, wolą żyć w swoim „matrixie” i nie uznawać konstytucyjnego organu, mówiąc o „oświadczeniu pani Przyłębskiej”. Odebrałem to jako protest przeciwko prowokacji Trybunału pani Przyłębskiej i głos za liberalizacją ustawy antyaborcyjnej. Było dużo antyrządowych, miłych mojemu uchu okrzyków typu ….. … — chwalił się dżentelmen i oksfordzki absolwent. Feministka, która słynie z agresywnych i wulgarnych wystąpień, przekonywała, że ona jej kompanki nie są radykalne. Naprawdę?! Nie jesteśmy radykalne. Legalna aborcja do 12. tygodnia ciąży, której się domagamy, jest normą w Unii Europejskiej. Dlaczego w Polsce miałoby jej nie być? Czekam na Tuleyę wśród lekarzy, który będzie miał odwagę sprzeciwić się systemowi — powiedziała. Nie zgadzam się, że język protestów jest za ostry. On oddaje emocje. Z Klementyną [Suchanow – druga z liderek protestu – red.] zastanawiałyśmy się, co mamy do powiedzenia PiS jednym słowem, które zmieściłoby się na 10 metrach baneru. I tak pojawiło się „Wypi..lać!” — tłumaczyła, jak gdyby hasło to było czymś normalnym. To ci kultura! Wulgarnego języka bronił też „konserwatysta” Sikorski.  Młodzież zareagowała tym językiem zgodnie z przyjętą w dyplomacji zasadą wzajemności. Skoro rząd brutalnie wkroczył w ich sprawy intymne, to oni brutalnie się odwinęli: nie akceptujemy dulszczyzny, tylko sprowadzamy was do realu, czy jak powiedziałby śp. Andrzej Lepper – Wersal się skończył — mówił, wtórując z radością Lempart. Byłego marszałka Sejmu to bawi? Pierwsza większa różnica zdań (raczej „techniczna”) pomiędzy Lempart a Sikorskim zarysowała się, gdy wspomniano o obalaniu PiS. Marzenie opozycji powinno się ich zdaniem dokonać poprzez „ulicę” czy wybory? Europoseł PO próbował pouczać feministkę… Ulica prędzej czy później obala złą władzę. Społeczeństwo domaga się zmiany rządu i efektem tej presji jest m.in. to, że PiS ma najgorsze notowania, odkąd objęło władzę. Rolą ulicy jest doprowadzić do takiego stanu, że rząd będzie musiał odejść albo będzie mu się to opłacało, czyli do wcześniejszych wyborów — powiedziała Lempart. Dzięki temu, że jest ruch protestu, scena polityczna będzie musiała się zmienić — dodała. Większość ludzi popiera Strajk, dopóki jego celem jest zmiana prawa w sprawie aborcji. Natomiast postulat obalenia rządu to błąd taktyczny. Aby osiągnąć sukces, trzeba budować wiarygodność, a wiarygodność buduje się stopniowymi sukcesami (…) Aby osiągnąć sukces w krótszej perspektywie, trzeba budować większość. Pytanie, czy większą koalicję stworzy PiS-Ordo Iuris i inni fundamentaliści, czy Strajk Kobiet z opozycją — reagował Sikorski, nie zgadzając się z Lempart. Uzasadnienie do zmiany rządu przy pomocy ulicy jest wtedy, kiedy rząd zrobi to, co próbował zrobić Trump, czyli unieważnić przegrane wybory. Póki mamy demokrację, nawet taką jak dziś – ograniczoną, bo pole do gry jest przechylone na stronę rządu, i wybory nie zostaną sfałszowane, ulica nie powinna zmieniać władzy — ocenił. To ciekawe, bo jak na razie, to parlamentarzyści PO oraz reszty opozycji dołączają do protestów, wykonując „polecenia” Marty Lempart. CZYTAJ TAKZE: Niebywałe! Lempart wydawała polecenia posłom KO: „Wy nam robicie korytarz i wychodzimy”. Za chwilę obrażała policjantów. WIDEO Zadaniem Strajku Kobiet jest stworzenie takiego kontekstu, w którym politycy nie będą mieli poczucia, że uchwalając to, czego chcecie, popełniają polityczne samobójstwo — mówił. Politycy nie chcą iść naprzeciwko większości. Strajk Kobiet musi stworzyć większość — dodał. I groteskowo wybrzmiały słowa liderki Strajku Kobiet, która skarżyła się na policję i zapowiedziała - nie słuchając „mądrości” polityka PO - „otwarcie sezonu wiosennego”. Na tym nie koniec, bo Marta Lempart (skłócająca się nawet z dziennikarzami sprzyjającymi opozycji, a także Strajkowi Kobiet) musiała dodać od siebie trzy grosze, skarżąc się na Facebooku na autoryzację wywiadu. Publikuję całość w wersji zgodnej z dokonaną przeze mnie autoryzacją, uwzględnioną przez redakcję Newsweeka niestety tylko częściowo.      „Newsweek” reklamował swój wywiad jako starcie - „Lempart vs Sikorski”. Czy tak było? Nic bardziej mylnego. Widać wyraźnie, że polska opozycja znalazła się pod pantoflem Marty Lempart. A etykieta „konserwatysty” (dobre sobie!) nie ma tutaj żadnego znaczenia. olnk/”Newsweek”
Opozycja kontra fakty. Czerwińska: PO nie ma żadnego pomysłu. Używa wciąż tych samych, wytartych już argumentów - straszenia Polaków^Zespół wPolityce.pl^2021-02-08 19:18:34.114009+01:00^https://wpolityce.pl/polityka/538358-czerwinska-po-uzywa-tych-samych-argumentow-straszenia^PO nie mając żadnego pomysłu używa wciąż tych samych, wytartych już argumentów: straszenia Polaków - tak rzeczniczka PiS Anita Czerwińska skomentowała w rozmowie z PAP przedstawiony w poniedziałek przez Platformę raport dot. polityki makroekonomicznej. Izabela Leszczyna, b. wiceminister finansów w rządach PO, zaprezentowała w poniedziałek raport pt. „Stracone lata. Polityka makroekonomiczna Prawa i Sprawiedliwości w latach 2016-2019”. Raport powstał pod egidą think tanku PO, Instytutu Obywatelskiego i stanowi podsumowanie przyjętego przed czterema laty przez rząd Beaty Szydło tzw. Planu Morawieckiego („Strategii na rzecz Odpowiedzialnego Rozwoju”). Autorami opracowania są: b. wiceminister finansów Ludwik Kotecki oraz b. wiceprezes NBP Andrzej Bratkowski. Posłanka Platformy oraz zaproszeni przez nią ekonomiści ocenili, że Strategia na Rzecz Odpowiedzialnego Rozwoju, tzw. Plan Morawieckiego z 2017 r. nie spełnił zakładanych celów, rozwój Polski wyhamował, spadł poziom inwestycji oraz że nie powiodły się flagowe projekty typu elektromobilność. Rzeczniczka PiS odnosząc się do tych informacji nawiązała do poniedziałkowego komunikatu resortu finansów o tym, że Międzynarodowy Fundusz Walutowy zakończył przegląd gospodarki Polski za 2020 r. Resort podkreślił, że MFW dobrze ocenia rządowe działania antykryzysowe, potwierdza naszą zdolność fiskalną do dalszego wspierania firm i gospodarstw domowych i wzrostu wydatków na cele zdrowotne. Raport MFW jest jednoznaczny. Ocenia on pozytywnie stan polskiej gospodarki i reakcje rządu na pandemię — mówiła PAP Czerwińska. PO nie mając żadnego pomysłu używa wciąż tych samych, wytartych już argumentów: straszenie Polaków. Nie pierwszy to raz, gdy uruchamia swoje autorytety, które mają uwiarygodnić ten nieprawdziwy obraz gospodarki i finansów państwa — zaznaczyła. Czerwińska podkreśliła, że „rząd PiS postawił na rozwój”. „Pomimo stanu państwa po rządach PO udało się sprawnie przeprowadzić skuteczne reformy finansów publicznych oraz ograniczać zadłużenie państwa. Dziś możemy obserwować pozytywne efekty tych reform; jesteśmy przygotowani na dalsze działania i sukcesywny rozwój. Konsekwentnie realizujemy program, do którego się zobowiązaliśmy wobec Polaków” - zauważyła rzeczniczka PiS. MF podał, że Fundusz wskazał, iż zmniejszenie długu publicznego w relacji do PKB w ostatnich latach umożliwiło polskiemu rządowi przygotowanie skutecznej odpowiedzi na kryzys. Resort poinformował, że Fundusz przewiduje spadek Produktu Krajowego Brutto (PKB) o 3,4 proc. w 2020 r. oraz odbicie gospodarki od II kw. 2021 r. wraz z poprawą dostępności szczepionki przeciwko COVID-19. „Wolniejsze tempo wzrostu w I kw. 2021 r. ograniczy wzrost PKB w tym roku do 2,7 proc. Wzrost PKB w 2022 r. szacowany jest na 5,1 proc.” - czytamy. Jak wskazał resort finansów, w ocenie MFW „dotychczasowe działania władz w związku z pandemią uchroniły gospodarkę i wiele firm przed masowymi bankructwami i wzrostem bezrobocia”.  Polska dysponuje przestrzenią fiskalną, aby zapewnić wsparcie firmom i gospodarstwom domowym oraz finansować ochronę zdrowia — napisano. Według Funduszu - jak informuje MF - po opanowaniu pandemii polityka władz powinna być bardziej ukierunkowana na realokację i wzmacnianie zasobów (w tym siły roboczej) potrzebnych do powrotu do silnego wzrostu sprzed pandemii.  Pod tym względem środki z budżetu UE dostępne w ramach nowej perspektywy finansowej będą odgrywały istotną rolę w pobudzaniu aktywności gospodarczej, oraz transformacji cyfrowej i energetycznej w kierunku zielonej gospodarki — czytamy. Resort przekazał, że zdaniem MFW „Polska jest dobrze przygotowana do okresu ożywienia”.  Realizacja programów wsparcia przebiegała zasadniczo szybko i skutecznie, co powinno pomóc w ograniczeniu długoterminowych skutków pandemii dla gospodarki — napisano. Raport Funduszu zwraca uwagę na to, że zmniejszenie długu publicznego w relacji do PKB w ostatnich latach umożliwiło rządowi skuteczną odpowiedź na kryzys. MFW przewiduje, że dług publiczny pozostanie stabilny w średnim okresie, a wydatki związane z kryzysem zwiększyły deficyt budżetowy do 8,4 proc. PKB w 2020 r. W perspektywie średniookresowej Fundusz przewiduje jego spadek do ok. 3,2 proc. PKB. gah/PAP
NASZ WYWIAD. UE ma problem, a Borrell to jego element. Saryusz-Wolski: "Jest gdzieś granica takiej polityki, schizofrenii czy rozkroku"^Zespół wPolityce.pl^2021-02-08 18:57:44.546368+01:00^https://wpolityce.pl/polityka/538316-wywiadsaryusz-wolski-o-ue-jest-gdzies-granica-schizofrenii^„Borrell tam pojechał z umocowania Berlina, Paryża i Komisji Europejskiej. Nie miał umocowania wszystkich krajów. Wyraźnie tej wizycie były przeciwne – i dystansowały się od niej – Polska, kraje bałtyckie i szerzej” - mówi w rozmowie z portalem wPolityce.pl europoseł PiS Jacek Saryusz-Wolski i wskazuje, że ta „katastrofa dyplomatyczna” to tylko fragment głębszego problemu, jaki UE ma z polityką zagraniczną wobec Rosji, USA czy Chin. Wczoraj szef unijnej dyplomacji Josep Borrell stwierdził, że Rosja nie wykorzystała szansy na dialog i  nie wykluczył sankcji wobec Kremla. Czy to próba przykrycia kompromitującej wizyty w Moskwie? Jacek Saryusz-Wolski: Sądzę, że po tym upokorzeniu i katastrofie dyplomatycznej, bo nie było takiej w historii młodej unijnej dyplomacji, zostaną zastosowane sankcje, ale sankcje symboliczne – tzn. personalne, dotyczące osób. W tej sytuacji niczego one nie zmienią. To nie dotknie esencji, czyli gospodarki – będzie business as usual. Będzie to więc face saving operation – operacja ratowania twarzy po stronie Unii, natomiast nie będzie to nic realnego, bo na sankcje personalne Kreml jest gotowy. Ci, których one dotkną również. Jest to wkalkulowane w styl działania Kremla. Polepsza to więc tylko samopoczucie tym, którzy nakładają te sankcje, natomiast tak naprawdę nie szkodzi tym, których one dotykają. Z instytucji UE wychodzą sprzeczne sygnały. Borrell wspomina o sankcjach, a rzecznik Komisji Europejskiej – w odpowiedzi – twierdzi, że nie są one celem polityki UE i przypomina, że o nałożeniu sankcji decydują kraje członkowskie. KE boi się przedstawić jednoznacznego stanowiska i przerzuca odpowiedzialność na państwa UE, zasłaniając się kwestiami formalnymi? Prawdą jest, że sankcje nakładają państwa i to jednomyślnie, czyli jest to bardzo trudny proces decyzyjny. Na marginesie można zaznaczyć, że o dziwo decyzje o nałożeniu sankcji na kraje członkowskie mają zapadać – mam na myśli tzw. praworządność – niejednomyślnie, a tu jest wymagany bardzo wysoki próg, czyli jednomyślności. Komisja ma rację, że ktoś musi to zaproponować i nikt nie może się sprzeciwić. Zmiana polega na tym, że Borrell był przeciwny sankcjom. A to co teraz mówi oznacza, że przestał im się sprzeciwiać, czyli jest to sygnał i prawdopodobnie to będzie przedmiotem najbliższej rady ministrów spraw zagranicznych, czyli sankcje. Tylko tak jak mówię – sankcje light, sankcje symboliczne, personalne, które nic nie zmieniają. Spodziewam się, że w tym kierunku może rzecz pójść i sankcje będą dotyczyły osób, które były zaangażowane w próbę otrucia Nawalnego czy osób, które są najaktywniejsze po stronie siłowych formacji, jeśli chodzi o traktowanie demonstrantów w miastach na terenie Rosji i już. Natomiast to nie będzie nic znaczącego. Borrell jest powszechnie krytykowany za tę wizytę, jednak rzecznik KE przekonywał dziś, że szef unijnej dyplomacji ma „pełne poparcie” Ursuli von der Leyen. Dlaczego tak się dzieje i czy według pana będą naciski na to, żeby Borrell podał się do dymisji? W tej chwili zbierane są podpisy pod listem europosłów, którego ja też jestem sygnatariuszem, z bardzo krytyczną oceną wizyty i żądaniem rezygnacji albo dymisji. Takie głosy się pojawiają i jest ich coraz więcej. Borrell tam pojechał z umocowania Berlina, Paryża i Komisji Europejskiej. Nie miał umocowania wszystkich krajów. Wyraźnie tej wizycie były przeciwne – i dystansowały się od niej – Polska, kraje bałtyckie i szerzej. List przeszło sześćdziesięciu deputowanych oprotestowywał tę wizytę jeszcze zanim ona się dokonała, biorąc więc pod uwagę reguły, które obowiązują w polityce zagranicznej Unii, to znaczy regułę mówiącą o tym, że UE ma zdanie w jakiejś sprawie czy podejmuje działania tylko wtedy, kiedy jest stuprocentowy konsensus, nie miała prawa się odbyć, a jednak się odbyła. Była to więc wizyta dokonana przez Borrella na siłę z umocowaniem dyrektoriatu, trójkąta – Berlin, Paryż, Bruksela. Stąd te rozbieżności. Będą propozycje od najbardziej ostrej krytyki po udawanie, że nic złego się nie wydarzyło - business as usual, jeśli chodzi o relacje gospodarcze vide Nord Stream 2 plus retoryka potępienia, krytyka – takie zwyczajowe krytykowanie, potępianie za naruszanie reguł, praw człowieka etc., które w Moskwie wywołują tylko wzruszenie ramion. Kreml stosuje zasadę – nie mamy waszego płaszcza i co nam zrobicie. Sądzę więc, że będzie to rodziło podział. Czy ten podział na zasadzie kontrreakcji może potem się przekształcić w bardziej zdecydowaną i spójną politykę wobec Rosji – oby, ale niewielkie są na to szanse. Natomiast na pewno jest to w interesie Unii, żeby z tej porażki, która była do przewidzenia i oczywista, wysnuć jakieś praktyczne wnioski. To wszystko jest jednak temperowane czy szanse na to są pomniejszane przez żelazne, konsekwentne parcie tandemu niemiecko-francuskiego – ze wsparciem kontrolowanej przez ten tandem Komisji Europejskiej – do tego, żeby jednak z Rosją robić interesy, a odkładać na bok pryncypia i poświęcać im tylko górnolotne frazy i retorykę potępienia. A czy tej wizyty Borrella nie należy traktować jako nieudolnej próby przejęcia inicjatywy przez Unię Europejską w relacjach Rosją, zanim jeszcze Joe Biden na dobre przejął władzę i podejmie konkretne decyzje w tym zakresie? Uważam, że ta wizyta jest w jakimś sensie podobna, sytuuje się w tej samej linii działania Unii Europejskiej, co podpisanie pod presją, na kolanie, w ostatniej chwili, umowy unijno-chińskiej – tak, żeby zdążyć przed inauguracją Bidena i brak odpowiedzi na propozycję Blinkena – teraz sekretarza stanu – żeby porozmawiać zanim oni to zrobią. Są to dwa akty, które demonstrują, że Unia czy grupa trzymająca władzę w Unii decyduje się na kurs względem Ameryki – oni nazywają to suwerennością europejską – na politykę równego dystansu – equity distance policy i to, że teraz jest lubiany Biden, zamiast nielubianego Trumpa, nic nie zmienia. To też w jakiś sposób dementuje i pokazuje paradoksalnie, że nielubiany Trump był wygodnym pretekstem dla grupy trzymającej władzę w Unii Europejskiej, żeby prowadzić politykę zdystansowaną od Waszyngtonu. Skoro zmiana władzy w Waszyngtonie nic tutaj nie zmieniła i bardzo wyraźne sygnały czy wręcz prośby o współdziałanie w polityce i rosyjskiej, i chińskiej, świadczy, że Unia Europejska strukturalnie w tym kształcie, pod tym kierownictwem, idzie w kierunku pokładania swoich nadziei i oczekiwań w kwestii bezpieczeństwa w Ameryce, a interesów gospodarczych w Euroazji. To jest coś, co prowadzi do tąpnięcia tektonicznego, bo jest gdzieś granica takiej polityki, schizofrenii czy rozkroku. Pytanie ile czasu zajmie Waszyngtonowi, żeby dojść do wniosku, że tak dalej nie można i pytanie jak długo ta grupa trzymająca władzę w Unii – czyli dyrektoriat Berlin, Paryż, Bruksela – zdoła utrzymać ten kurs, bo opór rośnie. Jest wielu ważnych polityków – głównie flanka wschodnia unijna i natowska zarazem – którzy doszli do momentu, kiedy mówią tej polityce: nie w naszym imieniu i się od niej odżegnują. Konflikt narasta i to jest z kolejny kolejne pęknięcie wewnątrz Unii Europejskiej. Pęknięcie transatlantyckie i pęknięcie wewnątrzunijne są więc kosztem płaconym za te relacje europejsko-unijno-rosyjskie i w tle – bo tu jest daleko idąca paralela – unijno-chińskimi. A to, co się teraz dzieje w Waszyngtonie, to znaczy rozważanie zrezygnowania z sankcji wobec Nord Stream 2, w zamian z tzw. wyłącznik, wskazuje raczej na to, że Ameryka nie będzie stawiał spraw ostro i zdecydowanie, tak jak to robił prezydent Trump, czyli stwarza większe pole dla takiego dysydenctwa euroatlantyckiego ze strony Brukseli.  Rozmawiał Krzysztof Bałękowski
Tak rozmawiają o koalicji? Budka kpi z Hołowni: Nie mam problemu z tym, by był prezydentem, premierem, a nawet prymasem^Zespół wPolityce.pl^2021-02-08 18:45:58.440494+01:00^https://wpolityce.pl/polityka/538260-budka-kpi-z-holowni-moze-zostac-premierem-a-nawet-prymasem^„Nie mam problemu z tym, by Szymon Hołownia był prezydentem, premierem, ministrem a nawet prymasem. Jestem w polityce po to, by zmieniać Polskę, a nie kłócić się o stołki” - stwierdził w rozmowie z „Rzeczpospolitą” Borys Budka, przewodniczący Platformy Obywatelskiej. Zapowiedział również zmianę konstytucji i „opcję zero” w TK. CZYTAJ RÓWNIEŻ:  — A to dobre! Budka twierdzi, że wysłał badania do Polski 2050. Hołownia: Niech PO ogarnie kuriera, bo przesyłki nie dochodzą — Jest za a nawet przeciw? Budka w „Rz”: Aborcja na życzenie nie jest OK, ale nie mam prawa nikomu narzucać swego zdania Szef PO zapowiedział, że celem Platformy jest nie tylko budowa koalicji 276 posłów, którzy będą mogli odrzucić prezydenckie weto, ale również zmiana konstytucji. Jeżeli w przyszłym parlamencie będzie 276 posłów koalicji rządzącej, to znajdziemy przyzwoitych ludzi, którzy wspólnie z nami zmienią Konstytucję. Wówczas większość 307 będzie tylko kwestią czasu. Propozycje dotyczące zmian Konstytucji przedstawimy wkrótce — mówił Budka. Jest taka możliwość. Jednak i tu jest rozwiązanie: Trybunał Julii Przyłębskiej będzie podlegał opcji zero. Ta instytucja, w tym składzie przestanie istnieć. Potrzebne są rozwiązania natury konstytucyjnej, które będziemy prezentować po konsultacjach z innymi ugrupowaniami opozycyjnymi — odpowiedział na stwierdzenie, że prezydent Andrzej Duda nie musi wetować ustaw po ewentualnej zmianie władzy, a kierować je do Trybunału Konstytucyjnego. Możliwa jest na zmiana Konstytucji i na przykład odejście od formuły Trybunału Konstytucyjnego jako odrębnej instytucji i wyposażenie w kompetencje TK jednej z dodatkowych izb Sądu Najwyższego. Podajemy ideę pod dyskusję opozycji, żeby do wyborów mieć to rozstrzygnięte — dodał. O zmianie konstytucji Budka mówił również w radiu TOK FM. Zaznaczył, że dzisiejsza opozycja powinna dogadać się co do kwestii, które należy zmienić w ustawie zasadniczej. Szef PO sugerował, że warte rozważenia jest np. przyznanie praw wyborczych w wyborach samorządowych osobom od 16. roku życia. Polska będzie potrzebowała zmiany konstytucji. To też dobry czas na to, żeby wspólnie opozycja siadła do stołu i pokazała te obszary, które powinny być zmienione. Możemy na przykład zastanawiać się, czy w wyborach samorządowych nie przyznać prawa wyborczego od 16. roku życia, by w jakiś sposób aktywizować ludzi młodych. Jest wiele propozycji. Kwestia przyszłego TK – ten zbankrutował. To nie jest już Trybunał. To jest atrapa — przekonywał. Budka odniósł się również do zarzutów innych partii opozycyjnych, które miałyby wejść w skład koalicji 276, że nic nie wiedziały chociażby o wykorzystaniu ich logotypów podczas konwencji szefa PO i Rafała Trzaskowskiego. Nie będę zdradzał politycznej kuchni. Powiem tak: badania zostały wysłane do wszystkich tych ugrupowań, które zostały wymienione i odbyliśmy rozmowy. Niech koledzy z opozycji przemyślą nasze propozycje na spokojnie. To nie jest czas, żeby obrażać się na kogokolwiek w opozycji, tylko żeby współpracować — stwierdził. W podobnym tonie wypowiadał się Budka w tej sprawie na antenie TOK FM. Odnosząc się do uwagi Zandberga, że „PO podpierniczyła logo Lewicy i udaje, że weszliśmy do jakiegoś Sojuszu Platformy z Platformą”, Budka odpowiedział, że jeśli opozycja chce budować nowoczesną Polskę i odbudować kraj, to musi podjąć rozmowy, a nie czekać na opcję „last minute”.  Bo później się tylko liczą stołki, stanowiska, nie rozmawia się o tym, co wspólne. Ja proponuję: odwróćmy tę kolejność. Pokażmy, że jest nie tylko nadzieja, ale skuteczny sposób na to, by opozycja wygrała, by realizować dobry program  — podkreślił. Czy ja mówię dzisiaj, że dzięki partii Razem i Zandbergowi opodatkowano w czasie kryzysu spółki komandytowe, dlatego, że ktoś ma takie podejście? Ja mówię, że możemy się różnić w takich sprawach. Nie mam pretensji, że Zandberg i koledzy z PiS głosują nad jakąś sprawą, z którą ja się nie zgadzam. Ale jeżeli ktoś myśli, że odsunie PiS od władzy i będzie realizował swoje postulaty właśnie zajmując się logo, tym, że ktoś coś komuś powiedział, jakimiś uszczypliwościami, to nie tędy droga  — powiedział Budka. Przewodniczący Platformy został również zapytany o ambicje polityczne Szymona Hołowni i ewentualną współpracę z jego ugrupowaniem. A co do Szymona Hołowni: nie proponuję mu małżeństwa. Jest czas na współpracę, nie na zabawę w mediach społecznościowych. Polityka to nie jest talent show, to nie jest wyścig na lajki, to nie jest casting — mówił Budka. Nie mam problemu z tym, by Szymon Hołownia był prezydentem, premierem, ministrem a nawet prymasem. Jestem w polityce po to, by zmieniać Polskę, a nie kłócić się o stołki — dodał. W radiu TOK FM Budka został zapytany, czy w związku z konfliktem w Porozumieniu liczy na lidera tego ugrupowania Jarosława Gowina, by odebrać PiS władzę. Wszystko w polityce jest możliwe. Dzisiaj najważniejsze jest, by zbudować silne, ale bezpieczne, stabilne i przewidywalne państwo. Dlatego, jeśli pojawi się taka możliwość, a pracujemy nad nią, to oczywiście nie wykluczam takiego scenariusza. Byłby to okres przejściowy  — odpowiedział przewodniczący PO. Dopytywany, czy Platforma prowadzi rozmowy z Gowinem, oświadczył, że nie będzie zdradzał politycznej kuchni.  W polityce zawsze trzeba rozmawiać  — dodał. Nie odpowiedział też na pytanie, czy Gowin spotkał się b. premierem i b. szefem PO Donaldem Tuskiem, tłumacząc, że nie jest to pytanie do niego, a w okresie świątecznym i noworocznym odbywa się dużo spotkań, podczas których poruszane są także tematy polityczne. Szef PO zapytany, czy był gotowy wiosną ubiegłego roku i teraz na wariant, w którym Gowin byłby premierem rządu technicznego, Budka stwierdził, że każdy wariant, który pozwoli zakończyć rządy Zjednoczonej Prawicy jest dla Polski lepszy niż trwanie w tym, co się w tej chwili dzieje. Każdy wariant, który pozwoli zakończyć rządy tzw. Zjednoczonej Prawicy, premiera Kaczyńskiego, Ziobry, Sasina jest dla Polski lepszy, aniżeli trwanie w tym, co w tej chwili się dzieje. Wspólnie z premierem Gowinem udało nam się przesunąć wybory kopertowe, udało się je zrobić trochę bardziej uczciwymi, niż miały być, przede wszystkim dużo bezpieczniejszymi niż w maju ubiegłego roku  — powiedział Budka. Dzisiaj liczy się w polityce skuteczność. Jeśli ktoś myśli, że da się odsunąć te złe rządy i zmieniać Polskę na lepsze, jeżeli będzie 10 ugrupowań, które będą miały po kilka, kilkanaście procent, to robi prezent Kaczyńskiemu. Pokazaliśmy polityczną kuchnię, konkretne badania. Wśród wyborców KO, Lewicy, Szymona Hołowni i PSL-u przeważają w znacznej mierze zwolennicy wspólnego pójścia do wyborów. Jeżeli ktoś ma inny pomysł, ja jestem otwarty — przekonywał szef PO. xyz/PAP/”Rzeczpospolita”/TOK FM
Będą zmiany w służbie zdrowia. Kraska: Epidemia pokazała, że nie wszystkie szpitale stanęły na wysokości zadania. Jest wiele do zrobienia^Zespół wPolityce.pl^2021-02-08 18:45:25.714319+01:00^https://wpolityce.pl/polityka/538250-beda-zmiany-w-sluzbie-zdrowia-kraska-przygotowujemy-ustawe^„Nie ukrywamy, że przygotowujemy ustawę, która troszkę przeorganizuję polską służbę zdrowia. Chcemy, aby szpitale powiatowe zmieniły właścicieli” - powiedział na antenie Polsat News wiceminister zdrowia Waldemar Kraska. Jak dodał, „epidemia pokazała, że wiele jest do zrobienia jeśli chodzi o organizację służby zdrowia”. CZYTAJ RÓWNIEŻ: — RPA wstrzyma plany szczepień preparatem firmy AstraZeneca. Szczepionka może być nieskuteczna przeciwko nowemu wariantowi — Wicekanclerz Niemiec krytykuje sposób zakupu szczepionek przez KE. Opozycja dalej będzie mówić, że wszystko jest „winą PiS-u”? — Dobra wiadomość! Prezes ARM: Do magazynu Agencji trafiła cała partia 120 tys. szczepionek na COVID-19 firmy AstraZeneca Minister wyjaśnił, że ustawa jest w przygotowaniu, ale w jego ocenie „na początku marca zostanie skierowana do konsultacji, więc wszyscy będą mogli się wypowiedzieć”. Na zwrócenie uwagi, że zdaniem Rafała Trzaskowskiego centralizacja szpitali spowoduje zapaść w służbie zdrowia, Kraska podkreślił, że myśli, iż jest „wręcz odwrotnie”. Epidemia pokazała, że nie wszystkie szpitale stanęły na wysokości zadania. Powinniśmy działać wspólnie, nie zamykać się na pacjentów, świadczyć usługi nie tylko dla zakażonych koronawirusem. Centralizacja usprawni świadczenie usług — wyjaśnił wiceminister zdrowia. W tym roku budżet polskiej służby zdrowia to 120 mld zł, to jest o 12,7 mld zł więcej w porównaniu do 2020 r. Jesteśmy w okresie pandemii, kiedy nasza gospodarka nie pracuje tak, jak byśmy chcieli, to jest 5,3 proc. PKB. Płace nie tylko lekarzy i pielęgniarek, ale całego personelu medycznego  wymagają urealnienia i zwiększenia  — dodał Kraska, zwracając uwagę, że część środków będzie przeznaczona na podwyżki. Rozmowa dotyczyła także szczepień przeciwko koronawirusowi. Minister powiedział, że obecnie zaszczepionych jest 1 mln 600 tys. Polaków, z tego grupa powyżej 70. roku życia, to jest ponad 400 tys. osób. Możemy szczepić więcej ludzi, ale dostawy szczepionek są jakie są. Myślę, że zaczynając od kwietnia szczepionek na naszym rynku będzie dużo i wtedy jest szansa, że możemy w bardzo szybkim tempie Polaków zaszczepić  — podkreślił Waldemar Kraska. Mamy w tej chwili zamówione prawie 100 mln dawek, więc możemy zaszczepić z dużym naddatkiem wszystkich Polaków. Chcemy aby szczepionki były jak najszybciej w kraju — dodał wiceminister zdrowia. Polityk zauważył, że wiele krajów zastanawia się nad „paszportem covidowym”, jednak - w jego ocenie - „fizycznie się to nie pojawi”. Szczepienie jest dobrowolne, więc ciężko korzystanie z samolotu uwarunkowywać tym, że jesteśmy zaszczepieni. Może jakieś prywatne linie będą chciały to wprowadzić, ale państwa raczej nie  — ocenił wiceminister zdrowia Waldemar Kraska. wkt/Polsat News
Polska reaguje na działania Kremla! MSZ: Pracownik Konsulatu Generalnego Rosji w Poznaniu uznany za persona non grata^Zespół wPolityce.pl^2021-02-08 18:02:58.737511+01:00^https://wpolityce.pl/polityka/538348-polskie-msz-rosyjski-dyplomata-uznany-za-persona-non-grata^W odpowiedzi na nieusprawiedliwione wydalenie przez Rosję polskiej dyplomatki MSZ podjęło dzisiaj zgodnie z zasadą wzajemności i w koordynacji z Niemcami i Szwecją decyzję o uznaniu za persona non grata pracownika Konsulatu Generalnego Rosji w Poznaniu - poinformował w poniedziałek polski MSZ. CZYTAJ RÓWNIEŻ: — Dyplomaci z Polski, Niemiec i Szwecji wydaleni z Rosji! Unijne źródło: Brali udział w wiecach poparcia dla Aleksieja Nawalnego — Europa reaguje na działania Kremla. Maas: Decyzja Rosji o wydaleniu dyplomatów z Niemiec, Szwecji i Polski jest nieuzasadniona — Bezczelność! Pieskow: Wydalenie z Rosji dyplomatów m.in. z Polski związane jest z działaniami ambasad na tle nielegalnych protestów Pracownicy placówek dyplomatycznych Szwecji, Polski i Niemiec zostali uznani w piątek za osoby niepożądane na terytorium Rosji. MSZ Rosji zarzuciło im, że „uczestniczyli w akcjach sprzecznych z prawem” 23 stycznia. Chodzi o demonstracje w obronie uwięzionego rosyjskiego opozycjonisty Aleksieja Nawalnego. Decyzję tę MSZ Rosji ogłosiło podczas wizyty szefa unijnej dyplomacji Josepa Borrella w Moskwie. W efekcie wizyta ta została uznana przez wielu komentatorów za porażkę przedstawiciela UE. Szef dyplomacji UE Josep Borrell potępił decyzję władz Rosji i odrzucił zarzuty, że dyplomaci państw UE prowadzili działalność niezgodną ze statusem zagranicznych dyplomatów. Polski resort dyplomacji oświadczył w piątek, że oczekuje, iż władze rosyjskie cofną błędną decyzję; MSZ zastrzegło, że w przeciwnym wypadku Polska podejmie „adekwatne kroki”. Ostatecznie w poniedziałek polski MSZ poinformował o uznaniu za persona non grata pracownika Konsulatu Generalnego Rosji w Poznaniu. W odpowiedzi na nieusprawiedliwione wydalenie przez Rosję polskiej dyplomatki MSZ podjęło dzisiaj zgodnie z zasadą wzajemności i w koordynacji z Niemcami i Szwecją decyzję o uznaniu za persona non grata pracownika Konsulatu Generalnego Rosji w Poznaniu  — poinformował MSZ na Twitterze.
Emocjonalna reakcja prof. Pawłowicz na hejt: "Wasza lojalność i przyjaźń na pstrym koniu jeździ". Sędzia otrzymała ochronę SOP^Zaćwierkane na Twitterze^2021-02-08 17:44:07.194528+01:00^https://wpolityce.pl/polityka/538342-prof-pawlowicz-reaguje-na-hejt-dostala-ochrone-sop^Prof. Krystyna Pawłowicz w serii wpisów na Twitterze odniosła się do zarzutów kierowanych pod jej adresem w związku z leczniczym wyjazdem do hotelu Malinowy Zdrój. Sędzia Trybunału Konstytucyjnego zażądała przeprosin m.in. od Patryka Jakiego i Jana Śpiewaka. Dodała również, że przydzielona została jej ochrona SOP. CZYTAJ RÓWNIEŻ: — Kto przeprosi prof. Pawłowicz? Miał być pożar - nie było. Miał być nielegalny wyjazd - nic z tych rzeczy. Sanepid skontrolował hotel — Prof. Pawłowicz odpowiada na ataki: Przebywam w hotelu Malinowy Zdrój na pobycie leczniczym. Informacje o pożarze są kłamstwem — Dyrektor hotelu „Malinowy Zdrój” dementuje doniesienia: Doszło do zadymienia, nie było ewakuacji gości. Placówka działa legalnie — Tarczyński stanął w obronie Krystyny Pawłowicz: To kłamstwa. Pani profesor nie jest tam na wypoczynku, tylko na rehabilitacji Wiadomość o tym, że w hotelu Malinowy Zdrój w Solcu-Zdroju doszło do pożaru i ewakuacji jego gości, w tym prof. Krystyny Pawłowicz, podało w sobotę „Echo Dnia”, a za nim media ogólnopolskie. Sędzia TK potwierdziła jedynie PAP, że przebywa tam w celach leczniczych. Z kolei dyrektor hotelu Paweł Patrzałek zdementował informacje o pożarze i zaznaczył, że w sobotę doszło do zwarcia instalacji elektrycznej w skrzynce rozdzielczej. Dziś sanepid przeprowadził w hotelu kontrolę, która wykazała legalne działanie placówki. Prof. Pawłowicz w emocjonalnym wpisie odniosła się do hejtu, który spotkał ją w związku z wyjazdem do hotelu Malinowy Zdrój. Powiem wielu z Państwa tyle,że za rzucone Wam i niesprawdzone,najmniej choćby wiarygodne lewackie kłamstwo sprzedacie ojca i matkę.. Wasza lojalność i przyjaźń na pstrym koniu jeździ. Widzę to po wielu nienawistnych wpisach Bez sprawdzenia kłamstw i spraw zabijecie też Polskę.. — napisała.
Fala komentarzy ws. sondażu CBOS dot. poglądów młodych Polaków. "Lewicowość zastąpiła trudnopowiedzizm"; "Polaryzacja"^Zaćwierkane na Twitterze^2021-02-08 17:43:55.941913+01:00^https://wpolityce.pl/polityka/538334-fala-komentarzy-ws-sondazu-dot-pogladow-mlodych-polakow^Sondaż CBOS, w którym zapytano Polaków w wieku 18-24 o deklarowane poglądy polityczne, wywołał lawinę komentarzy w sieci. Z sondażu wynika, że w stosunku do 2019 roku znacząco spadła liczba młodych Polaków, którzy deklarują poglądy centrowe lub też wybierają odpowiedź „trudno powiedzieć”. Rośnie za to liczba młodych, którzy deklarują poglądy prawicowe lub lewicowe, chociaż zdecydowanie najbardziej rośnie liczba tych drugich.  CZYTAJ TAKŻE: Rekordowa mobilizacja wyborcza młodych Polaków. Prawie 80 procent deklaruje udział w wyborach. Rośnie liczba zwolenników lewicy CBOS o młodych potwierdza, co sygnalizowaliśmy w @KlubJagiellonsk od dawna. W ciągu kilku lat mamy radykalny zwrot z nadreprezetancji prawicy ku nadreprezentacji lewicy.
Spotkanie marszałek Witek z szefem MSZ Litwy. Wśród tematów dialog parlamentarny i kwestie bezpieczeństwa^Zespół wPolityce.pl^2021-02-08 17:33:03.697662+01:00^https://wpolityce.pl/polityka/538345-spotkanie-marszalek-witek-z-szefem-msz-litwy^Dialog parlamentarny, kwestie bezpieczeństwa - także energetycznego - oraz rola Trójkąta Lubelskiego znalazły się wśród tematów spotkania marszałek Sejmu Elżbiety Witek i ministra spraw zagranicznych Republiki Litewskiej Gabrieliusa Landsbergisa. CZYTAJ RÓWNIEŻ: Ambasadorzy Polski i Litwy apelują o wsparcie dla Białorusinów: „Naród białoruski pada ofiarą brutalnych prześladowań” Państwa bałtyckie wyrażają solidarność z Białorusią. „Wzywamy do natychmiastowego i bezwarunkowego uwolnienia więźniów politycznych” Spotkanie - jak poinformowało w komunikacie Centrum Informacyjne Sejmu - odbyło się w poniedziałek. Tego dnia szef litewskiego MSZ spotkał się także z ministrem spraw zagranicznych Zbigniewem Rauem.
Zima zaskoczyła Trzaskowskiego. Prezydent stolicy urządza więc pokazówkę na tle pługoposypywarek: Pracujemy od rana. WIDEO^Zespół wPolityce.pl^2021-02-08 17:24:11.997459+01:00^https://wpolityce.pl/polityka/538343-pokazowka-trzaskowskiego-na-tle-plugoposypywarek-wideo^Miasto przez śnieżycę od rana jest w stanie awaryjnym, na drogach pracujemy od godz. 4.30 i staramy się opanować sytuację - zapewnił w poniedziałek mieszkańców prezydent Warszawy Rafał Trzaskowski. Jak zaznaczył, podobnej sytuacji można spodziewać się m.in. w czwartek. CZYTAJ RÓWNIEŻ: Gruba warstwa śniegu na ulicach stolicy. Trzaskowski się tłumaczy, internauci odpowiadają. „Nawet nie odśnieżyliście spod Ratusza”. KOMENTARZE Trzaskowski opublikował w mediach społecznościowych wideo nakręcone na Augustówce przy zajezdni Remondisu, jednej z firm odśnieżających stołeczne ulice. Jak podkreślił, prace na drogach w Warszawie trwają od rana. Wskazał, że obecnie wyjechało na nie ponad 300 pługoposypywarek. Do wczesnego popołudnia było ich 170. Prezydent miasta wyjaśnił, że najintensywniej śnieg zaczął padać między godz. 13 a godz. 15. Padać będzie do godz. 3. Jak zadeklarował Trzaskowski, wszystkie samochody, które są w dyspozycji, będą jeździć po mieście. Staramy się opanować sytuację. Potem będą dwa dni przerwy, ale później znowu będziemy mieli opady, środa-czwartek — zaznaczył.  Wszyscy w Warszawie jesteśmy gotowi, ale też apelujemy do państwa o zachowanie uwagi, o bardzo wolną jazdę. Ci, którzy nie mają zimowych opon, nie powinni się udawać w tej chwili na miasto — dodał. Zachęcał też do korzystania z komunikacji miejskiej. Prezydent stolicy zapewnił, że od rana miasto było postawione w „stan awaryjny”. Jak relacjonował, w południe zebrał się sztab kryzysowy, aby lepiej koordynować działania związane ze śnieżycą. Wszystkim tym, którzy pytają, co robiliśmy, a widziałem, że obudzili się dwie godziny temu: patrzcie na nasze media społecznościowe, drodzy państwo, bo informujemy od godz. 8-9 rano, co się w Warszawie dzieje. Będziemy dalej informować. Uważajcie państwo na siebie, a my działamy dalej — powiedział Trzaskowski.
Bodnar nadal prowadzi swoją krucjatę! RPO złożył kasację do SN ws. kary za naruszenie zakazu przemieszczania się^Zespół wPolityce.pl^2021-02-08 17:08:07.519863+01:00^https://wpolityce.pl/polityka/538317-rpo-skarzy-do-sn-kary-za-naruszenie-zakazu-przemieszczania^Kasację ws. naruszenia ograniczeń epidemicznych, tym razem zakazu przemieszczania się, skierował do Sądu Najwyższego Rzecznik Praw Obywatelskich. To druga z kasacji RPO dot. rozporządzeń wprowadzających ograniczenia w pierwszym okresie epidemii. Czy sprawa ma dziś jakiekolwiek znaczenie? Zupełnie nie, ale Adam Bodnar za wszelką cenę chce dziś skompromitować rząd, który od wiosny ub. roku toczy skuteczną walkę z koronawirusem. CZYTAJ TAKŻE:Bodnar i Koalicja Obywatelska jednym głosem o projekcie ws. mandatów: „Krok w stronę tzw. państwa policyjnego”; „To absurd” Rozporządzenie zakazywało przemieszczania się osób, z wyjątkiem określonych celów. Formalnie rzecz biorąc, obwiniony naruszył ten zakaz. Rozporządzenie nie zawierało jednak żadnej sankcji za to. Tymczasem odpowiedzialności za wykroczenie podlega tylko ten, kto popełnia czyn społecznie szkodliwy, zabroniony przez ustawę obowiązującą w czasie jego popełnienia pod groźbą kary – zaznaczono w uzasadnieniu tej kasacji. RPO nie przeszkadza, że kasacja dotyczy mężczyzny ukaranego w trybie nakazowym grzywną 200 zł. Co jeszcze ważniejsze, według policji, mężczyzna naruszył zakaz przemieszczania się w czasie epidemii bez niezbędnej potrzeby - gdy prowadził samochód w kwietniu 2020 r., przy czym ponadto nie zastosował się do obowiązku zakrywania ust i nosa. Mężczyzna został obwiniony o naruszenie zakazu wynikającego z rozporządzenia Rady Ministrów z 19 kwietnia 2020 r. w sprawie ustanowienia określonych ograniczeń, nakazów i zakazów w związku z wystąpieniem stanu epidemii. Jak jednak wskazał Rzecznik w swej kasacji „celem przepisów rozporządzenia była ochrona zdrowia i realizacja konstytucyjnego obowiązku zwalczania chorób zakaźnych”.  Przepisy te w oczywisty sposób nie stanowią w związku z tym przepisów porządkowych w rozumieniu art. 54 Kw. W przypadku tych ostatnich przedmiot ochrony stanowi bowiem porządek i spokój w miejscach publicznych, a nie ochrona zdrowia – wskazał RPO. Nakładanie ograniczeń podstawowych wolności i praw człowieka i obywatela musi odbywać się na podstawie prawidłowo stanowionego prawa, w szczególności zgodnie z podstawowymi zasadami konstytucji. Jest możliwe tylko w przypadku wprowadzenia jednego z trzech stanów nadzwyczajnych, a to nie miało  – podkreślono w komunikacie Biura RPO. W ocenie Rzecznika „w tej sytuacji zakazy z rozporządzenia należy uznać za niekonstytucyjne, a co za tym idzie za nielegalne”. „Nie może ono być źródłem obowiązków dla obywateli i w konsekwencji podstawą ukarania za niestosowanie się do nich” - ocenia RPO. Z kolei ukaranie mężczyzny za brak maseczki - jak wskazuje Rzecznik - było nielegalne nawet w świetle kwestionowanego w kasacji rozporządzenia. Wprawdzie nakazywało ono zakrywanie ust i nosa także w środkach transportu, ale nie było to wymagane, gdy w samochodzie była tylko jedna osoba - a tak było w przypadku ukaranego mężczyzny. W kasacji wniesiono o uchylenie wyroku nakazowego sądu rejonowego i uniewinnienie ukaranego od zarzutu naruszenia obu zakazów. To kolejna kasacja RPO w takiej sprawie. Przed tygodniem informowano o innej kasacji, odnoszącej się do mężczyzny ukaranego grzywną za naruszenie zakazu przebywania w parku. Tamta kasacja odnosiła się jednak do wcześniejszego rozporządzenia Rady Ministrów z 31 marca 2020 r. Wcześniej Rzecznik wielokrotnie występował do sądów administracyjnych w sprawie kar pieniężnych wymierzanych przez sanepid za nieprzestrzeganie ograniczeń nakładanych rozporządzeniami. Sądy administracyjne często zaś uchylają takie kary, wskazując m.in. na naruszenie zasad legislacji. Teraz jednak - jak już tydzień temu zaznaczał RPO - to SN „będzie mógł się wypowiedzieć co do zasadności karania obywateli za ograniczenia wprowadzone rozporządzeniami w pierwszym okresie epidemii koronawirusa”.  Krucjata Adama Bodnara przeciwko rządowi Zjednoczonej Prawicy nie ustaje. Wciąż mu się coś nie podoba i podważa kolejne decyzje rzędu, który od niemal roku walczy ze skutkami pandemii. „Pomoc” pana Bodnara polega na niemal całkowitej negacji wszystkich posunięć władzy. PAP, WB
I oni chcą rządzić Polską? Totalna kompromitacja Budki. Nie odpowiadał na pytania internautów, bo "zapomniał, że nie ma Twittera"^Koń by się uśmiał^2021-02-08 16:57:01.653177+01:00^https://wpolityce.pl/polityka/538337-i-oni-chca-rzadzic-polska-totalna-kompromitacja-budki^Platforma Obywatelska usilnie stara się powrócić do władzy. Co jakiś czas słyszymy o kolejnych pomysłach polityków opozycji, zapewnieniach, że maja gotowe ustawy dotyczące tego, czy tamtego. Okazuje się jednak, że problemy pojawiają się przy tak podstawowych kwestiach, jak internet i media społecznościowe, które pokonały przewodniczącego Platformy Borysa Budkę. CZYTAJ TAKŻE: — Jest za a nawet przeciw? Budka w „Rz”: Aborcja na życzenie nie jest OK, ale nie mam prawa nikomu narzucać swego zdania — PO zaczyna zbiórkę podpisów ws. likwidacji TVP Info. Tomczyk: „To miejsce, gdzie szczuje się na ludzi”. Ostra wymiana zdań z dziennikarzem — A to dobre! Budka twierdzi, że wysłał badania do Polski 2050. Hołownia: Niech PO ogarnie kuriera, bo przesyłki nie dochodzą Borys Budka miał odpowiadać na pytania internautów, co nie do końca się udało, ponieważ przewodniczącego największej partii opozycyjnej pokonała technika. Zobaczę też, co mi podsyłają tutaj na tablecie, zaraz zobaczymy, bo… starają się mi pomóc, pochwaliłem się, że mają mi to podesłać na Twitterze. Tylko… mmm… żeby… odczytać część waszych… waszych pytań, bo nie wszystko widzę, mam trochę daleko od siebie to… i teraz… no i tutaj niestety coś mi się zacina, ale za chwilę będziemy o tym rozmawiać — kręcił Budka. Polityk walczył z techniką i robił co mógł, ale 15 minut później rozegrał się kolejny dramat. Okazało się, że Budka chciał odpowiadać na pytania z Twittera, ale nie miał zainstalowanej aplikacji. Niestety z mojej winy, nie jestem w stanie, mimo że chłopakom powiedziałem, że mają mi wysłać tutaj informacje na tableta, tych pytań, bo ja tutaj niedowidzę, nie jestem w stanie odpowiedzieć na te pytania, dlatego że zapomniałem, że tutaj nie mam Twittera na tym urządzeniu…  — powiedział Borys Budka.
Kto przeprosi prof. Pawłowicz? Miał być pożar - nie było. Miał być nielegalny wyjazd - nic z tych rzeczy. Sanepid skontrolował hotel^Zespół wPolityce.pl^2021-02-08 16:34:25.219510+01:00^https://wpolityce.pl/polityka/538333-sanepid-hotel-malinowy-zdroj-dziala-zgodnie-z-prawem^Działalność prowadzona przez hotel Malinowy Zdrój w Solcu-Zdroju w woj. świętokrzyskim jest zgodna z prawem. Obostrzenia epidemiczne nie są łamane – wynika ze wstępnej kontroli przeprowadzonej w spółce przez buski sanepid. CZYTAJ RÓWNIEŻ: — Prof. Pawłowicz odpowiada na ataki: Przebywam w hotelu Malinowy Zdrój na pobycie leczniczym. Informacje o pożarze są kłamstwem — Dyrektor hotelu „Malinowy Zdrój” dementuje doniesienia: Doszło do zadymienia, nie było ewakuacji gości. Placówka działa legalnie — Tarczyński stanął w obronie Krystyny Pawłowicz: To kłamstwa. Pani profesor nie jest tam na wypoczynku, tylko na rehabilitacji Dyrektor Powiatowej Stacji Sanitarno-Epidemiologicznej w Busku-Zdroju Krzysztof Socha powiedział PAP, że kontrolę w hotelu przeprowadzono w związku z weekendowymi doniesieniami mediów o pożarze w hotelu, w którym przebywać miało wówczas około 100 gości. Z przeprowadzonej w poniedziałek kontroli wynika, że spółka Malinowe Hotele jest zarejestrowana u wojewody świętokrzyskiego i prowadzi działalność leczniczą w zakresie ambulatoryjnych usług leczniczych, w tym rehabilitacji medycznej. Wszystkie osoby, które tam przebywają, mają skierowanie na zabiegi rehabilitacyjne  — powiedział PAP Socha. Zastrzeżeń sanepidu nie budzi również to, że hotel zapewniał nocleg pacjentom.  W rozporządzeniu dotyczącym ograniczeń, zakazów i nakazów, w paragrafie 10, jest mowa, że pacjenci i ich opiekunowie mogą mieszkać w podmiocie wykonującym działalność leczniczą i świadczącym usługi z zakresu opieki zdrowotnej. Jest to zgodne z rozporządzeniem  — poinformował. Działalność, którą prowadzi spółka Malinowe Hotele jest działalnością, która nie łamie ograniczeń wynikających z rozporządzenia  — zaznaczył. Zdaniem Sochy procedury w zakresie wyżywienia gości odbywają się w sposób właściwy.  Bufet i stołówki w hotelu nie działają. Jedzenie jest wydawane do pokojów gości  — dodał. O tym, że w hotelu Malinowy Zdrój w Solcu-Zdroju doszło do pożaru i ewakuacji jego gości, w tym sędzi TK prof. Krystyny Pawłowicz, podało w sobotę „Echo Dnia”, a za nim media ogólnopolskie. Pawłowicz, odnosząc się do informacji o jej pobycie w hotelu Malinowy Zdrój w Solcu-Zdroju, potwierdziła PAP, że przebywa tam w celach leczniczych. Dyrektor hotelu Paweł Patrzałek zaznaczył, że w sobotę doszło do zwarcia instalacji elektrycznej w skrzynce rozdzielczej. Ta skrzynka się nam troszkę spaliła i zadymiła się część rehabilitacyjna w hotelu, czyli oddzielny boczny budynek w części hotelowej. Musieliśmy wezwać straż pożarną, dlatego że to zadymienie było dość duże. Nie było pożaru jako takiego, ale przyjechała straż pożarna i pomogła nam oddymić te pomieszczenia  — relacjonował. Dodał, że w tym czasie zabiegi miało kilku gości, którzy zostali poproszeni o opuszczenie części rehabilitacyjnej i przejście do hotelowej. Po dwóch godzinach udało nam się to wszystko oddymić. Natomiast nie było żadnej ewakuacji hotelu czy gości, którzy czekali w tym czasie w pokojach w niezadymionej części hotelowej i w żaden sposób nie byli zagrożeni  — zaznaczył. Zapewnił, że jego hotel prowadzi działalność leczniczą i działa zgodnie z obowiązującymi przepisami. xyz/PAP
Szok, że Środa krytykuje Tuska i Michnika w organie tego ostatniego? Skąd – to tylko podział ról i zabawa^Stanisław Janecki^2021-02-08 16:17:33.193539+01:00^https://wpolityce.pl/polityka/538323-szok-ze-sroda-krytykuje-tuska-i-michnika-to-podzial-rol^Wychodziłoby na to, że Michnik jest jakimś kryptoksiędzem, zaś Tusk asystentem biskupa. Tylko że to wszystko bajki z mchu i paproci. Czy tak wielcy ludzie, demokraci i równościowcy jak Donald Tusk i Adam Michnik mogą odstawać i nie dorastać? Mimo że „nie kwestionuje [się] zasług, mądrości i osobistego uroku obu panów”. Koniec świata, jeśli „zasługi, mądrość i urok osobisty” czynią raczej dziadersami niż prawdziwymi demokratami. Dlatego musiała im to wytknąć, a nawet trochę ich zglanować Magdalena Środa, wyznaczająca katalog reguł matriarchatu i agendę wysadzania w powietrze patriarchatu. A właściwie to nawet nie chodzi o matriarchat, a o coś w rodzaju feminotriatu bądź nawet lempartiatu, chociaż panie za sobą raczej nie przepadają (znaczy Środa za Lempart i w drugą stronę). Ale to tylko ustawka. Nie wypadajmy jednak z konwencji. Donald Tusk podpadł Magdalenie Środzie przede wszystkim za obronę tzw. kompromisu aborcyjnego, choć to taka obrona jak pana Zagłoby przed węgrzynem. Wedle Tuska, w dekonstrukcji Środy, dopiero zawieszenie kompromisu daje „kobietom prawo rozstrzygającego głosu”. Hola, hola, kolego Lola Pindola. „Czy to znaczy, że gdyby kompromis był, to kobiety prawa głosu by nie miały? – pyta Środa. No, nie miałyby. Bo z Donalda Tuska to przebieraniec. Jak mu wrzuca Magdalena Środa, „zapomniał chyba, że sam (…) umieścił się wygodnie, biorąc przed wyborami spektakularny ślub kościelny, czym dał wyraz nie gwałtownemu wzmożeniu religijnemu, ale pospolitemu politycznemu przekonaniu, że bez Kościoła w polityce ani rusz”. Ależ skąd. Tusk dał tylko wyraz swemu wyrachowaniu i piwotalności. Udawajmy jednak, że z Tuska to skurkowaniec jest, a nie człowiek, na którego można liczyć. No bo „osobiście umocnił jego [Kościoła] pozycję, wbrew państwu i wbrew prawom kobiet (podobnie zresztą jak Kwaśniewski, który radośnie podróżował papamobile)”. Tusk i Kwaśniewski pod kleszym butem? Ładne kwiatki (albo chwasty). Gdy zatem Tusk mówi, że liczy, iż chrześcijanie będą „mocno zabierali głos w sprawie (…) znęcania się nad kobietami w polskiej rodzinie”, jest faryzeuszem. Czyżby bowiem „zapomniał, że gdy miał pełnię władzy, z wielkim ociąganiem ratyfikował konwencję Rady Europy w sprawie przeciwdziałania przemocy wobec kobiet i przemocy w rodzinie”. Z tak wielkim ociąganiem, z jakim Borys Budka jest w stanie czegokolwiek się nauczyć. W dodatku Tusk „zaraz potem obsadził na stanowisku ministra sprawiedliwości katolickiego cynika Gowina, który sprawie ukręcił głowę”. Tusk jak Gowin – ta zniewaga krwi wymaga, albo przynajmniej honorowego krwiodawstwa obu.  Cwaniak Tusk myślał, że jak się trochę podliże, to mu będzie wybaczone. Nic z tych rzeczy. Magdalena Środa jest purytanką postępu i żaden cwaniak nic jej nie namiesza w głowie. Podobnie jak cwaniak Adam Michnik – „również zwolennik kompromisu”. Zaakceptowanego pod pozorem, że „gdy stoi przed nami tyle wyzwań, nie warto sobie otwierać nowego frontu wewnętrznej wojny”. Takiego wałka, jak oznaczona całka – zdaje się mówić na to Środa. Bo to tylko inna wersja „hasła wszystkich rządów po 1989 roku”. A to hasło absolutnie zdradzieckie: „Najpierw ważne sprawy, a kobiety potem” lub „Najpierw pokój i wielka (męska) polityka, a kobiety niech sobie poczekają”. Czekaj tatka latka. Tak łatwo się pani Środy, strażniczki feministycznego ognia, nie przekabaci, mimo że Michnik dostrzega „patriarchalność dotychczasowej polityki” i uznaje, że to „niekoniecznie kobiety muszą podawać facetom herbatę”. A kto: faceci, transy, nie-binarni? Michnik ma, mówiąc językiem o wielkiej głębi znaczeń, wynoszonym ostatnio pod niebiosa przez literaturoznawcę prof. Przemysława Czaplińskiego, po prostu wy…ane. Nie dostrzega bowiem tego, że „sprawy kobiet” to nie „sprawy jakiejś grupy zawodowej, lecz prawa człowieka, i że we wszystkich cywilizowanych krajach to rządy (również te konserwatywne) broniły praw kobiet (w tym prawa do aborcji) jako praw człowieka, a nie ‘spraw kobiet’”. Kobieta jako grupa zawodowa to ciekawa koncepcja, ale chyba nie warto drążyć, o jaki zawód może tu chodzić. Magdalena Środa kompletnie pogrąża Michnika jako tego, który uważa, że „biskupi czytają Pismo Święte i nikt nie oczekuje, że będą mówili coś innego niż to, w co wierzą i do czego zostali powołani”. No, bez jaj. Magdalena Środa „śmie wątpić, czy biskupi czytają Pismo Święte, bo gdyby czytali, to wiedzieliby, że nie ma tam zakazu aborcji, choć jest tam wiele zakazów nieprzestrzeganych przez nich samych”. Jednym sztychem przygwoździła Michnika i zademonstrowała swą teologiczną wyższość nad biskupami. Ale to łatwizna, skoro oni „chętnie zajmują postawy sprzeczne z wyznawaną wiarą”. Środzie takie słabości się nie zdarzają i zawsze postępuje zgodnie z wyznawaną wiarą – w feminokomunizm.  Mimo ustawki, to jednak szok, że Michnik podobno nic nie rozumie. Gdy twierdzi, że „nie żyjemy na Księżycu”, a w kraju, „gdzie mamy do czynienia z eksplozją gniewu kobiet”. To ściema. I to w jego własnej gazecie te bezeceństwa Środa wypisuje. Że jednak „żyjemy na Księżycu, bardzo odległym od ziemskiej cywilizacji, na Księżycu, gdzie kobiety są traktowane jak niepełnowartościowe obywatelki, probówki, a nawet trumny, gdzie kobiety są ofiarami przemocy, a wkrótce tortur, gdzie wykonują nieodpłatną pracę na rzecz mężczyzn i gdzie rządy i demokratyczni liderzy dostrzegają ich sytuację dopiero wtedy, gdy mają do czynienia z ‘eksplozją gniewu’”. Kobieta – probówka? Ciekawe. A z trumną to chyba jednak przegięcie, nawet jak na Środę. I to ma być wina Michnika? Ja cię nie mogę! Wychodziłoby na to, że Michnik jest jakimś kryptoksiędzem, zaś Tusk asystentem biskupa. Tylko, że to wszystko bajki z mchu i paproci. Właściwie to Tuska, Michnika i Środę niewiele różni, a tylko operują innym językiem, bo odgrywają różne role. I ściemniają po równo we wszystkim, o czym mówią. A im wszystkim marzy się jakaś miła dyktaturka, gdzie przypadkowe społeczeństwo, które zawsze nie dorasta, zostałoby zastąpione rządami wybranych. A wtedy Tusk z Michnikiem nie wykluczyliby Środy z grupy uprzywilejowanych. I na odwrót. A to, że się trochę poprzekomarzają, to tylko folklor. A dla czytelnika odrobina rozrywki.
Uwaga! Sygnalista nadaje! Nieoficjalny przegląd tygodnia w polskiej polityce od lewicy do prawicy^Sygnalista nadaje^2021-02-08 15:50:36.676550+01:00^https://wpolityce.pl/polityka/538268-uwaga-sygnalista-nadaje-nieoficjalny-przeglad-tygodnia^Maciej Stuhr zastanawia się, co dalej.  Może trzeba rzucić kraj, wyjechać w cholerę, żyć gdzie indziej, przestać się zamartwiać tym, co się dzieje w Polsce? – mówi, dodając: Bo czy nie szkoda życia na to? Właśnie takie miałem myśli po przebudzeniu, choć pewnie one zaraz mi przejdą.  Aktor twierdzi, że ma wielu znajomych, którzy albo już wyjechali, albo się do tego szykują. Na usta cisną się dramatyczne pytania: Czy Polska przeżyje ten exodus? Co z nami będzie? Jak sobie poradzimy? W obronie wyśmiewanego dość okrutnie Stuhra stanęła posłanka PiS Joanna Lichocka: Od dawna mam ochotę napisać kilka słów w obronie Macieja Stuhra. Spotyka się z ostrym hejtem za to, że wyraża swe poglądy i ma odwagę ich bronić, jest w tym konsekwentny. Czasem przegina, ale na hejt nie zasługuje.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
NASZ NEWS. Kulisy spotkania Bielan-Kaczyński: "To nie jest dobry czas, by się obrażać i stroić fochy. Jesteśmy dorosłymi ludźmi"^Zespół wPolityce.pl^2021-02-08 15:17:04.277888+01:00^https://wpolityce.pl/polityka/538312-news-bielan-po-spotkaniu-z-kaczynskim-nie-czas-na-fochy^Adam Bielan, który odbył dziś rozmowę z Jarosławem Kaczyńskim (o tym fakcie jako pierwszy poinformował portal wPolityce.pl) jest przekonany, że warto walczyć o jedność w Zjednoczonej Prawicy. Z kolei Jarosław Kaczyński stać ma na stanowisku, że zamieszanie dot. władz Porozumienia jest wewnętrzną sprawą tego ugrupowania.  CZYTAJ TAKŻE: NASZ NEWS. Trwa spotkanie Adama Bielana z prezesem Jarosławem Kaczyńskim. Najważniejszym tematem sytuacja w Porozumieniu Ustaliliśmy, że zrobimy wszystko, by utrzymać jedność w Zjednoczonej Prawicy, jedność w Porozumieniu. Mamy nadzieję, że koledzy związani z panem Jarosławem Gowinem również będą wykazywali się taką samą dobrą wolą i nie będą korzystali z szantaży. To nie jest właściwa metoda uprawiania polityki – powiedział Adam Bielan w rozmowie z portalem wPolityce.pl. Pytany, czy zechciałby usiąść do stołu z Jarosławem Gowinem, Adam Bielan, nie wykluczył takiego scenariusza. Zawsze jestem gotowy do rozmów. Kwestie statutowo-formalne pozostawmy sądom. Zawsze jest wyjście z sytuacji, ale musi występować dobra wola. Niezależnie od faktu kto pełni funkcję prezesa Porozumienia, to powinniśmy pozostać częścią Zjednoczonej Prawicy – stwierdził Adam Bielan w rozmowie z portalem wPolityce.pl. Czy prezes Jarosław Kaczyński będzie mediował między zwaśnionymi stronami w Porozumieniu?  Pan prezes uznał, że to kwestie wewnętrzne Porozumienia. Zgłaszałem propozycję, że skoro i tak przez lata razem chodziliśmy na Radę Koalicji, to niezależnie od faktu, że zdaniem sądu koleżeńskiego pan Gowin nie jest już prezesem Porozumienia, powinien on uczestniczyć w Radzie. Jest bardzo ważnym członkiem tego gremium – podkreślił Adam Bielan w rozmowie z naszym portalem. Pytaliśmy też o decyzję Jarosława Gowina o zawieszeniu swojego udziału w pracach Rady Koalicji. Dziwna formuła. Pan wicepremier nie tylko wyrzuca innych członków z partii, ale także sam siebie zawiesza w Radzie Koalicji. W takim tempie, to niedługo nikt nie pozostanie w Zjednoczonej Prawicy. Mówiąc jednak zupełnie serio, to nie jest dobry czas, by się obrażać i stroić fochy. Trzeba rozmawiać, jesteśmy dorosłymi ludźmi Pytaliśmy też Adama Bielana, czy od  piątki kontaktował się z Jarosławem Gowinem Pan Gowin zniknął. Nie wiem gdzie się znajduje i nie mam z nim kontaktu – skwitował Adam Bielan.  WB
Warszawa sparaliżowana. Radni PiS punktują Trzaskowskiego: Chciał się wyspać i nie sprawdził prognoz. Miasto nie ma gospodarza^Zespół wPolityce.pl^2021-02-08 14:47:51.947363+01:00^https://wpolityce.pl/polityka/538297-warszawa-sparalizowana-radni-pis-punktuja-trzaskowskiego^W sytuacji kryzysowej nie ma w mieście gospodarza. Prezydent Rafał Trzaskowski jest bardziej zainteresowany działalnością polityczną niż samorządową – ocenił rzecznik stołecznych struktur PiS i radny Warszawy Michał Szpądrowski. CZYTAJ TAKŻE: — Gruba warstwa śniegu na ulicach stolicy. Trzaskowski się tłumaczy, internauci odpowiadają. „Nawet nie odśnieżyliście spod Ratusza” — „Internety” nie biorą jeńców! Ekologiczne przesłanie Trzaskowskiego, a w tle… ścieki. Czyżby już zapomniał o „Czajce”? — Platforma przedstawia program „Koalicja 276”. Internauci żartują: „Ranczo wiecznie żywe”; „Kaczyński z przerażenia otworzył szampana” W sytuacji kryzysowej nie ma w mieście gospodarza — powiedział w poniedziałek na konferencji prasowej Szpądrowski. Odniósł się w ten sposób do paraliżu miasta, który został spowodowany obfitymi opadami śniegu. Radny zarzucił prezydentowi, że nie podjął odpowiednich działań, które umożliwiłyby sprawne i skuteczne odśnieżanie miasta. Zapytał, dlaczego, skoro śnieg pada od rana, dopiero w godzinach popołudniowych wysłano na ulicę wszystkie solarko-piaskarki. Według niego doszło do tego, bo Trzaskowski chciał się wyspać i nie miał czasu sprawdzić prognozy pogody. Prezydent Trzaskowski jest bardziej zainteresowany działaniami politycznymi niż samorządowymi — oznajmił.  Podkreślił, że zamiast zarządzać miastem, przygotowywał się i brał udział w sobotniej imprezie programowej PO pod hasłem „Czas na zmiany”. Wystąpił na niej z szefem PO Borysem Budką. wkt/PAP
NASZ NEWS. 30 tys. za śmierć ojca wystarczy? Szokujące rozstrzygnięcia SN ws. zadośćuczynień dla rodzin zamordowanych przez UB bohaterów^Zespół wPolityce.pl^2021-02-08 14:17:36.043981+01:00^https://wpolityce.pl/polityka/538292-news-szokujace-rozstrzygniecia-sn-ws-ubeckich-mordow^Seria szokujących decyzji Izby Kontroli Nadzwyczajnej i Spraw Publicznych Sądu Najwyższego, której sędziowie nie chcą uwzględnić skarg nadzwyczajnych Prokuratora Generalnego ws. godnych zadośćuczynień dla rodzin osób represjonowanych przez komunistów CZYTAJ TAKŻE: Ekipa prof. Szwagrzyka wciąż w pracy. Ruszyły poszukiwania „Puszczyka” w Mławie. ZDJĘCIA TYLKO U NAS 30 tys. złotych – tyle według Sądu Najwyższego wynosi sprawiedliwe zadośćuczynienie dla każdej z dwóch córek mężczyzny, który w czasach stalinizmu został zabity przez funkcjonariuszy Urzędu Bezpieczeństwa. To niejedyne skandaliczne orzeczenie, które w styczniu wydał SN rozpoznając skargi nadzwyczajne Prokuratora Generalnego na korzyść potomków zamordowanych przez komunistów. Sprawa dotyczy politycznego mordu z lipca 1953 roku. To wtedy zabójcy z KBW - UB zamordowali Feliksa Gutowskiego. Jego jedyną winą był fakt, że jako listonosz z Mławy przekazywał ważne informacje legendarnemu Wacławowi Grabowskiemu „Puszczykowi”. Listonosz z Mławy informował oddział „Puszczyka” na temat liczebności i miejsca stacjonowania oraz kierunków wyjazdów oddziałów UB i MO. Dzięki m.in. tym informacjom żołnierze oddziału skutecznie przeciwdziałali sowieckim gwałtom, zabójstwom i rabunkom. Przeprowadzali również brawurowe akcje oswobodzenia innych działaczy podziemia, m.in. z więzienia UB w Mławie. Koniec oddziału Puszczyka i pana Feliksa Gutowskiego był jednak tragiczny. W 1953 roku wszyscy wpadają w łapy KBW - UB. Pan Gutowski prawdopodobnie zmarł w wyniku postrzału w szpitalu w Mławie, acz zwłoki nigdy nie zostały wydane rodzinie i nie znane jest jego miejsce pochówku. Rodzina zamordowanego przez komunistycznych siepaczy pana Gutowskiego podziela los tysięcy innych rodzin członków antykomunistycznego podziemia. Po śmierci Feliksa Gutkowskiego jego rodzina pozostała bez środków do życia. Wdowie komunistyczny urząd zatrudnienia odmówił jakiejkolwiek pracy; rodzina znalazła się na skraju nędzy, szykanowana przez komunistów jako rodzina „bandyty”. Z powodu biedy wdowa zapadła na ciężkie choroby. Zmarła w wieku 58 lat. W 1998 roku dwie cwie córki zamordowanego przez komunistów Feliksa Gutowskiego, na podstawie ustawy z dnia 23 lutego 1991 r. o uznaniu za nieważne orzeczeń wydanych wobec osób represjonowanych za działalność na rzecz niepodległego bytu Państwa Polskiego, złożyły wniosek o odszkodowanie z tytułu zamordowania ich ojca. Kobiety wniosły o zasądzenie na ich rzecz 172 tys. zł i 196 tys. zł tytułem odszkodowania i zadośćuczynienia za śmierć ojca. Sąd Okręgowy w Warszawie oddalił wniosek o odszkodowanie stwierdzając, że przysługuje ono za szkodę poniesioną przez represjonowanego tylko w związku ze zdarzeniami, który wystąpiły do chwili jego śmierci. A ponieważ Feliks Gutkowski poniósł śmierć w chwili zatrzymania przez UB, zatem nie poniósł do tej chwili żadnych szkód ze strony władz komunistycznych. W konsekwencji – według sądu – jego następcom nie należało się odszkodowanie. Natomiast w zakresie zadośćuczynienia sąd przyznał każdej z córek po zaledwie 30 tys. zł – czytamy w informacji, którą przekazała nam Prokuratura Krajowa.  Od wyroku w zakresie zadośćuczynienia pełnomocnik córek wniósł apelację, domagając się po 100 tys. zł dla każdej z córek zmarłego. Została ona oddalona przez Sąd Apelacyjny w Warszawie. Sąd wskazał, że wysokość zadośćuczynienia nie może być nadmierna w stosunku do doznanej krzywdy, a także, że sąd I instancji prawidłowo ocenił całokształt okoliczności sprawy. Sąd odrzucił argument sióstr, że w podobnej sprawie – dotyczącej ofiary UB z tego samego oddziału „Puszczyka”, która zginęła w tej samej strzelaninie – zasądzono potomkom zmarłego znacznie wyższe kwoty – informuje naszą redakcją PK. Chodzi o sprawę Henryka Barwińskiego, żołnierza AK, a po wojnie żołnierza oddziału „Puszczyka”, który w Mławie pracował jako maszynista. On również wpadł w zasadzkę UB i zginął w wyniku strzelaniny. Dwójce potomków Henryka Barwińskiego Sąd Okręgowy we Wrocławiu wyrokiem z 16 marca 1999 r. przyznał kwoty po 50 tys. złotych. Sąd stwierdził, że zmuszony do ukrywania się przed komunistami Henryk Barwiński zostawił praktycznie bez środków do życia niepracującą żonę z dwójką dzieci. Stan taki trwał również po jego zastrzeleniu. W ocenie sądu zasądzone kwoty były adekwatne do zaistniałej krzywdy i czyniły zadość wymogom poczucia sprawiedliwości społecznej. W obu tych sprawach Prokurator Generalny Zbigniew Ziobro wniósł do Sądu Najwyższego skargi nadzwyczajne. Skarżący podkreślił, że zasądzone kwoty nie stanowią godnej rekompensaty dla rodzin zamordowanych polskich patriotów, którzy oddali życie w walce o wolną i niepodległą Polskę. Obie skargi Sąd Najwyższy oddalił. W przypadku sprawy Henryka Barwińskiego skargę rozpoznawali sędziowie Janusz Niczyporuk i Krzysztof Wiak, zaś sprawę Feliksa Gutkowskiego – sędziowie Krzysztof Wiak i Jacek Widło. Szokuje uzasadnienie, które pozbawiło rodziny bohaterów godnych i sprawiedliwych zadośćuczynień.  Sędziowie nie zgodzili się bowiem, że Prokurator Generalny wykazał wyjątkową sprzeczność zapadłych rozstrzygnięć z podstawowymi zasadami konstytucyjnymi porządku prawnego. Choć orzekający nie zakwestionowali faktu tragedii i krzywd wnioskujących i ich rodziców, to uznali, że nie istnieje normatywna możliwość zasądzenia oczekiwanych przez nich zadośćuczynień. 2 x 30 tys. zł i 2 x 50 tys. złotych – tyle według sędziów Sądu Najwyższego warte było życie ofiar komunistycznego reżimu i cierpienie ich rodzin. Orzeczenia sędziów Wiaka, Niczyporuka i Widły warto zestawić z innym niedawno zapadłym orzeczeniem dotyczącym rekompensaty dla osoby pokrzywdzonej działaniami państwa. 2 mln 700 tys. zł – na tyle wycenił w dniu 5 listopada 2020 r. Sąd Apelacyjny odszkodowanie za niesłuszne kilkumiesięczne aresztowanie mężczyzny, który był oskarżony o doprowadzenie jednego z samorządów do niekorzystnego rozporządzenia mieniem w kwocie ponad 1 mln 200 tys. zł, a także popełnienie przestępstwa z ustawy Prawo budowlane, polegające na niezgłoszeniu do właściwego urzędu robót budowlanych. Mężczyzna nigdy nie został uznany za niewinnego - sąd umorzył postępowanie karne z uwagi na przedawnienie karalności oraz znikomą szkodliwość społeczną czynu. Od wyroku tego prokuratura wniosła kasację. Prokurator zaskarżył wyrok w zakresie rozstrzygnięcia dotyczącego wysokości przyznanego odszkodowania. Decyzja Izby Kontroli Nadzwyczajnej i Spraw Publicznych SN szokuje tym bardziej, że właśnie ta Izba miała zajmować się sprawami skrajnej niesprawiedliwości i bezczynności państwa. Szczególnie rodziny osób represjonowanych przez komunistyczny reżim liczyły, że sprawiedliwości nareszcie stanie się zadość. To właśnie dlatego Zbigniew Ziobro, Prokurator Generalny kierował skargi w tych bolesnych sprawach. Czy znów czeka nas okres, w którym sprawiedliwość dla ofiar komunistycznego reżimu będzie dławiona przez środowisko sędziowskie? Nawet te, z którym tylu Polaków łączyło nadzieje, w momencie, gdy powstawała Izba Kontroli Nadzwyczajnej i Spraw Publicznych? Sama Izba nie ma ostatnio dobrej prasy. Atakują ją niektórzy członkowie KRS i część komentatorów, zarzuty płyną także ze świata politycznego. Decyzje o zadośćuczynieniach nie budują powagi tej Izby i nie sprawiają, że Polakom wraca wiara w sprawiedliwość. Czy cena za zachowawczość nie będzie dla niej zbyt duża? To pytanie warto skierować do samych sędziów. 30 i 50 tysięcy zadośćuczynienia dla rodzin zamordowanych przez komunistyczną mafię bohaterów, wpisują się w inną szokującą decyzję SN (zapadła w Izbie Pracy i Ubezpieczeń Społecznych), który stanął po stronie byłych esbeków. WOJCIECH BIEDROŃ
PO zaczyna zbiórkę podpisów ws. likwidacji TVP Info. Tomczyk: "To miejsce, gdzie szczuje się na ludzi". Ostra wymiana zdań z dziennikarzem^Zespół wPolityce.pl^2021-02-08 13:43:33.982488+01:00^https://wpolityce.pl/polityka/538271-po-zaczyna-zbiorke-podpisow-ws-likwidacji-tvp-info^Klub Koalicji Obywatelskiej apeluje o podpisywanie się pod obywatelskim projektem ustawy dot. likwidacji TVP Info i abonamentu radiowo-telewizyjnego. Miliardy, które trafiają na TVP, muszą być przekazane na zdrowie - oświadczył szef klubu KO Cezary Tomczyk. CZYTAJ TAKŻE: — To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy — Olechowski: Biorąc pod uwagę konsekwencję, z jaką PO realizuje swoje obietnice wyborcze, jestem spokojny o przyszłość TVP Info — TVP Info porównuje wydarzenia z USA z puczem opozycji w Sejmie. Politycy domagają się likwidacji stacji. Sikorski znów przeklina Podczas sobotniej konferencji w Józefowie pod Warszawą, zatytułowanej „Czas na zmiany”, Rafał Trzaskowksi i Borys Budka przedstawili propozycje działań Platformy Obywatelskiej. Jedną z nich była likwidacja TVP Info i abonamentu RTV. I my oczywiście wybieramy prawdę. I pamiętacie jak w kampanii wyborczej mówiliśmy jasno o tym, by zlikwidować TVP Info, abonament RTV. Już dość tej fabryki kłamstwa i manipulacji, przecież to ma wpływ na nas wszystkich - szczucie Polaków na Polaków, przez cały czas manipulacja. Tego nie może być, mamy tego dosyć. I dlatego już w poniedziałek zaczynamy zbierać podpisy pod obywatelskim projektem ustawy o likwidacji TVP Info i abonamentu, bo wybieramy prawdę i równe warunki w wyborach — oświadczył Trzaskowski.  Szef klubu Koalicji Obywatelskiej Cezary Tomczyk oraz rzecznik PO Jan Grabiec wystąpili w poniedziałek na konferencji prasowej, by poinformować o uruchomieniu akcji zbierania podpisów pod obywatelskim projektem ustawy o likwidacji TVP Info i likwidacji opłaty abonamentowej. Inicjatywa ta była zapowiedziana podczas sobotniej imprezy programowej PO. W ciągu ostatnich lat na telewizję publiczną przekazano ponad 5 miliardów złotych, które mogły być wydane na to, żeby system opieki zdrowotnej w Polsce nie załamał się — ocenił Tomczyk. Za te pieniądze można było kupić 50 milionów szczepionek dla polskich obywateli. Te pieniądze zostały bezpowrotnie zmarnowane, wyrzucone w błoto, a Telewizja Polska jest miejscem, gdzie szczuje się ludzi, napuszcza się grupy społeczne na inne grupy — mówił. Poinformował, że każdy Polak w biurach poselskich posłów KO i innych wyznaczonych miejscach będzie mógł się podpisać pod projektem ustawy o likwidacji abonamentu i likwidacji TVP Info.  Te pieniądze muszą być przekazane na zdrowie — powiedział Tomczyk. Tłumaczył, że inicjatywa jest projektem obywatelskim, ponieważ w takiej sytuacji nie będzie on mógł trafić „do zamrażarki” marszałek Sejmu Elżbiety Witek.  Projekt obywatelski musi trafić pod obrady Sejmu w ciągu czterech miesięcy od złożenia — przypomniał szef klubu KO. O likwidacji stacji mówili w Sejmie Cezary Tomczyk i Jan Grabiec. Doszło do wymiany zdań z dziennikarzem TVP Info Miłoszem Kłeczkiem. Telewizja publiczna de facto przestała nią być. Przestała nią być wtedy, kiedy na miejsce uczciwych dziennikarzy przyszli nominaci partyjni albo ci, którzy chcą być nazywani dziennikarzami, ale tak naprawdę są funkcjonariuszami PiS-u i wiedzą, że dzisiaj dla nich najważniejsze jest zarobić pieniądze, żeby jeździć pomarańczowymi samochodami, żeby kupować kolejne mieszkania, a potem niech wali się świat — oświadczył Tomczyk. Przecież każdy wie jak jest, państwo jak tu jesteście, również. Zresztą pan redaktor, gratulacje jeżeli chodzi o kwestię auta, mam nadzieję, że będzie panu lekko w tym zakresie — kpił Cezary Tomczyk, zwracając się do Miłosza Kłeczka. Nie wiem, dlaczego pan tak zazdrości tego samochodu? A samochód nie jest mój. Ale to już tak na marginesie. Zresztą, widziałem pana w nowym BMW panie pośle. Nie wiem czy z poselskich pieniędzy pan to kupił czy z jakichś innych, to już nie chciałbym w wątpliwość poddawać  — odpowiedział Kłeczek. Zdenerwowany Tomczyk zaczął wypytywać dziennikarza o jawność jego majątku oraz o to, ile zarabia w TVP Info. Kłeczek zwrócił uwagę Tomczykowi, że nie jest funkcjonariuszem publicznym, więc jego majątek nie jest jawny, o czym Tomczyk doskonale wie. Jeżeli ustawa będzie nakładała obowiązek na pracowników Telewizji Polskiej, dziennikarzy, oświadczeń majątkowych, to oczywiście będą przedstawiane. Ale nie ma takiego prawa, więc o czym pan mówi? Pan się może ewentualnie wytłumaczyć z jakich źródeł kupił pan nowe BMW, bo widziałem pana w takim samochodzie, skoro o samochodach pan już mówi — podkreślił dziennikarz, zwracając uwagę, że teraz jest czas dla dziennikarzy na zadawanie pytań. Tomczyk jednak ciągnął temat, oświadczając, że zarobki Kłeczka są informacją publiczną, bo - jak stwierdził - „jest finansowany ze środków publicznych”. Ja składam oświadczenie majątkowe. W mojej sprawie, w sprawie mojej pensji wszystko jest jasne. W sprawie tego czym jeżdżę, jaki mam majątek, gdzie mieszkam, wszystko jest jawne. Ale w sprawie pana pensji nie — próbował odwracać kota ogonem Tomczyk. Z kolei Jan Grabiec przekonywał, że według niezależnych medioznawców „standardy TVP Info, to standardy Russia Today”.
Zgorzelski dolewa oliwy do ognia: Gowin w maju zachował się jak mąż stanu, ryzykując swoją karierę. Zapraszamy do współpracy^Zespół wPolityce.pl^2021-02-08 13:03:19.249728+01:00^https://wpolityce.pl/polityka/538278-zgorzelski-do-gowina-trzymaj-sie-i-zapraszamy-do-wspolpracy^„Sprawy, które mogłyby nas różnić, odkładamy do protokołu rozbieżności, do którego wrócimy. Po stronie opozycji trwa praca, dobra współpraca. Rozumiem, że jeśli chcemy powiększać stan posiadania opozycji, to nie chodzi o to, by się dzielić, ale składać propozycję na zewnątrz, jak choćby Porozumieniu Jarosława Gowina, który w maju zachował się jak mąż stanu, ryzykując swoją karierę” - powiedział wicemarszałek Sejmu z PSL-u Piotr Zgorzelski w poranku „Siódma 9”. CZYTAJ TAKŻE: — NASZ NEWS. Trwa spotkanie Adama Bielana z prezesem Jarosławem Kaczyńskim. Najważniejszym tematem sytuacja w Porozumieniu — Hołownia twierdzi, że Gowin miał przejść na stronę opozycji! „Wszystko było dogadane”; Wyjaśnia, dlaczego ostatecznie się nie udało — Gowin już w kwietniu chciał przejść na stronę opozycji? Bortniczuk ujawnia: „To nie była tylko próba zablokowania wyborów” Dzisiaj jest za to krytykowany, ale moim zdaniem uratował cztery litery PiS, bo wybory kabaretowo-kopertowe podważałyby mandat demokratyczny prezydenta, ktokolwiek by nim nie został. Wiem o tym doskonale, że Jarosław Gowin czekał, bo w polityce trzeba zakładać różne scenariusze i jak jest akcja, to jest i reakcja. Moim zdaniem to reakcja na postawę Gowina, który dzisiaj jest anihilowany. Mówię do Gowina: trzymaj się i zapraszamy do współpracy  — zwrócił się Piotr Zgorzelski do Jarosława Gowina, dolewając tym samym oliwy do ognia w całej sprawie konfliktu w Porozumieniu. Na pytanie, czy opozycja prowadzi rozmowy z Jarosławem Gowinem, odpowiedział: Tym wszystkim paplom, którzy nie mogą powstrzymać języka zalecam ostrożność. Polityki nie uprawia się za pośrednictwem Twittera i mediów. Jeśli ktoś to mówi, to kompletnie pali temat i nie wytrzymuje ciśnienia oraz nie nadaje się do polityki. Na ten temat się nie wypowiem, bo pewne kwestie lubią ciszę. Z kolei na konferencji prasowej szef klubu KO Cezary Tomczyk zdradził, że rozmawiał z marszałkami Zgorzelskim i Czarzastym. Podkreślił, że były to bardzo dobre rozmowy. Jestem po bardzo dobrych rozmowach z panem marszałkiem Zgorzelskim oraz z panem marszałkiem Czarzastym. Takie rozmowy odbywały się też wcześniej. Dzisiaj jesteśmy w sytuacji, kiedy musimy sobie zdać sprawę, że współpraca daje nam ogromną premię, dlatego że razem jesteśmy w stanie zwyciężać, razem jesteśmy w stanie budować tę podstawą programową. Dzisiaj wszyscy powinniśmy się na tym skupić  — mówił Tomczyk. tkwl/siodma9.pl/300polityka.pl
Platforma ogłasza, że mamy „czas na zmiany”? Jak na razie nie zmieniła nawet własnego „gabinetu cieni”^Marek Pyza^2021-02-08 12:19:24.547568+01:00^https://wpolityce.pl/polityka/538267-gabinet-cieni-po-dowodem-ze-nadszedl-czas-na-zmiany^Za nami bardzo trudny weekend dla Platformy Obywatelskiej. Po osobliwym spektaklu w postaci sobotniego występu Borysa Budki i Rafała Trzaskowskiego, PO dostała po uszach od wszystkich swoich wymarzonych koalicjantów. Ale wciąż udaje, że to wszystko było na poważnie, że „Koalicja 276” to as w rękawie przeciwko PiS. Sławomir Nitras na Twitterze (pisownia oryginalna): Wg dzisiejszego sondażu IBRIS dla @rzeczpospolita #Koalicja276 ma ponad 10% przewagi nad PiS i ZP. Polecam wszystkim. Proszę się zastanowić zanim zaczniecie rozstrząsać kwestie logotypów lub szybkości pracy kurierów. Wyborcy na nas liczą. Oczekują mądrości i zwycięstwa. CZYTAJ WIĘCEJ: SONDAŻ. PiS na prowadzeniu, zacięta rywalizacja między KO a ruchem Szymona Hołowni. Aż sześć ugrupowań w Sejmie Szef klubu KO Cezary Tomczyk:  Tomczyk: „Powiedzieliśmy: karty na stół. Już wiemy, że moglibyśmy wygrać z #PiS już dzisiaj.” Obaj panowie dowodzą, że polityczna matematyka jest dla nich czarną magią. Może oni naprawdę wierzą, że sondażowe wyniki kilku partii można do siebie po prostu dodać, by otrzymać prognozę stabilnej większości w parlamencie? Choć zaprzeczy temu i każdy rozsądny analityk, i doświadczenie. Daleko sięgać nie trzeba – wystarczy do roku 2018, gdy Koalicja Europejska miała zmieść PiS w wyborach do PE. Nie wyszło. Drugi raz nikt nie zechce więc do tej samej rzeki wejść. Nikt poza samą Platformą oczywiście.  Ale im się nie dziwimy. Po pierwsze dlatego, że przy sprawności tej partii samodzielne trwanie oznacza dla nich coraz głębszą marginalizację. Nie pomogło pożarcie nowoczesnej przystawki. Teraz w sondażach dogoniła ją już nawet partia, która jeszcze nie istnieje. A poza tym, oni wciąż żyją w listopadzie 2016 r., czyli w rzeczywistości jeszcze przed „puczem” sejmowym. Wtedy powołali swój „gabinet cieni”. I tak on sobie beztrosko trwa. Co prawda od lipca 2019 r. nie zebrał się już ani razu (czy komukolwiek została w głowie jego jakakolwiek wcześniejsza aktywność?), ale w sumie nie ma co się dziwić – zaraz potem były wybory, a zanim PO zdążyła się po nich otrząsnąć, to już mieliśmy pandemię. Może cienie spotykają się zdalnie?  Przypomnijmy sobie to ciało funkcjonujące pod przewodnictwem Grzegorza Schetyny, kandydata na premiera (nieco schowany w ostatnim czasie, zapewne dopieszcza expose). Jego zastępcami są Ewa Kopacz („przypomnę dawne czasy…”) i Tomasz Siemoniak. Ten ostatni przed dwoma dniami nie protestował, gdy w Polsacie zapowiadano go i podpisywano jako wiceszefa gabinetu cieni PO. Przyjmuję więc, że takie coś jeszcze istnieje. Kogo tam jeszcze mamy? Stanisława Gawłowskiego (w pewnych kręgach znany jako Stanisław G.) na funkcji przewodniczącego Komitetu Stałego Rady Ministrów, czyli człowieka odpowiedzialnego za… poprawną legislację w rządzie. Szefem resortu rozwoju i infrastruktury wciąż pragnie zostać Sławomir Neumann (w pewnych kręgach znany jako Sławomir N.). Borys Budka jest przymierzany do rzucenia na resort spraw wewnętrznych i administracji. Dlaczego? Nie wiadomo. Tomasz Grodzki (w pewnych kręgach znany jako „trzecia osoba w państwie”) ma objąć ministerstwo zdrowia. A rzecznikiem prasowym tego całego interesu miałby zostać Bartosz Arłukowicz (konferencje prasowe organizowane byłyby w Brukseli, czy b. szef resortu zdrowia porzuciłby europarlament dla tej atrakcyjnej fuchy przy al. Ujazdowskich?). Tak, najwyższy „czas na zmiany”! Najlepiej wie to Szymon Hołownia.
Terlecki o sytuacji w Porozumieniu: Patrzymy na to z pewnym niepokojem. Gowin może skazać swoją partię na polityczny niebyt^Zespół wPolityce.pl^2021-02-08 12:07:16.498718+01:00^https://wpolityce.pl/polityka/538263-terlecki-o-sytuacji-w-porozumieniu-jest-pewien-niepokoj^Na sytuację w Porozumieniu patrzymy z pewnym niepokojem; gdyby Jarosław Gowin chciał opuścić obóz Zjednoczonej Prawicy to myślę, że skazywałby swoją partię na polityczny niebyt - ocenił w poniedziałek wicemarszałek Sejmu, szef klubu PiS Ryszard Terlecki. CZYTAJ TAKŻE: —Gowin już w kwietniu chciał przejść na stronę opozycji? Bortniczuk ujawnia: „To nie była tylko próba zablokowania wyborów” — Konflikt się zaostrza. Wypij: Trzeba zapytać Bielana, czyj scenariusz realizuje, bo już raz doprowadził do utraty władzy przez prawicę — Gowin zawiesza swoją obecność na posiedzeniu Rady Koalicji. „Ma to związek z bieżącą sytuacją w partii oraz zachowaniem mediów” Terlecki zapytany przez dziennikarzy w Sejmie o sytuację w Porozumieniu odpowiedział, że „jakieś dziwne rzeczy tam się dzieją”.  Ja się słabo orientuje w ich statucie i w tych niuansach formalnych dotyczących ich partii, ale patrzymy na to z pewnym niepokojem, bo w końcu jest to koalicjant i czekamy, co z tego wyniknie — stwierdził. Pytany, czy dla PiS partnerem jest Jarosław Gowin, szef klubu PiS przypomniał, że Gowin jest członkiem rządu.  Jest oczywiste, że jest w obozie Zjednoczonej Prawicy. Gdyby chciał go opuścić to myślę, że skazywałby swoją partię na polityczny niebyt, bo przecież sami żadnych wyborów nie wygrają, do Sejmu nie wejdą — powiedział Terlecki. Zapytany z kolei o większość w Sejmie odpowiedział:  Spokojnie, większość mamy. Konflikt w Porozumieniu nasilił się pod koniec ubiegłego tygodnia. Niektórzy działacze Porozumienia podnosili, że w październiku ub.r. zarząd partii, rozszerzony na wniosek Jarosława Gowina, uzupełniony został niezgodnie ze statutem. Pojawiły się też opinie, że kadencja Gowina jako szefa Porozumienia skończyła się w kwietniu 2018 r., a nadzwyczajnym kongresie Porozumienia, który miał miejsce jesienią 2017 r. wybrane zostały inne władze partii, ale nie prezes. W ubiegły czwartek pojawiły się informacje, że europoseł Adam Bielan został zawieszony w prawach członka Porozumienia, podobnie jak troje innych działaczy, wobec których skierowano do sądu koleżeńskiego wnioski o wydalenie z ugrupowania. W piątek zaś zastępca rzecznika Porozumienia Jan Strzeżek poinformował, że decyzją krajowego że decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia z powodu wielokrotnego złamania statutu partii. Jednak Bielan i część działaczy Porozumienia stoją na stanowisku, że wykluczenie to jest niezgodne ze statutem partii, a źródłem całej sprawy jest to, że kadencja Gowina jako szefa Porozumienia skończyła się w kwietniu 2018 r. i od trzech lat formalnie nie jest on prezesem partii. W związku z tym Bielan uważa, że przejął obowiązki prezesa Porozumienia jako szef Konwencji Krajowej partii. Uznał tak 4 lutego sąd koleżeński w składzie uznawanym przez część działaczy Porozumienia. W ubiegły piątek po południu na koncie Porozumienia na Twitterze pojawiło się oświadczenie podpisane przez większość parlamentarzystów partii Gowina, w którym udzielili oni „pełnego poparcia Jarosławowi Gowinowi, jako wybranemu demokratycznie i bez głosów sprzeciwu prezesowi zarządu krajowego naszej partii”. wkt/PAP
NASZ NEWS. Trwa spotkanie Adama Bielana z prezesem Jarosławem Kaczyńskim. Najważniejszym tematem sytuacja w Porozumieniu^Zespół wPolityce.pl^2021-02-08 11:43:10.701081+01:00^https://wpolityce.pl/polityka/538262-nasz-news-trwa-spotkanie-a-bielana-z-prezesem-kaczynskim^Portal wPolityce.pl ustalił, że doszło do spotkania Adama Bielana z Jarosławem Kaczyńskim. Ważnym tematem rozmowy ma być sytuacja w Porozumieniu. Informację naszego portalu potwierdził Adam Bielan. CZYTAJ TAKŻE: UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera To pierwsze spotkanie obu polityków od początku kryzysu w Porozumieniu. Zdaniem Jarosława Gowina Adam Bielan został zawieszony w prawach członka partii. Adam Bielan przekonuje, że wicepremier od 3 lat nie jest już szefem „Porozumienia”. O kulisach wojny w partii Gowina portal wPolityce.pl informował jako pierwszy. Ujawniliśmy też, że zdaniem działaczy i polityków Porozumienia Jarosław Gowin miał się spotkać w styczniu z Donaldem Tuskiem. Informacja, która nami wstrząsnęła, to ta, że Jarosław Gowin spotkał się w styczniu z Donaldem Tuskiem. Można się domyślać o czym rozmawiali. Z kolei w czasie kryzysu wiosennego związanego z terminem wyborów prezydenckich, Gowin miał spotkać się z Michałem Kamińskim i Kosiniakiem-Kamyszem w domu tego pierwszego. Stało się to w przeddzień kluczowych negocjacji z Jarosławem Kaczyńskim. Kamiński to przecież człowiek Tuska – mówili nam w piątek politycy Porozumienia, którzy prosili nas o anonimowość. WB
NASZ WYWIAD. Prof. Kłak: „Orzeczenia TK są ostateczne. Nie mogą być zatem kwestionowane przed żadnym organem"^Zespół wPolityce.pl^2021-02-08 11:20:13.106675+01:00^https://wpolityce.pl/polityka/538253-nasz-wywiad-prof-klak-orzeczenia-tk-sa-ostateczne^„Polecałbym wszystkim bardzo uważną, wielokrotną lekturę uzasadnienia wyroku Trybunału Konstytucyjnego, a dopiero wtedy formułowanie poglądów odnoszących się do jego treści. Trybunał Konstytucyjny orzekał w granicach wzorca konstytucyjnego wskazanego przez wnioskodawców, badając konkretny przepis ustawy. I tylko ten przepis. Nie badał w ogóle samej instytucji „przerwania ciąży”, nie zajmował się bowiem wszystkimi ustawowymi przesłankami dokonania takiego zabiegu, a tylko jedną – tą zaskarżoną. I tylko tę przesłankę – embriopatologiczną – zakwestionował, co spowodowało, że po ogłoszeniu wyroku z 22 października 2020 r. przepis przesłanka ta już nie obowiązuje. Nic nie zmieniło się w odniesieniu do ochrony życia i zdrowia kobiety – matki dziecka” – mówi w rozmowie z portalem wPolityce.pl prof. Czesław Kłak, sędzia Trybunału Stanu. CZYTAJ RÓWNIEŻ: W nowym numerze tygodnika „Sieci”: Nie w naszym imieniu! Te kobiety mówią: Dość! Awanturnicy spod znaku pioruna nas nie reprezentują CZYTAJ TAKŻE: Jest za a nawet przeciw? Budka w „Rz”: Aborcja na życzenie nie jest OK, ale nie mam prawa nikomu narzucać swego zdania wPolityce.pl: Czy Trybunał Konstytucyjny mógł orzec inaczej, niż w swoim październikowym wyroku? Prof. Czesław Kłak: Życie ludzkie jest – w świetle art. 38 Konstytucji RP – wartością konstytucyjną, a jego ochrona służy realizacji zasady przyrodzonej i niezbywalnej godności człowieka. Pogląd taki konsekwentnie prezentowany jest w orzecznictwie Trybunału Konstytucyjnego (m.in. wyrok z 22 marca 1999 r., K 2/98; wyrok TK z 7 stycznia 2014 r., K 14/03; wyrok TK z 30 września 2008 r., K 44/07). Nie ulega również najmniejszej wątpliwości, że obowiązek ochrony życia stanowi podstawowy obowiązek demokratycznego państwa prawnego. Przed wejściem w życie Konstytucji RP (z 1997 r.) to właśnie z zasady demokratycznego państwa prawnego Trybunał Konstytucyjny wywodził prawną ochronę życia ludzkiego. W obowiązującej Konstytucji obowiązek ten został wyraźnie określony, co niewątpliwie wzmacnia obowiązek państwa ochrony życia człowieka. Aktualne pozostaje przy tym wcześniejsze orzecznictwo Trybunału Konstytucyjnego w tej materii, ze względu na brzmienie art. 2 Konstytucji RP. W orzeczeniu z 28 maja 1997 r., K 26/96, Trybunał Konstytucyjny wyraźnie wskazał, że „Demokratyczne państwo prawa jako naczelną wartość stawia człowieka i dobra dla niego najcenniejsze. Dobrem takim jest życie, które w demokratycznym państwie prawa musi pozostawać pod ochroną konstytucyjną w każdym stadium jego rozwoju”. Trybunał Konstytucyjny we wskazanym orzeczeniu podniósł również, że „Wartość konstytucyjnie chronionego dobra prawnego jakim jest życie ludzkie, w tym życie rozwijające się w fazie prenatalnej, nie może być różnicowana. Brak jest bowiem dostatecznie precyzyjnych i uzasadnionych kryteriów pozwalających na dokonanie takiego zróżnicowania w zależności od fazy rozwojowej ludzkiego życia. Od momentu powstania życie ludzkie staje się więc wartością chronioną konstytucyjnie. Dotyczy to także fazy prenatalnej”. Do tego poglądu nawiązuje sentencja i uzasadnienie wyroku Trybunału Konstytucyjnego z 22 października 2020 r. Ale w 2006 r. do Sejmu wpłynął projekt nowelizacji art. 38 Konstytucji, zgodnie z którym przepis ten miał wyraźnie chronić życie człowieka od momentu poczęcia, co oznacza, że bez takiej zmiany ochrona ta nie obejmuje fazy prenatalnej? Tak wpłynął taki projekt i był on przedmiotem prac Sejmu. I właśnie w ramach tych prac zdecydowana większość ekspertów opiniujących przedłożony projekt wskazała, że proponowana zmiana będzie miała charakter jedynie deklaratoryjny, a więc potwierdzający obowiązujący stan prawny. Wskazywali oni również, że proponowana zmiana ugruntuje jedynie ten stan prawny, albowiem art. 38 Konstytucji chroni życie już w fazie prenatalnej. Powoływano się przy tym m.in. na orzeczenie Trybunału Konstytucyjnego z 28 maja 1997 r. W uzasadnieniu tego orzeczenia wprost wskazano, że ochrona życia przysługuje istocie ludzkiej od momentu poczęcia, wprost wskazując na „prawną ochronę życia płodu”. W tym stanie rzeczy brak nowelizacji art. 38 Konstytucji RP niczego nie zmienia, a z tego, że w przepisie tym nie wskazano, że życie człowieka chronione jest „od momentu poczęcia”, albowiem ochrona taka wynika z brzmienia tego przepisu, gdyż nie różnicuje on faz życia człowieka, nie przewiduje ochrony wyłącznie od momentu narodzenia. Ochrona przysługuje „człowiekowi”, przy pojęcie to obejmuje każdą istotę posiadającą genom ludzki, niezależnie od etapu rozwoju. W piśmiennictwie prezentowany jest pogląd, że gwarancjami wynikającymi z art. 38 Konstytucji RP objęty jest każdy człowiek, w każdej fazie rozwoju (życia), w tym w okresie prenatalnym i jest to pogląd większościowy.  A występują inne poglądy? Tak, prezentowany jest pogląd, że życie ludzkie od momentu poczęcia jest wartością konstytucyjną, która podlega ochronie prawnej, ale embrion nie jest objęty „osobową” ochroną prawa do życia, tj. nie przysługuje mu prawo podmiotowe wynikające z art. 38 Konstytucji RP. W świetle tego poglądu życie nienarodzone jest samoistną wartością konstytucyjną, której przysługuje słabsza ochrona niż życiu ludzi urodzonych. Stanowisko to spotkało się z krytyką, w ramach której podniesiono m.in., że nie jest możliwe uznanie, że człowiekiem jest istota ludzka od chwili narodzin, fakt narodzin jest bowiem jedynie zmianą środowiska, w jakim przebywa egzystencja człowieka, a nie początkiem jego życia. Podzielając tę argumentację ustawodawca w art. 2 ustawy z dnia 6 stycznia 2000 r. o Rzeczniku Praw Dziecka przyjął, że „dzieckiem jest każda istota ludzka od poczęcia do osiągnięcia pełnoletniości”. Nikt tego przepisu nie zakwestionował przez Trybunałem Konstytucyjnym, zarzucając błędne ujęcie początku życia dziecka.  Skoro poglądy dotyczące początku konstytucyjnej ochrony życia są różne, to Trybunał Konstytucyjny mógł podzielić pogląd zakładający, że ochrona życia nie obejmuje fazy prenatalnej. Trybunał Konstytucyjny zobowiązany był – ze względu właśnie na te różnice stanowisk – do rozważenia w pierwszej kolejności, jaki jest podmiot prawa do ochrony życia. Zrobił to już jednoznacznie w orzeczeniu z 28 maja 1997 r. i do tego orzeczenia nawiązał w wyroku z 22 października 2020 r., potwierdzając i ugruntowując tę linię orzecznictwa. Trybunał powiązał konstytucyjną ochronę życia z ochroną godności ludzkiej (art. 30 Konstytucji RP), zaś zestawienie art. 30 i 38 Konstytucji RP uzasadnia wniosek, że ochrona prawa do życia przysługuje człowiekowi na każdym etapie rozwoju, na których przysługuje również ochrona godności ludzkiej, a zatem również w okresie prenatalnym. Za taką wykładnią przemawia aksjologia konstytucyjna, względu gwarancyjne, domniemanie in dubio pro vitae, a także wykładnia historyczna. Zanim Trybunał Konstytucyjny orzeknie w przedmiocie zgodności zakwestionowanego przepisu z określonym wzorcem kontroli (przepisem Konstytucji RP) dokonuje rekonstrukcji owego wzorca i wskazuje na jego zakres (podmiotowy, przedmiotowy). Tak też postąpił w analizowanym przypadku. Wybierając takie, a nie inne, rozumienie wzorca kontroli (art. 30 i 38 Konstytucji RP), uzasadnił zajęte stanowisko, a uzasadnienie – w sferze argumentacyjnej, w tym aksjologicznej – nie odbiega od toku rozumowania Trybunału Konstytucyjnego w roku 1997, jak również od późniejszych wypowiedzi Trybunału Konstytucyjnego i Sądu Najwyższego (m.in. wyrok TK z 30 września 2008 r., K 44/07; wyrok SN z 26 listopada 2014 r., III CSK 307/13; wyrok SN z 13 maja 2015 r., III CSK 286/14). Jak Pan ocenia pisemne uzasadnienie wyroku Trybunału Konstytucyjnego? Słychać głosy, że zawarte w nim argumenty dają rodzaj furtki aborcyjnej. Polecałbym wszystkim bardzo uważną, wielokrotną lekturę uzasadnienia wyroku Trybunału Konstytucyjnego, a dopiero wtedy formułowanie poglądów odnoszących się do jego treści. Trybunał Konstytucyjny orzekał w granicach wzorca konstytucyjnego wskazanego przez wnioskodawców, badając konkretny przepis ustawy. I tylko ten przepis. Nie badał w ogóle samej instytucji „przerwania ciąży”, nie zajmował się bowiem wszystkimi ustawowymi przesłankami dokonania takiego zabiegu, a tylko jedną – tą zaskarżoną. I tylko tę przesłankę – embriopatologiczną – zakwestionował, co spowodowało, że po ogłoszeniu wyroku z 22 października 2020 r. przepis przesłanka ta już nie obowiązuje. Nic nie zmieniło się w odniesieniu do ochrony życia i zdrowia kobiety – matki dziecka. Trybunał Konstytucyjny podkreślił przy tym w uzasadnieniu swego wyroku (s. 51), że duże prawdopodobieństwo ciężkiego i nieodwracalnego upośledzenia płodu albo nieuleczalnej choroby zagrażającej jego życiu „może wiązać się także z zagrożenie dla życia lub zdrowia matki”, na co już wcześniej zwracano uwagę w debacie nad ustawowymi przesłankami „przerwania ciąży”. To okoliczności o charakterze medycznym mają tu decydujące znaczenie i to lekarz w każdym przypadku właściwy jest do stwierdzenia, czy stan zagrożenia dla życia lub zdrowia matki zachodzi i jaka jest jego przyczyna. Trybunał podkreślił zatem znaczenia życia i zdrowia kobiety (matki), które – co oczywiste – stanowią wartości konstytucyjnie chronione. Wyrok Trybunału tego nie zmienia, chroniąc jednocześnie życie dziecka, także w fazie prenatalnej. Możliwa jest kolizja tych wartości, która będzie rozpatrywana w indywidualnych przypadkach. W tym zakresie wyrok Trybunału nie wprowadza żadnej zmiany, w tym zmiany na niekorzyść kobiety ciężarnej. Czy wyrok Trybunał Konstytucyjnego może być kwestionowany? Zgodnie z art. 190 ust. 1 Konstytucji RP orzeczenia Trybunału Konstytucyjnego mają moc powszechnie obowiązującą i są ostateczne. Nie mogą być zatem kwestionowane przed żadnym organem, tak krajowym, jak i międzynarodowym. Wyrok Trybunału Konstytucyjnego nie może być zatem w żadnym trybie „zaskarżony”. Nie może być też uznany za „nieistniejący”, bo Konstytucja RP w ogóle takiej „konstrukcji” prawnej nie przewiduje.  Czy po wyroku Trybunału Konstytucyjnego Sejm powinien uchwalić nowelizację ustawy z 1993 r.? Stan prawny po wyroku Trybunału Konstytucyjnego z 22 października 2020 r. jest jasny i nie budzi wątpliwości. Sam Trybunał wskazał, jakie są skutki jego wyroku (s. 53 – 56 uzasadnienia wyroku), precyzyjnie określając, jaki jest pożądany kierunek aktywności Sejmu po wejściu w życie wyroku. Oczywiście Trybunał nie może ingerować w działalność władzy ustawodawczej, zobowiązując do wprowadzenia konkretnych rozwiązań o charakterze merytorycznym i tego też nie uczynił. Uwagi dotyczą kwestii legislacyjnych. Sejm może jednak pochylić się nad skutkami wyroku Trybunału w szerszym zakresie, np. w odniesieniu do zakresu ochrony kobiety ciężarnej.  Media donoszą, że po ogłoszeniu wyroku Trybunału Konstytucyjnego z 22 października 2020 r. pojawiły się wnioski np. o wypłatę świadczenia 500 plus od momentu poczęcia dziecka, czy też przeliczenia wieku emerytalnego i objęcia jego ramami także okresu od poczęcia. Trudno komentować formułowanie takich roszczeń, nie mają one bowiem jakiegokolwiek umocowania w obowiązujących przepisach. Trybunał Konstytucyjny w wyroku z dnia 22 października 2020 r. zajmował się konstytucyjną ochroną prawa do życia (art. 38) i godności człowieka (art. 30), a nie wiekiem emerytalnym, czy też przesłankami nabycia prawa do tzw. „świadczenia 500 plus”. Jest to materia ustawowa, a nie konstytucyjna i wyrok Trybunału Konstytucyjnego nie ma żadnego wpływu, ani na zasady obliczania wieku emerytalnego, ani też dla ustalenia prawa do wskazanego świadczenia. Zgodnie z Konstytucją RP, obywatel ma prawo do zabezpieczenia społecznego po osiągnięciu wieku emerytalnego (art. 67 ust. 1), przy czym z ustawy zasadniczej nie wynika, o jaki wiek chodzi. Z ustawy natomiast – do której odsyła Konstytucja RP – wynika, że prawo do emerytury odnosi do „osób urodzonych”, a zatem momentem początkowym dla obliczenia osiągnięcia wieku emerytalnego jest data urodzenia, a nie moment poczęcia. Z kolei celem „świadczenie 500 plus” – zgodnie z ustawą z 11 lutego 2016 r. o pomocy państwa w wychowaniu dzieci – jest częściowe pokrycie wydatków związanych „z wychowaniem dziecka” i „zaspokojeniem jego potrzeb życiowych” (art. 4 ust. 1), przy czym ustawa precyzując komu takie świadczenie przysługuje (art. 4 ust. 2), odwołując się m.in. do faktu „wspólnego zamieszkiwania” z dzieckiem, a także wyraźnie stanowiąc, że momentem początkowym, warunkując wypłatę tego świadczenia, jest „urodzenie” dziecka (art. 5 ust. 2). Rozmawiał Wojciech Biedroń
Wypij: Trzeba zapytać Bielana, czyj scenariusz realizuje. Zrobię wszystko, by Porozumienie wystartowało z własnych list^Zespół wPolityce.pl^2021-02-08 10:50:01.428094+01:00^https://wpolityce.pl/polityka/538248-wypij-trzeba-spytac-bielana-czyj-scenariusz-realizuje^Trzeba byłoby zapytać Adama Bielana, czyj scenariusz realizuje, bo już raz, w 2007 roku swoim parciem do przedterminowych wyborów doprowadził do utraty władzy przez prawicę - powiedział w poniedziałek polityk Porozumienia, poseł Michał Wypij. CZYTAJ RÓWNIEŻ: — Gowin zawiesza swoją obecność na posiedzeniu Rady Koalicji. „Ma to związek z bieżącą sytuacją w partii oraz zachowaniem mediów” — Bielan: Gowin na oślep tnie brzytwą wszystkich ludzi, którzy się z nim nie zgadzają. To są metody Donalda Tuska — Gowin już w kwietniu chciał przejść na stronę opozycji? Bortniczuk ujawnia: „To nie była tylko próba zablokowania wyborów” W TVN24 Wypij odniósł się do sytuacji w Porozumieniu. Stwierdził, że trzeba byłoby zapytać Adama Bielana, czyj scenariusz realizuje, bo - jak dodał - już raz, w 2007 roku „swoim parciem do przedterminowych wyborów” doprowadził on do utraty władzy przez prawicę.  Proszę mi wierzyć, że nie ma żadnej podstawy prawnej, na którą mógłby się powołać Adam Bielan, a tak naprawdę to Adama Bielana trzeba byłoby zapytać, czyj scenariusz realizuje, bo już raz w 2007 roku doprowadził swoim parciem do przedterminowych wyborów, do utraty władzy przez Prawicę, a teraz zasiewając takie ziarno niepewności, podważając zaufanie, być może po raz kolejny próbuje rozbić czy doprowadzić do utraty władzy przez Prawicę. Nie rozumiem tego — powiedział Wypij. Dopytywany, czy wierzy w to, że Adam Bielan mógł przeprowadzać tę akcję bez poparcia i błogosławieństwa Jarosława Kaczyńskiego, Wypij odpowiedział, że nie wierzy w to, że lider Zjednoczonej Prawicy, czy którykolwiek z poważnych polityków będących filarami Zjednoczonej Prawicy zaryzykowałby trwałą większość, która jest dziś przy Jarosławie Gowinie do tego, by „w imię interesów garstki osób prowadzić tak niepoważną sprawę”. Byłoby to czymś niesamowitym i faktycznie zasiałoby bardzo dużą niepewność i brak zaufania, który mógłby być bardzo zły dla koalicji Zjednoczonej Prawicy. Dlatego to odrzucam, nie wierzę w taką teorię  — dodał. Zdaniem posła Wypija do „pęknięcia” doszło w maju ub.r. Ewidentnie Adam Bielan wybory kopertowe traktuje bardzo osobiście. A to postawa pana premiera Gowina i naszego środowiska spowodowała, że przeprowadziliśmy te wybory w sposób absolutnie legalny i nikt nie jest w stanie podważyć mandatu pana prezydenta Andrzeja Dudy — powiedział poseł. Adam Bielan nie jest w stanie się z tym pogodzić. To jest chyba taki ostatni krzyk rozpaczy, ponieważ zdaje sobie sprawę, że ma absolutnie marginalne poparcie w Porozumieniu i w przyszłości w Porozumieniu, z taką postawą destrukcyjną jeżeli chodzi o losów Polski, Adam Bielan nie ma czego szukać w Porozumieniu  — ocenił Wypij. Dodał, że postępowanie Bielana nie jest oparte ani w prawie, ani w dobrym zwyczaju i nie ma w sobie elementów dobrej klasy. W radiu Plus Wypij przyznał, że konflikt w Porozumieniu tli się od maja, kiedy decydowała się sprawa wyborów prezydenckich. Nie ukrywajmy, że będąc po drugiej stronie w maju, jeżeli chodzi o ten spór, to jest klucz. Powiedzmy sobie szczerze. To jest klucz i tu bardzo widać, że te kwestie personalne nam się powtarzają i to pęknięcie, do którego doszło w Porozumieniu, spowodowało, że nie będziemy płakać po Adamie Bielanie. Powiedzmy to sobie szczerze — mówił. Cała ta awantura rozpoczęła się od bardzo poważnego błędu formalnego. Już samo zwołanie tego pseudo sądu koleżeńskiego było dużym błędem i prawdę mówiąc myślałem, że po wskazaniu tego błędu oni się wycofają. Ale widocznie realizują czyjś plan. Nie wiem czyj plan realizuje Adam Bielan, ale robi dokładnie to samo, co zrobił przy okazji PJN, co także w jakiś sposób doprowadziło do utraty władzy przez prawicę w 2007 roku — dodał. Wypij podkreślił, że „druzgocąca większość” popiera Jarosława Gowina, a jego mandat jako szefa partii został przedłużony w 2020 roku z uwagi na brak możliwości przeprowadzenia zjazdu. Według niego, ta sprawa jest już wyjaśniona.  To jest czytelny sygnał do naszych koalicjantów, że sprawa jest ustabilizowana i możemy zająć się tym, co najważniejsze, a najważniejsza jest walka z pandemią i kryzysem gospodarczym, a nie prywatne wycieczki, czy jakieś problemy czy rozterki, które ma Adam Bielan  — oświadczył polityk Porozumienia. Pan premier Jarosław Gowin przekazał kierownictwu PiS, jak rozumiem całej radze koalicji Zjednoczonej Prawicy, że jeżeli ktokolwiek ma wątpliwości, to on w takim układzie poczeka aż te wątpliwości z tamtej strony ustaną - mam na myśli oczywiście PiS, czy Solidarną Polskę. Do tego czasu nasza obecność w Radzie Kkoalicji jest zawieszona  — poinformował Wypij. Jeżeli słyszymy komentarze PiS, że być może ktoś uważa Adama Bielana za pełniącego obowiązki (prezesa Porozumienia) to w takim układzie zawieszamy swoją obecność w radzie koalicji. Poczekamy do najbliższego posiedzenia Sejmu — dodał. Rada koalicji Zjednoczonej Prawicy to ciało składające się z liderów partii wchodzących w skład Zjednoczonej Prawicy - PiS, Solidarnej Polski oraz Porozumienia, a także 2-3 przedstawicieli każdej z tych partii. W porannej rozmowie w Radiu Plus Wypij był pytany, czy - odnosząc się do spekulacji politycznych - może zagwarantować, że w kolejnych wyborach parlamentarnych nie wystartuje ze wspólnych list z PSL. Polityk Porozumienia odparł, że „pewnie politycy dużo bardziej doświadczeni powiedzieliby ‘nigdy nie mów takich słów, bo nigdy nie wiesz, jaki scenariusz napisze przyszłość’”. Gwarantuję, że z całą pewnością koalicja Zjednoczonej Prawicy będzie rządzić dalej, jesteśmy jej lojalnym członkiem, ja nie widzę siebie w PSL, nie widzę siebie zupełnie po tamtej stronie, tam nie ma poważnych partnerów do rozmowy  — mówił Wypij. Gwarantuję i zapewniam, że zrobię wszystko, żebyśmy wystartowali z własnych list Porozumienia  — powiedział poseł. Dopytywany, czy chodzi o to, aby Porozumienie wystawiło własne listy wyborcze, a nie startowało wspólnie z PiS, Wypij odparł:  bardzo bym chciał, wydaje mi się czymś naturalnym i oczywistym, żeby Porozumienie było na tyle silne, a moim zdaniem jest bardzo ważnym głosem na scenie politycznej Polski, żeby mogło wystawić własne listy. Konflikt w Porozumieniu nasilił się pod koniec ubiegłego tygodnia. Niektórzy działacze Porozumienia podnosili, że w październiku ub.r. zarząd partii, rozszerzony na wniosek Jarosława Gowina, uzupełniony został niezgodnie ze statutem. Pojawiły się też opinie, że kadencja Gowina jako szefa Porozumienia skończyła się w kwietniu 2018 r., a nadzwyczajnym kongresie Porozumienia, który miał miejsce jesienią 2017 r. wybrane zostały inne władze partii, ale nie prezes. W ubiegły czwartek pojawiły się informacje, że Bielan został zawieszony w prawach członka PiS, podobnie jak troje innych działaczy, wobec których skierowano do sądu koleżeńskiego wnioski o wydalenie z ugrupowania. W piątek z kolei poinformowano, że decyzją krajowego sądu koleżeńskiego Bielan oraz poseł Kamil Bortniczuk zostali wykluczeni z Porozumienia z powodu wielokrotnego złamania statutu partii. Z kolei Bielan i część działaczy Porozumienia stoją na stanowisku, że wykluczenie to jest niezgodne ze statutem partii, a źródłem całej sprawy jest to, że kadencja Gowina jako szefa Porozumienia skończyła się trzy lata temu. W związku z tym Bielan uważa, że przejął obowiązki prezesa Porozumienia jako szef Konwencji Krajowej partii. Uznał tak 4 lutego sąd koleżeński w składzie uznawanym przez część działaczy Porozumienia. Bortniczuk i Bielan należą do tych polityków, którzy uważają m.in., że trzyletnia kadencja Gowina jako szefa Porozumienia skończyła się w kwietniu 2018 r. i od trzech lat formalnie nie jest on prezesem partii. W ubiegły piątek po południu na koncie Porozumienia na Twitterze pojawiło się oświadczenie podpisane przez większość parlamentarzystów partii Gowina, w którym udzielili oni „pełnego poparcia Jarosławowi Gowinowi, jako wybranemu demokratycznie i bez głosów sprzeciwu prezesowi zarządu krajowego naszej partii”. xyz/PAP/TVN24/Radio Plus
Hołownia twierdzi, że Gowin miał przejść na stronę opozycji! "Wszystko było dogadane"; Wyjaśnia, dlaczego ostatecznie się nie udało^Zespół wPolityce.pl^2021-02-08 10:35:21.180876+01:00^https://wpolityce.pl/polityka/538245-holownia-twierdzi-ze-gowin-mial-przejsc-na-strone-opozycji^„Wiem, że poseł Bortniczuk (…) opowiada, że w maju Gowin mógł być premierem i tylko wymiękli po stronie opozycji. Cóż ja mogę więcej powiedzieć. Czytaliście w mojej książce, wyraźnie to napisałem. Z mojej wiedzy, ja w tym rozmowach nie uczestniczyłem bezpośrednio, tylko przez pośredników, sprawy były rzeczywiście dogadane, tylko niektórzy nasi koledzy z tzw. opozycji musieli zabłysnąć w mediach i opowiedzieć, że są częścią bardzo ważnego dealu, który może zmienić Polskę” - powiedział Szymon Hołownia w swoim ostatnim nagraniu wideo, zamieszczonym na Facebooku. CZYTAJ TAKŻE: — Gowin już w kwietniu chciał przejść na stronę opozycji? Bortniczuk ujawnia: „To nie była tylko próba zablokowania wyborów” — UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera Skończyło się to tym, że Gowin, kiedy zobaczył, że nie może utrzymać szczelności informacji i tego wszystkiego, co wydyskutował chociażby z Władysławem Kosiniakiem-Kamyszem, bo on był tutaj głównym rozgrywającym, nie doszło do odwrócenia większości. A gdyby doszło do odwrócenia większości, to dzisiaj mielibyśmy inny rząd, innego prezydenta i funkcjonowalibyśmy w innej Polsce — kontynuował Hołownia.
Bielan: Gowin na oślep tnie brzytwą wszystkich ludzi, którzy się z nim nie zgadzają. To są metody Donalda Tuska^Zespół wPolityce.pl^2021-02-08 10:31:18.082079+01:00^https://wpolityce.pl/polityka/538236-bielan-gowin-stosuje-metody-tuska^„Mówiąc wprost, to tak jakby prezydent Andrzej Duda w 2015 roku wybrany na prezydenta uznał, że w 2020 nie zorganizuje wyborów i przedłuży sobie automatycznie mandat o kolejne 5 lat. Mówię o tej analogii, dlatego że Jarosław Gowin w kwietniu zeszłego roku, blokując możliwość przeprowadzenia wyborów w maju, bardzo dużo mówił o tym, że Konstytucja musi być przestrzegana, że wszystkie procedury muszą być przestrzegane” - powiedział na antenie Radia ZET europoseł Adam Bielan, odnosząc się do sytuacji w Porozumieniu.  CZYTAJ TAKŻE: — Sąd Koleżeński Porozumienia: Gowin nie może uważać się za prezesa. Do czasu wyboru władz funkcję ma pełnić Bielan — Adam Bielan: Stronnicy Jarosława Gowina zarzucają mi próbę jakiegoś puczu, przejęcia władzy. Nie zamierzam być prezesem Krajowy Sąd Koleżeński 4.02 zebrał się po to, żeby wyjaśnić nawracający spór kompetencyjny między różnymi organami wewnątrz partii i stwierdził, że kadencja Gowina wygasła 26 kwietnia 2019. W takiej sytuacji pełnienie obowiązku prezesa powierza się przewodniczącemu Rady Krajowym, którym jestem ja  — zaznaczył Bielan. Europoseł odniósł się do informacji o tym, że został wyrzucony z Porozumienia. To atak uprzedzający Gowina i jego współpracowników, którzy postanowili mnie zawiesić, żeby uniknąć odpowiedzi na pytania, kiedy Gowin był ostatni raz demokratycznie wybrany na lidera Porozumienia  — stwierdził. Jarosław Gowin jest ważnym członkiem Porozumienia. My nikogo nie wyrzucamy z partii. To raczej Jarosław Gowin niestety na oślep tnie brzytwą wszystkich ludzi, którzy się z nim w tej chwili nie zgadzają. To samobójcza polityka. To są metody Donalda Tuska. Mówił o tym zresztą chyba niedawno polityk PO Antoni Mężydło, że Jarosław Gowin przejął te metody — podkreślił. Na pytanie, dlaczego dopiero teraz podejmowana jest kwestia upływu kadencji Jarosława Gowina na stanowisku prezesa Porozumienia, Bielan odpowiedział: Myślę, że 99 proc. członków, w tym ja, była przekonana, że wtedy doszło do wyboru Gowina, ale dopiero teraz, kiedy sędziowie Sądu Koleżeńskiego zaczęli analizować dokumenty, stenogram ze zjazdu okazało się, że Gowin nie poddał się demokratycznym procedurom. Adam Bielan przyznał, że jego środowisko jest gotowe do porozumienia z kolegami z partii. My wyciągamy rękę do zgody. Będziemy współpracować ze wszystkimi kolegami, którzy są członkami Porozumienia, natomiast warunkiem tej współpracy jest oczywiście przestrzeganie prawa, w tym przestrzeganie najważniejszego aktu prawnego  — mówił. tkwl/radiozet.pl
Gowin zawiesza swoją obecność na posiedzeniu Rady Koalicji. "Ma to związek z bieżącą sytuacją w partii oraz zachowaniem mediów"^Zespół wPolityce.pl^2021-02-08 09:59:24.944534+01:00^https://wpolityce.pl/polityka/538241-gowin-zawiesza-swoja-obecnosc-na-posiedzeniu-rady-koalicji^Prezes Porozumienia Jarosław Gowin zawiesił swoją obecność na posiedzeniu Rady Koalicji, które odbędzie się w tym tygodniu - poinformowała PAP w poniedziałek rzeczniczka Porozumienia posłanka Magdalena Sroka. CZYTAJ TAKŻE: — Gowin już w kwietniu chciał przejść na stronę opozycji? Bortniczuk ujawnia: „To nie była tylko próba zablokowania wyborów” — Fogiel: Nie wykluczam, że formuła Zjednoczonej Prawicy będzie ewoluować. To muszą być decyzje władz i członków partii — Sąd Koleżeński Porozumienia: Gowin nie może uważać się za prezesa. Do czasu wyboru władz funkcję ma pełnić Bielan Jako pierwsze nieoficjalne informacje na ten temat podało radio RMF FM. Rada Koalicji to organ Zjednoczonej Prawicy składający się z liderów i przedstawicieli wszystkich ugrupowań koalicyjnych - PiS, Porozumienia i Solidarnej Polski. Prezes Porozumienia Jarosław Gowin zawiesił swoją obecność na posiedzeniu Rady Koalicji, które odbędzie się w tym tygodniu — powiedziała PAP rzeczniczka Porozumienia Magdalena Sroka. Według nieoficjalnych informacji PAP uzyskanych w Porozumieniu zawieszenie obecności na Radzie Koalicji ma związek z bieżącą sytuacją w partii oraz reakcjami mediów publicznych. Ma to związek z bieżącą sytuacją w partii oraz zachowaniem mediów publicznych, które odwołały występy wszystkich polityków Porozumienia i zaczęły zapraszać byłych polityków Porozumienia, przedstawiając ich jako obecnych w absolutnie nieuprawniony sposób — powiedział PAP jeden z polityków Porozumienia. W Porozumieniu toczy się spór ws. kierownictwa partii. Europoseł Adam Bielan uważa, że zarząd partii, rozszerzony w październiku 2020 r. na wniosek prezesa Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. W piątek - jak przekazał PAP wicerzecznik Porozumienia Jan Strzeżek - decyzją krajowego sądu koleżeńskiego Adam Bielan oraz Kamil Bortniczuk zostali wykluczeni z partii Porozumienie Jarosława Gowina. Jak dodał, powodem wykluczenia było wielokrotne łamanie statutu partii. W piątek po południu na koncie Porozumienia na Twitterze pojawiło się oświadczenie podpisane przez większość parlamentarzystów partii Gowina.  My, niżej podpisani posłowie i senatorowie partii Porozumienie Jarosława Gowina, udzielamy pełnego poparcia Jarosławowi Gowinowi, jako wybranemu demokratycznie i bez głosów sprzeciwu prezesowi zarządu krajowego naszej partii — napisali przedstawiciele ugrupowania.  wkt/PAP
A to dobre! Budka twierdzi, że wysłał badania do Polski 2050. Hołownia: Niech PO ogarnie kuriera, bo przesyłki nie dochodzą^Zespół wPolityce.pl^2021-02-08 09:47:24.820285+01:00^https://wpolityce.pl/polityka/538239-holownia-wbija-szpile-po-zanim-uruchomi-koalicje^Zanim Platforma uruchomi „Koalicję 276” powinna usprawnić komunikację – napisał na Twitterze Szymon Hołownia, odnosząc się do sobotniej konferencji liderów PO, a także wypowiedzi przewodniczącego partii Borysa Budki, który zapewnił, że potencjalni koalicjanci zostali poinformowani o pomyśle koalicji. CZYTAJ TAKŻE: — SONDAŻ. PiS na prowadzeniu, zacięta rywalizacja między KO a ruchem Szymona Hołowni. Aż sześć ugrupowań w Sejmie — TYLKO U NAS. Borowczak: PSL, Lewica i Polska 2050 miały prawo się na nas oburzyć. Powinniśmy zapytać, czy możemy umieścić ich loga Za oknem mróz i śnieg, a w „Rzeczpospolitej” wywiad z Borysem Budką, w którym czytam że Pan Przewodniczący coś do nas wysłał. I tak sobie myślę, że może zanim Platforma uruchomi wszechmocną koalicję 276 posłów, niech ogarnie jednego kuriera, który dostarczałby przesyłki. Bo nie dochodzą — napisał Hołownia.
Gowin już w kwietniu chciał przejść na stronę opozycji? Bortniczuk ujawnia: "To nie była tylko próba zablokowania wyborów"^Zespół wPolityce.pl^2021-02-08 09:28:08.090767+01:00^https://wpolityce.pl/polityka/538234-gowin-juz-chcial-zmienic-frontzaskakujace-slowa-bortniczuka^W kwietniu się podzieliliśmy – na grupę posłów, którzy są w partii politycznej i grupę, która jest w „fanclubie Gowina” — tak sytuację w Porozumieniu opisał na antenie RMF FM poseł Kamil Bortniczuk, który zapewnia, że nadal należy do Porozumienia. CZYTAJ RÓWNIEŻ:  — UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera — Sąd Koleżeński Porozumienia: Gowin nie może uważać się za prezesa. Do czasu wyboru władz funkcję ma pełnić Bielan — Fogiel: Nie wykluczam, że formuła Zjednoczonej Prawicy będzie ewoluować. To muszą być decyzje władz i członków partii Parlamentarzysta powiedział, że według jego wiedzy” już w kwietniu Jarosław Gowin chciał zmienić front i przejść do opozycji. Już wtedy wiedziałem, że Gowin bierze posłów na wycieczkę, której oni nie są świadomi - to nie była tylko próba zablokowania wyborów — stwierdził. Mamy bardzo różne podejście do tego, jaką drogą Jarosław Gowin powinien podążać. Czy to jest droga zdrady i różnego rodzaju politycznych układanek, czy to jest droga budowania silnej partii i wygrania wyborów parlamentarnych następnych czy jeszcze kolejnych i wówczas - tak jak pan Bóg w demokracji przykazał - można ubiegać się o stanowisko premiera, więc to jest ta różnica — mówił.
Trzaskowski przedstawiający program PO o ochronie środowiska to jednak Himalaje bezczelności^Zbigniew Kuźmiuk^2021-02-08 09:11:04.584732+01:00^https://wpolityce.pl/polityka/538235-himalaje-bezczelnosci-trzaskowskiego^Sobotnia prezentacja programu Platformy przez Borysa Budkę i Rafała Trzaskowskiego spowodowała falę krytyki nie tylko ze strony przeciwników tej partii ale także innych partii opozycyjnych.  Mocne głosy krytyczne ze strony liderów Polska2050, Lewicy i PSL-u, były związane z wykorzystaniem w prezentacji logo każdej z tych partii to przedstawienia idei Koalicji 276, czyli większości, która miałaby odrzucać przyszłe weta prezydenta Andrzeja Dudy, kiedy obecna opozycja, będzie już rządzić. Oznaczenia tych partii wykorzystano bez ich wiedzy i zgody, co więcej Borys Budka nawet nie zasygnalizował ich liderem tego, że zamierza zaprezentować publicznie idę takiej koalicji. W mediach społecznościowych, zwracano także uwagę, że obydwaj liderzy Platformy mają problemy z matematyką na poziomie elementarnym, ponieważ niektóre pomysły programowe jakie przedstawili wymagają zmiany Konstytucji RP (choćby wyboru od nowa sędziów Trybunału Konstytucyjnego, czy też członków Krajowej Rady Sądownictwa), a do tego potrzeba przynajmniej 307 głosów w Sejmie, więc Koalicja 276 to stanowczo za mało. Były i inne poważne wpadki, tak jak zapowiedź uchwalenia ustawy, która pozwoli przeznaczyć na ochronę zdrowia przynajmniej 6 proc. PKB, tyle tylko, że Sejm latem 2018 roku przyjął ustawę, która w sposób kroczący podnosi nakłady na ochronę zdrowia o ok.0,2 pkt procentowego rocznie, w rezultacie już w 2024 roku te nakłady przekroczą 6% PKB z roku poprzedniego. Jeżeli więc PO zamierza wygrać wybory parlamentarne jesienią 2023 roku i utworzyć rząd z partiami z obecnej opozycji, to sprawę nakładów na ochronę zdrowia będzie miała już rozwiązaną, na rok 2024 nakłady te zgodnie z ustawą z 2018 roku, powinny przekroczyć 6 proc. PKB. Były także przechwałki, czego to Platforma nie zrobiła rządząc w latach 2007-2015, Borys Budka mówił między innymi o „setkach tysięcy” wybudowanych żłobków i przedszkoli, podczas gdy w tym okresie oddano do użytku 5,5 tysiąca takich palcówek, przy czym rząd nie wybudował ani jednego, wszystkie one zostały sfinansowane albo przez samorządy albo też wybudowali je prywatni inwestorzy i prowadzone są one na warunkach komercyjnych. Jednak najbardziej szokującą częścią tej prezentacji było przedstawienie przez Rafała Trzaskowskiego od blisko już 3 lat prezydenta Warszawy, zamierzeń programowych Platformy w ochronie środowiska. Człowiek, który odpowiada za to, że już od ponad roku, co jakiś czas do Wisły i to długimi tygodniami płyną nieoczyszczone ścieki, prezydent miasta, które ma najwyższe ceny za odpady w Polsce, a także najbardziej awaryjną infrastrukturę techniczną, ma być wiarygodny dla Polaków, prezentując im jak przyszłe rządy Platformy uratują środowisko w naszym kraju. Przypomnijmy, że sytuacja w Warszawie jest trudna z wielu powodów, także dlatego, że po 14. latach nieprzerwanego zarządzania miastem przez ludzi Platformy, wiele elementów infrastruktury technicznej, się po prostu „sypie”. Każdy większy deszcz powoduje niedrożność kanalizacji burzowej i zalania dużych części miasta, awarie sieci ciepłowniczej zdarzają się w ciągu każdego sezonu grzewczego, a tej zimy to wręcz przekleństwo, nie ma dnia, żeby jakaś znacząca część miasta nie była pozbawiona ogrzewania, w mediach społecznościowych wręcz porównuje się Warszawę do Islandii, tyle jest codziennie gejzerów z ciepłą wodą wydobywającą się z pękniętych rur ciepłowniczych. Wręcz „przekleństwem” dla Trzaskowskiego okazała się oczyszczalnia ścieków Czajka, wybudowana kosztem 4 mld zł, oddawana z pompą przez Hannę Gronkiewcz-Waltz z udziałem ówczesnego premiera Donalda Tuska w 2012 roku, która jest budowlanym bublem, a na same kary związane z zatruwaniem Wisły nieoczyszczonymi ściekami wydano już kilkadziesiąt milionów złotych. I człowiek, który jest odpowiedzialny za to wszystko, rządzący miastem od blisko 3 lat, zapewnia Polaków, że jak jego partia przejmie władzę, będzie realizowała ambitne programy w zakresie ochrony środowiska. Himalaje bezczelności.
Fogiel: Nie wykluczam, że formuła Zjednoczonej Prawicy będzie ewoluować. To muszą być decyzje władz i członków partii^Zespół wPolityce.pl^2021-02-08 08:53:01.110254+01:00^https://wpolityce.pl/polityka/538232-fogiel-nie-wykluczam-ewolucji-formuly-zjednoczonej-prawicy^Nie wykluczam, że „gdzieś, kiedyś” formuła Zjednoczonej Prawicy będzie ewoluować, ale musi to się odbyć za zgodą partii, które ją tworzą - powiedział zastępca rzecznika PiS Radosław Fogiel, dodając, że „pewna różnorodność nie jest czymś nagannym”. CZYTAJ RÓWNIEŻ: — Sąd Koleżeński Porozumienia: Gowin nie może uważać się za prezesa. Do czasu wyboru władz funkcję ma pełnić Bielan W rozmowie na antenie Polskiego Radia 24 wicerzecznik PiS pytany był m.in. o sytuację w koalicyjnej partii PiS, Porozumieniu, gdzie panuje spór dotyczący tego, kto obecnie przewodzi partii.  Nic mi nie wiadomo o tym, żeby były dwa Porozumienia — odparł Fogiel.  Nie wtrącamy się w sprawy naszych partnerów i myślę, że najważniejsze jest to, żeby Zjednoczona Prawica realizowała swój program, a to na razie nie wydaje się zagrożone, co napawa optymizmem — dodał. Dopytywany, czy formuła Zjednoczonej Prawicy nie była błędem, ponieważ partie koalicyjne podkreślają swoją odrębność, Fogiel odparł, że podkreślanie odrębności jest „naturalne”.  Nie należy robić niczego na siłę. Zwycięstwo w wyborach z 2015 r. było możliwe właśnie dzięki tej formule, dzięki temu, że wyborcy zobaczyli, że można się porozumieć, współpracować wokół kwestii programowych i to jest ta podstawowa siła i najważniejszy cel istnienia Zjednoczonej Prawicy — powiedział. Póki realizujemy ten program, który został wybrany w wyborach (…), póki sytuacja życiowa Polaków się poprawia, Zjednoczona Prawica jest niezbędna, potrzebna i myślę, że jeszcze tak długo będzie — mówił Fogiel. Na uwagę, że istnieją formuły, w których istnieje jedna partia, w ramach której funkcjonują z kolei różne frakcje, Fogiel odparł:  Nie wykluczam, że gdzieś, kiedyś formuła Zjednoczonej Prawicy będzie ewoluować.  Ale to muszą być decyzje władz i członków partii tworzących Zjednoczoną Prawicę, a pewna różnorodność czy ucieranie się stanowisk nie jest czymś nagannym — dodał polityk. W Porozumieniu toczy się spór ws. kierownictwa partii. Europoseł Adam Bielan uważa, że zarząd partii, rozszerzony w październiku 2020 r. na wniosek prezesa Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Ponadto, zdaniem Bielana, trzyletnia kadencja Gowina, upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. W piątek decyzją krajowego sądu koleżeńskiego Adam Bielan oraz Kamil Bortniczuk zostali wykluczeni z partii Porozumienie Jarosława Gowina - przekazał PAP wicerzecznik Porozumienia Jan Strzeżek. Jak dodał, powodem wykluczenia było wielokrotne łamanie statutu partii. W piątek po południu na koncie Porozumienia na Twitterze pojawiło się oświadczenie podpisane przez większość parlamentarzystów partii Gowina.  My, niżej podpisani posłowie i senatorowie partii Porozumienie Jarosława Gowina, udzielamy pełnego poparcia Jarosławowi Gowinowi, jako wybranemu demokratycznie i bez głosów sprzeciwu prezesowi zarządu krajowego naszej partii — napisali. gah/PAP
Minister Czarnek: Borysowi Budce całkowicie puściły nerwy. Nie dziwię się po tej fali krytyki. To może spowodować rozchwianie^Zespół wPolityce.pl^2021-02-08 08:38:21.035651+01:00^https://wpolityce.pl/polityka/538229-minister-czarnek-borysowi-budce-calkowicie-puscily-nerwy^„Nie mam problemu z tym, żeby Hołownia był prezydentem, premierem czy prymasem” - powiedział Borys Budka w rozmowie z „Rzeczpospolitą”. „Widać wyraźnie, że p. Borysowi Budce całkowicie puściły nerwy” - tak wypowiedź lidera PO skomentował w „Sygnałach dnia” (Program I Polskiego Radia) minister edukacji i nauki Przemysław Czarnek. Nie dziwię się po tej fali krytyki, jaka spadła na niego i p. Trzaskowskiego po sobotnim wystąpieniu medialnym — zauważył Czarnek. Przez pół soboty i całą niedzielę obnażano to, co powiedzieli, a było to w wielu miejscach coś komicznego — dodał. To może spowodować pewne rozchwianie nerwowe. Ta funkcja prymasa dla Hołowni jest chyba wynikiem tego rozchwiania. Współczuję panu Borysowi Budce, ale nic więcej poza współczuciem okazać nie mogę. Proponowanie przyszłemu koalicjantowi funkcji prymasa jest prześmiewczym traktowaniem przyszłego koalicjanta. Tylko tak to można odczytać — mówił minister edukacji i nauki. Prof. Czarnek odniósł się też do postulatu PO dotyczącego tabletu dla każdego ucznia. PO zakłada, że Polacy nie pamiętają. A Polacy pamiętają program PO „laptop dla każdego”, który rozwijał się w latach 2008-11. Kupiono zero laptopów. Powrót do tego programu jest śmieszny — przypomniał. Minister skrytykował również główne założenie największej partii opozycyjnej. Pomysł PO zwiększenia wpływu samorządów na szkoły jest koncepcją rozmontowywania, osłabiania państwa na szczeblu centralnym i wzmacniania. To wynika z tego, że w poszczególnych miastach rządzą  — podkreślił. W rozmowie pojawił się również temat szczepienia nauczycieli przeciwko koronawirusowi. Nauczyciele już mogą zgłaszać dyrektorom chęć zaszczepienia się, dyrektorzy w prosty sposób będą ich rejestrować. Cały weekend trwały prace nad tym, żeby rejestracja przebiegła sprawnie i od piątku mogły zacząć się szczepienia — zaznaczył szef resortu edukacji i nauki. gah/Polskie Radio
SONDAŻ. PiS na prowadzeniu, zacięta rywalizacja między KO a ruchem Szymona Hołowni. Aż sześć ugrupowań w Sejmie^Zespół wPolityce.pl^2021-02-08 07:48:58.695588+01:00^https://wpolityce.pl/polityka/538225-pis-prowadzi-zacieta-rywalizacja-miedzy-ko-a-ruchem-holowni^Według sondażu IBRiS przeprowadzonego dla „Rzeczpospolitej” PiS może liczyć na 32 proc. poparcia, KO na 19 proc., Polska 2050 Szymona Hołowni - 18 proc., Lewica na 8 proc., Konfederacja - 6 proc., PSL-Koalicja Polska - na 5 proc. 12 proc. pytanych nie wiedziało, kogo wskazać. Zmniejsza się też grupa osób niezdecydowanych. O ile miesiąc wcześniej było ich 14,3 proc., o tyle teraz jest 12 proc. Być może poparcie z tej grupy czerpie Szymon Hołownia, bo odsetek zwolenników Polski 2050 wzrósł do 18 proc. Raczej nie traci na jego rzecz Lewica, która odnotowała lekki wzrost poparcia (8 proc.). Natomiast KO dotknął nieznaczny spadek notowań – o 1,5 pkt. Na prawie identycznym poziomie trzyma się PSL-Koalicja Polska, tuż nad progiem wyborczym. „Obserwujemy wzrost notowań ugrupowania Szymona Hołowni, ale jego dynamika się zatrzymała. Jeszcze tydzień temu w naszych badaniach Polska 2050 miała wyniki równe z PO. Można więc stwierdzić, że z pewnością obydwa ugrupowania zbliżyły się pod względem notowań, ale nie wiadomo, kto wygra tę rywalizację — mówi szef IBRiS Marcin Duma, cytowany przez „Rzeczpospolitą”. Z badań popularności liderów wynika też, że Szymon Hołownia przegrywa osobiste starcie z prezydentem Warszawy, wiceszefem PO Rafałem Trzaskowskim. PiS po drastycznym spadku notowań na jesieni, po decyzji Trybunału Konstytucyjnego w sprawie aborcji, w kolejnym badaniu ma wynik powyżej 30 proc., ale z tendencją spadkową (o 1 pkt w stosunku do stycznia).  To może oznaczać, że wyborcy, którzy odpłynęli jesienią, już do PiS nie wracają. Najważniejszym wnioskiem z badania jest jednak ten, że gdyby wybory odbyły się w minioną niedzielę, to PiS nie uzyskałoby wyniku dającego większość w parlamencie. I to nawet w koalicji z Konfederacją, która uzyskuje poparcie na poziomie 6 proc. — podaje „Rzeczpospolita”. Opozycja (bez Konfederacji) ma wyraźną przewagę, ponad 10 proc., nad obozem PiS. W porównaniu z notowaniami preferencji wyborczych z początku stycznia przewaga ta wzrosła. Nawet przy zastosowaniu systemu d’Hondta, który premiuje zwycięzców, partie opozycji miałyby w Sejmie kilka mandatów więcej niż PiS — podaje w poniedziałek dziennik. Sondaż przeprowadzono w dniach 5-6 lutego na 1100-osobowej grupie respondentów. gah/PAP/Rzeczpospolita
Spotkanie prezydentów Polski, Słowacji, Czech i Węgier w Juracie zainauguruje obchody 40-lecia V4. Trzy robocze sesje rozmów^Zespół wPolityce.pl^2021-02-08 07:23:32.045972+01:00^https://wpolityce.pl/polityka/538223-spotkanie-w-juracie-zainauguruje-obchody-40-lecia-v4^Spotkanie prezydentów Polski, Słowacji, Czech i Węgier we wtorek w Juracie zainauguruje obchody 30-lecia Grupy Wyszehradzkiej - powiedział PAP prezydencki minister Krzysztof Szczerski. Tematem debaty liderów V4 będzie m.in. energetyka i odbudowa gospodarki po pandemii - dodał. Dwudniowy szczyt liderów państw Grupy Wyszehradzkiej rozpocznie się we wtorek około południa od ceremonii oficjalnego powitania prezydentów Milosza Zemana, Janosa Adera i Zuzany Czaputovej przez głowę polskiego państwa. Andrzej Duda będzie gościł prezydentów Czech, Słowacji i Węgier w Rezydencji Prezydenta RP na Mierzei Helskiej, w Juracie. We wtorek prezydenci wezmą udział w pierwszej sesji plenarnej zatytułowanej „30-lecie Grupy Wyszehradzkiej – współpraca europejska i transatlantycka”. Po jej zakończeniu odsłonią tablicę pamiątkowej z okazji 30-lecia V4. We wtorek popołudniu prezydenci zabiorą głos podczas drugiej sesji plenarnej poświęconej kwestii odbudowy gospodarczej po pandemii COVID-19. W środę przed południem odbędzie się trzecia sesja pt. „Bezpieczeństwo energetyczne i polityka klimatyczna” Po zakończeniu szczytu w środę odbędzie się konferencja prasowa prezydentów państw Grupy Wyszehradzkiej podsumowująca jubileuszowe obrady. Szczerski zaznaczył, że jubileuszowy szczyt V4 będzie pierwszym międzynarodowym spotkaniem Andrzeja Dudy w tym roku.  Szczyt odbędzie się na terenie prezydenckiej rezydencji w Juracie, co umożliwia zapewnienie ścisłego reżimu sanitarnego w dobie pandemii koronawirusa — dodał minister. Jak zauważył „szczyt inauguruje serię wydarzeń, które będą związane z obchodami 30. rocznicy utworzenia Grupy Wyszehradzkiej, które miało istotne znacznie szczególnie w kontekście integracji europejskiej”. Polska sprawuje obecnie przewodnictwo w Grupie Szczerski zaznaczył, że Grupy Wyszehradzka odegrała bardzo istotną rolę w drodze Polski, Czech, Słowacji i Węgier do Unii Europejskiej, a dziś odgrywa bardzo istotną rolę jako jedno miejsce koordynacji stanowisk naszych państw, szczególnie dotyczących polityki europejskiej. Prezydenci, którzy spotykają się corocznie, tym razem będą debatować w trakcie trzech roboczych sesji, których tematami jest po pierwsze miejsce Grupy Wyszehradzkiej w kontekście polityki europejskiej, euroatlantyckiej i globalnej, szczególnie w relacjach z Chinami, Stanami Zjednoczonymi, Rosją i w ramach Unii Europejskiej — powiedział Szczerski. Jak dodał, tematem pierwszej sesji plenarnej z udziałem prezydentów będzie pozycja Grupy Wyszehradzkiej 30 lat po jej utworzeniu, w kontekście wyborów prezydenckich w USA, polityki europejskiej czy wydarzeń w Rosji.  Prezydenci podzielą się opiniami na temat tych wydarzeń, omówią stanowiska swoich państw w tym szerszym, politycznym kontekście — dodał minister. Drugim tematem obrad przywódców V4 będą skutki pandemii koronawirusa w wymiarze społecznym i gospodarczym oraz strategia odbudowy gospodarki, planowanych inwestycji publicznych - szczególnie w kontekście Inicjatywy Trójmorza oraz w kontekście unijnego Funduszu Odbudowy - poinformował. Ważnym elementem odbudowy gospodarek naszej częściej Europy po pandemii będą duże inwestycje publiczne i o tym należy rozmawiać także w szerszym wymiarze, nie tylko krajowym — dodał prezydencki minister. Trzeci temat debaty prezydentów to kwestie energetyczne.  Po pierwsze chodzi o sprawę dywersyfikacji i budowania bezpieczeństwa energetycznego w naszej części Europy, a z drugiej strony chodzi o kwestię transformacji energetycznej, klimatu i tego, co wiąże się z Zielonym Ładem europejskim. Prezydenci omówią, jak każde z naszych państw buduje swój mix energetyczny, w jaki sposób chcemy zrealizować cele redukcyjne przyjęte w ramach UE — powiedział Szczerski. Jak zauważył, w tych trzech obszarach każde z państw V4 ma swoją specyfikę.  Prezydentowi zależało, by ta dyskusja posłużyła wymianie opinii, ale także wymianie informacji o strategiach poszczególnych państw — mówił Szczerski. Polska sprawuje prezydencję w Grupie Wyszehradzkiej od 1 lipca 2020 r. i zakończy ją 30 czerwca tego roku. Po Polsce przewodnictwo w formacie przejmą Węgry. Grupa Wyszehradzka (V4) jest nieformalną regionalną formą współpracy Polski, Czech, Słowacji i Węgier. Za datę powstania V4 przyjmuje się 15 lutego 1991 r., kiedy to prezydenci Polski Lech Wałęsa i Czechosłowacji Vaclav Havel oraz premier Węgier József Antall podpisali w węgierskim mieście Wyszehrad wspólną deklarację określającą cele i warunki wzajemnej współpracy. Od 2004 r. wszystkie kraje V4 są członkami Unii Europejskiej, a Grupa Wyszehradzka stanowi forum wymiany doświadczeń oraz wypracowywania wspólnych stanowisk w sprawach dotyczących regionu i UE. gah/PAP
Sąd Koleżeński Porozumienia: Gowin nie może uważać się za prezesa. Do czasu wyboru władz funkcję ma pełnić Bielan^Zespół wPolityce.pl^2021-02-08 06:58:56.354725+01:00^https://wpolityce.pl/polityka/538221-sad-porozumienia-gowin-nie-moze-uwazac-sie-za-prezesa^Krajowy Sąd Koleżeński Porozumienia Jarosława Gowina zadecydował, że nie może się już on „uważać za prezesa”, a do czasu wyboru nowych władz tę funkcję pełnić ma Przewodniczący Konwencji Krajowej Adam Bielan - napisano w oświadczeniu przesłanym PAP w niedzielę. CZYTAJ RÓWNIEŻ: — Adam Bielan: Stronnicy Jarosława Gowina zarzucają mi próbę jakiegoś puczu, przejęcia władzy. Nie zamierzam być prezesem — Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji” 4 lutego Krajowy Sad Koleżeński Porozumienia dokonał analizy prawnej statutu i uchwał władz krajowych w związku z wpłynięciem wniosków o rozstrzygnięcie sporu kompetencyjnego w sprawie kadencji prezesa Porozumienia i o stwierdzenie nieważności uchwał podejmowanych przez Prezydium Zarządu Krajowego. Kadencja wszystkich władz Porozumienia trwa trzy lata, choć w przypadkach szczególnych, „wyższej konieczności uniemożliwiającej organizację kongresu” władze pełnią swe funkcje do chwili wyboru nowych, jednak nie dłużej niż przez dodatkowy rok. Kongres powołał Jarosława Gowina na funkcję prezesa 26 kwietnia 2015 roku, a statut ugrupowania zobowiązywał go do zwoływania kongresu, co trzy lata.  Kongres z porządkiem obrad obejmującym wybór prezesa nie odbył się w zgodzie ze 21 punktem statutu, co oznacza, że Pan Jarosław Gowin nie wykonał swojego najbardziej podstawowego obowiązku — napisali autorzy oświadczenia sygnowanego przez Przewodniczącego Krajowego Sądu Koleżeńskiego Roberta Wrzesińskiego, przypominając, że od 2015 roku w Porozumieniu odbył się tylko jeden Kongres Nadzwyczajny w dniu 4 listopada 2017 roku, nieobejmujący jednak swoim porządkiem wyboru prezesa. Decyzją tego kongresu na przewodniczącego Konwencji Krajowej został powołany Adam Bielan. Pan Jarosław Gowin nie może uważać się za prezesa Porozumienia, na podstawie &17 ust.2 statutu stanowiącego, że kadencje organów liczą się od dnia wyborów i kończą z chwilą wyboru nowych władz. Przepis ten, bowiem nie pozwala prezesowi nie wykonywać obowiązków statutowych (zwoływanie kongresu, co trzy lata) i na tej podstawie twierdzić, że się jest prezesem, mimo drastycznego przekroczenia trzyletniego okresu kadencji — napisano w oświadczeniu. 4 lutego Sąd Koleżeński Porozumienia stwierdził, że „spełniła się przesłanka określona w &29 ust. 2 Statutu polegająca na tym, że Pan Jarosław Gowin nie może dalej pełnić mandatu prezesa przez szósty, a wkrótce siódmy rok, trzyletniej kadencji, wobec braku udzielenia takiego mandatu przez kongres (…), Nawet, bowiem w stanie wyższej konieczności statut nie pozwala pełnić takiej funkcji dłużej niż przez dodatkowy rok”. W takiej sytuacji „Przewodniczący Konwencji Krajowej wykonuje obowiązki prezesa do czasu wyboru nowego prezesa przez kongres. Przewodniczący Konwencji Krajowej, Pan Adam Bielan, pełni swą funkcję do 4 listopada 2021 roku i w tym czasie zobowiązany jest doprowadzić do odbycia kongresu” - napisano w oświadczeniu. Europoseł Adam Bielan oraz wiceprezes ugrupowania Arkadiusz Urban zostali w czwartek zawieszeni w prawach członków Porozumienia. Część polityków partii zwracało uwagę, że to niezgodne ze statutem, i że trzy lata temu upłynęła kadencja szefa partii Jarosława Gowina. Podczas piątkowego posiedzenia prezydium zarządu Porozumienia przyjęło przez aklamację wnioski o wykluczenie Adama Bielana a także posła Kamila Bortniczuka z partii. W piątek po południu na koncie Porozumienia na Twitterze pojawiło się oświadczenie podpisane przez większość parlamentarzystów partii Gowina.  My, niżej podpisani posłowie i senatorowie partii Porozumienie Jarosława Gowina, udzielamy pełnego poparcia Jarosławowi Gowinowi, jako wybranemu demokratycznie i bez głosów sprzeciwu prezesowi zarządu krajowego naszej partii — czytamy. Adam Bielan uważa, że zarząd partii, rozszerzony w październiku ub.r. na wniosek Jarosława Gowina, został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Bielan stwierdził w rozmowie z PAP, że Porozumienie dysponuje opinią prawną dotyczącą kwestii niezgodnego ze statutem uzupełniania zarządu. Ponadto Bielan podkreślił, że trzyletnia kadencja Gowina, wybranego na prezesa Porozumienia w 2015 r. upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono.  gah/PAP
Tarczyński stanął w obronie Krystyny Pawłowicz: To kłamstwa. Pani profesor nie jest tam na wypoczynku, tylko na rehabilitacji^Zespół wPolityce.pl^2021-02-07 23:44:47.930274+01:00^https://wpolityce.pl/polityka/538216-tarczynski-broni-pawlowicz-nie-jest-na-wypoczynku^Dominik Tarczyński stanął w obronie prof. Krystyny Pawłowicz, która była atakowana za to, że wyjechała na leczenie. Europoseł PiS w mocnych słowach odpowiedział na oskarżenia pod adresem sędzi Trybunału Konstytucyjnego. CZYTAJ RÓWNIEŻ: Prof. Pawłowicz odpowiada na ataki: Przebywam w hotelu Malinowy Zdrój na pobycie leczniczym. Informacje o pożarze są kłamstwem Tarczyński był gościem TVP Info, gdzie dyskutował m.in. z radną Nowoczesnej. Wytknął jej kłamstwo, gdy mówiła o Krystynie Pawłowicz.  Odnosząc się do tego, co powiedziała pani nt. pani prof. Pawłowicz, czyli o pani kłamstwie. Pani profesor nie jest tam na wypoczynku, tylko na rehabilitacji, na którą jeździ od dwunastu lat. Nie pojechała tam, bo jej się nudziło, ale jest to związane z jej kalendarzem zabiegów. Jest tam za własne pieniądze, na polecenie lekarza – powiedział.  Pani kłamstwa i kłamstwa waszego środowiska stały się symbolem tego, jak zarządzaliście w trakcie rządów i jaką jesteście opozycją. Dlatego przegraliście siedmiokrotnie. Bo wasze fejki od razu są pokazywane – dodał Tarczyński. Przekonywał, że tego typu oskarżenia powinny znaleźć swój finał w sądzie.  Sianie takich kłamstw powinno kończyć się procesem – stwierdził europoseł. Krystyna Pawłowicz podziękowała Tarczyńskiemu na Twitterze: Dziękuję Dominik – czytamy w jej wpisie.
Szef MON: Oceniłem manewry Zima 20 pozytywnie. Wystawiłbym szóstkę, choć oczywiście są mankamenty^Zespół wPolityce.pl^2021-02-07 23:29:25.408427+01:00^https://wpolityce.pl/polityka/538213-szef-mon-ocenilem-manewry-zima-20-pozytywnie^Oceniłem te manewry pozytywnie, wystawiłbym szóstkę, choć oczywiście są mankamenty - powiedział szef MON Mariusz Błaszczak zapytany o ocenę ćwiczeń Zima 20. Dodał też, że rakiety Patriot będą w Polsce od 2022 r. a rok później wojsko otrzyma rakiety HIMARS. Samoloty F-35 mają być w Polsce w 2024 r. Błaszczak w niedzielę, w programie 1 Polskiego Radia był pytany o stan polskiej armii, w tym o wojska lądowe. Wojska lądowe zmieniają się jeżeli chodzi o zdolności związane z artylerią. To jest największe wyzwanie, wyciągamy wnioski z agresywnej polityki Rosji. (…) Z napaści rosyjskiej na Gruzję w 2008 r., z napaści rosyjskiej na Ukrainę w 2014 r., i doskonale wiemy, że artyleria w tych konfliktach odgrywała kluczową rolę — powiedział Szef MON. Wyjaśnił, że to z tego powodu w 2019 r. podpisano umowę z USA dotyczącą zakupu sytemu rakietowego HIMARS o zasięgu do 300 km. Wspomniał, też o obronie przeciwlotniczej, przypominając o zakupie, w ramach pierwszej fazy programu Wisła, amerykańskich rakiet Patriot. Błaszczak został też zapytany o doniesienia medialne dotyczące ostatnich ćwiczeń Zima 20, które miały zakończyć się „klęską polskiej armii”.  Mamy do czynienia z manipulacją, z fake newsami — ocenił szef MON. Wojsko musi ćwiczyć. Wojsko ćwiczy na poligonie, ale ważne są również tego rodzaju ćwiczenia, które poprzez działania sztabów świadczą o przygotowaniu dowódców do pełnienia swoich obowiązków. Te ćwiczenia poprzez zastosowanie sprawdzonego programu komputerowego - to jest program wykorzystywany w wojsku USA - dają nam wiedzę na temat potencjału (naszej armii – PAP) — stwierdził Błaszczak. W tym kontekście dodał, że „nie bez przyczyny” doprowadził do tego, że w ćwiczeniu badany był potencjał uzbrojenia, które dopiero zostało zamówione.  Spotkałem się z atakiem, że ono (uzbrojenie - PAP) jeszcze nie jest na wyposażeniu Wojska Polskiego, ale już będzie. Patrioty już od przyszłego roku będą na wyposażeniu Wojska Polskiego. Podobnie HIMARS-y - rok później. Do 2024 r będziemy mieli (samoloty - PAP) F-35. Wiec ten potencjał należy zbadać — powiedział. Chcę zapewnić, że Polska jest bezpieczna, że Wojsko Polskie jest dobrze przygotowane do tego, żeby bronić niepodległości naszego kraju, że Wojsko Polskie jest coraz liczniejsze, jest wyposażane w najnowocześniejszy sprzęt i w końcu, że jest w bardzo ścisłych relacjach z wojskami NATO i USA — zapewnił. Dopytywany jak sam ocenia manewry Zima 20 Błaszczak stwierdził: „Oceniłem te manewry pozytywnie. Ja bym wystawił szóstkę. Oczywiście są mankamenty, ale o właśnie o to chodzi, żeby te mankamenty wskazać, uchwycić, bo te mankamenty zostaną usunięte. Temu służy ćwiczenie. To jest forma doskonalenia”. Błaszczak przyznał też jest już umówiony na rozmowę telefoniczną w przyszłym tygodniu z Lloydem Austinem, sekretarzem obrony Stanów Zjednoczonych w administracji nowo wybranego prezydenta USA Joe Bidena. Przyznał, że planowano, by spotkanie z szefami obrony obu państw odbyło się „twarzą w twarz” podczas szczytu NATO zaplanowanego na koniec lutego, jednak ze względów epidemicznych szczyt ten będzie przeprowadzony w formie wideokonferencji. Jeszcze przed tą rozmową Błaszczak zapewnił, że po zmianie w fotelu prezydenta USA współpraca Polski i USA w zakresie bezpieczeństwa „będzie kontynuowana”.  Polska jest ważnym partnerem USA. My wobec naszych sojuszników jesteśmy solidarni — powiedział Błaszczak. mly/PAP
Czeka nas nie "koalicja 276", ale wojna Platformy - i nie tylko - z Hołownią. "Polska 2050 zagraża PO, podtapia Lewicę i marginalizuje PSL"^Jacek Karnowski^2021-02-07 22:19:40.619040+01:00^https://wpolityce.pl/polityka/538208-czeka-nas-nie-koalicja-276-ale-wojna-platformy-z-holownia^Wydawało się, że Platforma Obywatelska będzie pierwszą tak dużą partią, przynajmniej w naszych dziejach, która odda pozycję hegemona po swojej stronie politycznej bez walki, w ciszy, a nawet z pewną ulgą. Hołownia zyskuje w sondażach, przez coraz większą grupę wyborców jest postrzegany jako główna siła III RP, a jego zaplecze wyraźnie nabiera także apetytu na coś więcej niż pozycję solidnej przystawki. Wiele mówią o tym sondaże, realizowane dla portalu wPolityce.pl przez pracownię Social Changes:       Ale jednak nie, Borys Budka i jego grupa podjęli walkę. Zerwali się. Co prawda na chybcika, byle jak, zapewne jednorazowo, ale zawsze lepsze to niż nic. Zorganizowali konferencję, rzucili parę starych haseł, poszczuli na telewizję publiczną i Trybunał Konstytucyjny, i oczywiście na PiS, obiecali zemstę. Sięgnęli po swoje najpiękniejsze wspomnienie, czyli Rafała Trzaskowskiego, uznając, że tylko on może być przeciwwagą dla Hołowni. I postanowili udawać, że bieżących sondaży nie ma, że Platforma wciąż dominuje, i z tej pozycji może jednoczyć opozycję na swoich warunkach. To oczywiście złudzenie, to dziś przeszłość. Ale mimo to sobotnia impreza Platformy była ważnym wydarzeniem. Tak naprawdę nie zapowiadała ona koalicji „276.pl”, czyli zgodnej współpracy opozycji, ale coś całkowicie odwrotnego: okres zażartej walki o hegemonię między Hołownią a Platformą. Walki, która może się nakręcać w stopniu dotąd w obozie III RP nieznanym.  W tle jest fundamentalne pęknięcie: z jednej strony realni rządcy obozu III RP, a także media, narzucają wszystkim partiom opozycyjnym rodzaj nieformalnego paktu o nieagresji. Piętnują wzajemne konflikty, podgryzanie się, przekonują, że tylko polityka stu kwiatów przyniesie ostateczny sukces. Z drugiej dopuszczają do gwałtownych przesunięć na mapie poparcia społecznego, windując Hołownię do poziomu, w którym zagraża on Platformę, podtapia Lewicę i niemal całkowicie marginalizuje PSL. To w sumie sprawia, że „Pax Czerska” nie jest propozycją realną. Pakty o nieagresji mogą bowiem skutecznie obowiązywać tylko wówczas, gdy sytuacja wszystkich aktorów jest mniej więcej stabilna.  Jeśli tak nie jest, jeśli jedni mocno rosną a inni słabną, wojna jest nieunikniona.  Będzie więc ciekawie. To nie jest żaden wybór liderów. To po prostu polityczna, obiektywna konieczność.  CZYTAJ TAKŻE: Nie na to liczyli. Opozycja krytykuje PO: „Udają, że weszliśmy do jakiegoś sojuszu”; „Małżeństwa bez pytania o zdanie wybranka”
Adam Bielan: Stronnicy Jarosława Gowina zarzucają mi próbę jakiegoś puczu, przejęcia władzy. Nie zamierzam być prezesem^Zespół wPolityce.pl^2021-02-07 22:14:11.618990+01:00^https://wpolityce.pl/polityka/538206-bielan-zapewnia-nie-zamierzam-byc-prezesem-porozumienia^„To jest spór formalny, wynikający z dużego bałaganu, który niestety się wydarzyło” – tłumaczył sytuację w Porozumieniu Adam Bielan. CZYTAJ RÓWNIEŻ: Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji” Europoseł przekonuje, że to on ma rację w partyjnym sporze. Tłumaczy, że partia formalnie nie miała prezesa. Nie wybrano prezesa partii. Można się z tego śmiać, bo sytuacja jest groteskowa, ale ostatni wybór prezesa partii miał miejsce 25 kwietnia 2015 roku, a w statucie jest mowa, że kadencja wszystkich władz wynosi trzy lata – powiedział.  Stronnicy Jarosława Gowina zarzucają mi próbę jakiegoś puczu, przejęcia władzy. Nie zamierzam być prezesem. Nie będę kandydować na najbliższym kongresie. Zamierzam doprowadzić do uporządkowania wszystkich spraw – dodał. Bielan przypomniał, że Jarosław Gowin był przeciwnikiem wyborów w maju.  Gowin, który blokował wybory w konstytucyjnym terminie w maju, tak bardzo podkreślał, że wybory muszą być przeprowadzone według najwyższych standardów. Mam zamiar to zrobić w ramach Porozumienia – stwierdził.  Mam nadzieję, że do sporu sądowego nie dojdzie – dodał.  mly/TVP Info
Sukces Polski w kwestii szczepień. Dworczyk: Wyprzedziliśmy Francję i Niemcy. Zdecydowanie przekraczamy średnią dla całej UE^Notujemy ...^2021-02-07 21:49:46.257974+01:00^https://wpolityce.pl/polityka/538203-dworczyk-wyprzedzilismy-francje-i-niemcy-w-szczepieniach^Dobry wynik Polski ws. szczepień. Okazuje się, że nasz kraj przekracza unijną średnią szczepień na 100 mieszkańców. Polska wyprzedziła największe państwa Unii Europejskiej. Niższe tempo szczepień jest m.in. w Niemczech, Francji czy Hiszpanii.  Lepiej od Polski radzą sobie tylko cztery państwa na świecie, w tym Izrael czy Stany Zjednoczone. O sukcesie poinformował na Twitterze szef KPRM, Michał Dworczyk. Pod względem liczby szczepień w przeliczeniu na 100 mieszkańców Polska zdystansowała m.in: Niemcy, Francję, Portugalię, Austrię, Belgię, Finlandię i Hiszpanię. Zdecydowanie przekraczamy średnią dla całej Unii Europejskiej. Dziękujemy wszystkim osobom i instytucjom zaangażowanym w #NarodowyProgramSzczepień! #SzczepimySię – czytamy we wpisie Dworczyka.
NASZ WYWIAD. Marcin Warchoł: To było zabijanie człowieka w świetle prawa, na podstawie tylko widzimisię brytyjskiego sędziego^"Sieci" - Największy konserwatywny tygodnik w Polsce^2021-02-07 21:08:54.512562+01:00^https://wpolityce.pl/polityka/537704-nasz-wywiad-marcin-warchol-brytyjczycy-dokonali-morderstwa^Byłem przekonany, że pan Sławomir zostanie natychmiast podłączony do aparatury podającej pokarm. Mieliśmy przecież orzeczenie prawomocne polskiego sądu i przyznany paszport dyplomatyczny. To były bardzo mocne argumenty. Okazało się niestety inaczej - mówi Marcin Warchoł, wiceminister sprawiedliwości, pełnomocnik rządu ds. praw człowieka, w rozmowie z Edytą Hołdyńską. Polak, który od 12 dni nie dostawał pokarmu, bo stwierdzono śmierć pnia jego mózgu, zmarł we wtorek 26 stycznia w szpitalu w Plymouth w Wielkiej Brytanii. Włączył się pan do walki o transport rodaka i podjęcie leczenia w kraju. Nie udało się. Czy strona polska zrobiła wszystko, co było w jej mocy? Marcin Warchoł: Gdy toczy się walka o życie człowieka, jeśli jest choć cień szansy, należy pójść nawet na koniec świata,… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Jazgot nad umierającym. Ciemna strona naszej rzeczywistości, w której tragedia staje się pretekstem do ataku na przeciwników^Bronisław Wildstein^2021-02-07 20:34:26.635628+01:00^https://wpolityce.pl/polityka/538175-jazgot-nad-umierajacym-ciemna-strona-naszej-rzeczywistosci^W ubiegłym tygodniu w szpitalu w Plymouth umarł Polak skazany na śmierć przez tamtejszych lekarzy i sędziów z powodu zawału, który miał trwale uszkodzić mu pracę mózgu. Został zagłodzony i odwodniony. Szpital i sąd odmówiły przekazania go do Polski, mimo że nasze władze robiły wszystko, aby kontynuować leczenie, oraz brały na siebie związane z tym koszty. Sprawę opisałem w tekście „O życie Polaka, czyli przeciw cywilizacji śmierci” w poprzednim numerze. Można zastanawiać się, czy wobec śmierci wypada przywoływać zachowania, które nie licowały z jej powagą. Jeśli jednak wiele mówią o naszym życiu publicznym i jego aktorach? Najpierw ideologia. Patetyczna deklaracja Macieja Gduli, wschodzącej gwiazdy na firmamencie lewicy polskiej, doktora socjologii, posła na Sejm i znanego publicysty:… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
TYLKO U NAS. Borowczak: PSL, Lewica i Polska 2050 miały prawo się na nas oburzyć. Powinniśmy zapytać, czy możemy umieścić ich loga^Zespół wPolityce.pl^2021-02-07 20:29:33.127159+01:00^https://wpolityce.pl/polityka/538147-borowczak-psl-lewica-i-polska-2050-mialy-prawo-sie-oburzyc^Podczas konwencji PO Borysa Budka i Rafał Trzaskowski zapowiedzieli postawnie „Koalicji 276”, do której poza KO zaliczyli także Polskę 2050, Lewicę i PSL. „Mnie się konwencja bardzo podobała i nie miałem jakiś większych zastrzeżeń, chociaż jak widziałem te loga Lewicy, Polski 2050 i PSL-u, to od razu sobie pomyślałem, że będzie z tego coś nieprzyjemnego, będą zastrzeżenia” - mówi w rozmowie z portalem wPolityce.pl Jerzy Borowczak, poseł PO. CZYTAJ TAKŻE: — Nie na to liczyli. Opozycja krytykuje PO: „Udają, że weszliśmy do jakiegoś sojuszu”; „Małżeństwa bez pytania o zdanie wybranka” — Marzą o koalicji 276? Żukowska ostro po konwencji Platformy: „Marne, naprawdę marne. I to nie jest dobry początek współpracy” Jerzy Borowczak przyznaje, że znał ogólne założenia konferencji PO wcześniej, aczkolwiek nie znał szczegółów. Oczywiście całości scenariusza nie znałem, natomiast jeszcze przed konferencją rozmawiałem z przewodniczącym Borysem Budką i wiedziałem, jakie będzie główne przesłanie na przyszłość i Polskę po PiS-ie — zaznacza w rozmowie z portalem wPolityce.pl Jerzy Borowczak, poseł PO. Polityk przyznał, że Platforma Obywatelska powinna zapytać się Polski 2050, Lewicy i PSL-u, czy może użyć ich logotypów podczas konferencji prasowej. Nie ukrywa, że rozumie, iż w zaistniałej sytuacji partie opozycyjne mogły się oburzyć. Tak, miały prawo się oburzyć. Jeśli już umieszczaliśmy ich logo na naszej tablicy, to trzeba było zapytać — podkreśla. not. as
Jerzy Gorzelik wściekły na słowa Janusza Kowalskiego: "Stop panoszeniu się szowinistycznych palantów na Górnym Śląsku"^Zespół wPolityce.pl^2021-02-07 20:14:09.948331+01:00^https://wpolityce.pl/polityka/538195-jerzy-gorzelik-wsciekly-na-slowa-janusza-kowalskiego^Jerzy Gorzelik kontra Janusz Kowalski. Działacz RAŚ krytykuje działania polityka Zjednoczonej Prawicy. CZYTAJ RÓWNIEŻ: Janusz Kowalski domaga się usunięcia niemieckich nazw miejscowości na stacjach PKP: Tu jest Polska! To niebezpieczny precedens Janusz Kowalski oburzył się na fakt, że na Śląsku Opolskim istnieją również niemieckie nazwy na dwóch stacjach PKP.  Zdaniem Kowalskiego, tego typu sytuacja jest nie do zaakceptowania.  Działa Ruchu Autonomii Śląska odpowiedział na słowa Kowalskiego. Na Facebooku Gorzelika czytamy m.in. o „szowinistycznych palantach”. Stop panoszeniu się szowinistycznych palantów na Górnym Śląsku. Jeśli tak im Górny Śląsk wadzi z jego różnorodnym kulturowym dziedzictwem, to proponuję go czym prędzej oddać – napisał Gorzelik.
Mateusz Morawiecki uczestniczył w Mszy Świętej w intencji śp. premiera Jana Olszewskiego w drugą rocznicę śmierci^Wspomnienie ...^2021-02-07 19:51:21.303220+01:00^https://wpolityce.pl/polityka/538192-mateusz-morawiecki-modlil-sie-w-intencji-jana-olszewskiego^Premier Mateusz Morawiecki uczestniczy w Mszy Świętej w intencji śp. premiera Jana Olszewskiego w drugą rocznicę jego śmierci - poinformowała w niedzielę wieczorem Kancelaria Premiera. CZYTAJ RÓWNIEŻ: Druga rocznica śmierci premiera Jana Olszewskiego. „Jego słowa z 4 czerwca 1992 r. ‘Czyja będzie Polska?’ pozostają aktualne” CZYTAJ TAKŻE: Piotr Naimski wspomina Jana Olszewskiego: Z idei w pełni niepodległej Polski uczynił najważniejszy cel swojego działania. WYWIAD Premier Morawiecki uczestniczy w Mszy Świętej w intencji śp. premiera Jana Olszewskiego w drugą rocznicę śmierci — podano na profilu kancelarii premiera na Twitterze.
Jest za a nawet przeciw? Budka w "Rz": Aborcja na życzenie nie jest OK, ale nie mam prawa nikomu narzucać swego zdania^Zespół wPolityce.pl^2021-02-07 19:39:00.977617+01:00^https://wpolityce.pl/polityka/538156-budka-w-rz-aborcja-na-zyczenie-nie-jest-ok^Do kompromisu aborcyjnego nie ma powrotu, nowa umowa społeczna dotycząca prawa aborcyjnego, powinna być oparta na decyzji kobiety; dla mnie aborcja na życzenie nie jest OK, ale nie mam prawa nikomu narzucać swego zdania - powiedział szef PO Borys Budka w wywiadzie dla „Rzeczpospolitej”. CZYTAJ RÓWNIEŻ: -Ciężka przeprawa Budki w TVN. Czyżby na Wiertniczej postawili już na Polska 2050? Kraśko: „Jest inaczej, kiedy Hołownia…” -Logo Lewicy na konferencji PO. Scheuring-Wielgus apeluje do Budki: „Błagam. Nie bierz nas gwałtem. Trzeba było chociaż SMS napisać” „Rz” zapytała lidera Platformy dlaczego podczas sobotniej konferencji PO „zdawkowo” były poruszane kwestie zdrowia i gospodarki. Budka odparł, że kwestie gospodarcze zostaną omówione w poniedziałek na eksperckim panelu.  Pokazaliśmy bardzo jasne, czytelne rozwiązanie, dotyczące zwiększenia nakładów na służbę zdrowia. Pokazaliśmy również, że absolutnie nie zgadzamy się z tym, by scentralizować polską służbę zdrowia — podkreślił. Jeżeli chodzi o gospodarkę, to w Sejmie znajduje się kilka naszych projektów ustaw napisanych na podstawie propozycji przedsiębiorców, dotyczących chociażby tego, by wyrzucić do kosza absurdalne przepisy, które powodują, że przedsiębiorcy dotknięci kryzysem nie dostają pomocy państwa, ponieważ mają niewłaściwe kody PKD — tłumaczył. Gazeta dopytywała lidera PO, dlaczego podczas sobotniego wydarzenia nie zostały podjęte sprawy praw kobiet i kwestia aborcji. Budka zapowiedział, że PO w najbliższym czasie przedstawi konkretne propozycje w sprawie praw kobiet - również w kwestii ochrony ich zdrowia, życia i prawa wyboru. Do kompromisu aborcyjnego nie ma powrotu. Nowa umowa społeczna dotycząca prawa aborcyjnego, powinna być oparta na decyzji kobiety — powiedział Budka. Osobiście jestem jednak przeciwnikiem ‘aborcji na życzenie’  — zadeklarował szef PO.  Dla mnie aborcja na życzenie nie jest OK. Ale nie mam prawa – nawet jako szef największej partii opozycyjnej - narzucać swojego stanowiska komukolwiek w tego typu sprawach — powiedział Budka. Pytany o sobotnią zapowiedź likwidacji TVP Info, ocenił, że dziś ten kanał, „to sztab wyborczy PiS, utrzymywany z pieniędzy podatników, a nie telewizja informacyjna”.  Zbieramy podpisy pod ustawą o likwidacji abonamentu — zapowiedział. Pełna wersja wywiadu z Budką ukaże się w poniedziałkowym wydaniu „Rzeczpospolitej”. aw/PAP
Strajk Kobiet to już nie tylko problem PiS-u, ale w coraz większym stopniu także opozycji^Kamil Kwiatek^2021-02-07 19:22:01.333299+01:00^https://wpolityce.pl/polityka/538183-strajk-kobiet-to-juz-nie-tylko-problem-pis-u^„Marta Lempart posługuje się radykalnym językiem. Wierzę, że w ramach kompromisu, mogłaby złagodnieć. Póki co jej postawa nie odpowiada moim standardom politycznym” - przyznała na antenie RMF24 posłanka Lewicy Karolina Pawliczak. Z kolei Donald Tusk w debacie z Adamem Michnikiem przyznał, że „kompromis aborcyjny będzie polaryzował scenę polityczną i na pewno dla PO będzie obiektywnie problemem”. To tylko dwa przykłady, które pokazują, że wyrok Trybunału Konstytucyjnego wprowadził sporo zamieszania w szeregach opozycji i jest dla niej rzeczywistym politycznym problemem. Największe problemy z jednoznacznym ustosunkowaniem się do wyroku TK ma dzisiaj Platforma Obywatelska. Informacje o tym, że jej kierownictwo ma przedstawić projekt liberalizujący dostęp do aborcji, przeraził konserwatystów w jej szeregach, którzy najchętniej wróciliby do tzw. kompromisu aborcyjnego. O tym, jak trudne jest dziś dla Platformy znalezienie wspólnego stanowiska w tej kwestii, świadczy po części wczorajszy wywiad Borysa Budki w „Faktach po faktach” w TVN24. Dopytywany kilkukrotnie przez Piotra Kraśko, czy jest za dopuszczeniem swobodnej aborcji do 12 tygodnia ciąży, nie chciał odpowiedzieć wprost, a jedynie podkreślał, że wybór należy oddać kobietom. Zaznaczył, że rozwiązania dotyczące tej kwestii ma przedstawić zespół, na którego czele stoi Małgorzata Kidawa-Błońska. Ale Budka ma na głowie nie tylko konserwatywną część partii, która nie chce słyszeć o liberalizacji prawa aborcyjnego, ale również partnerów zjednoczonych w ramach Koalicji Obywatelskiej, którzy w tej kwestii zajmują stanowisko bliskie lewicy. Jak połączyć ogień z wodą? Przewodniczący Platformy ma nad czym rozmyślać, a takie wypowiedzi jak Ireneusza Rasia z pewnością nie pomagają. Poseł przyznał, że skręt w lewo byłby „przekroczeniem Rubikonu”. Czuję, że to byłoby coś, co zmieniłoby PO, a być może nawet spowodowałoby że PO takiej, jaką znamy i jaka wygrywała siedmiokrotnie nie będzie —powiedział Raś. Kilka ostatnich medialnych występów Rasia mocno zamieszały w Platformie. Pojawiły się głosu przekonujące do konieczności poświęcenia Rasia. Moim zdaniem Platforma powinna poświęcić Rasia, jeżeli chce przetrwać. To nie jest czas, kiedy temat aborcji można przeczekać —powiedział w rozmowie z PAP poseł Koalicji Obywatelskiej, pragnący zachować anonimowość. Już Lewica przejęła inicjatywę w kwestii aborcji —powiedział inny z posłów KO, którego zdaniem w PO jest za dużo „hamletyzowania”. Platforma temat aborcji najchętniej by przemilczała lub przełożyła go na inny termin. Stąd ciągłe przypominanie, że żaden projekt liberalizujący prawo aborcyjne w tej kadencji Sejmu nie przejdzie. I choć jest to rzeczywiście prawda, to dla Platformy jest to przede wszystkim wygodny argument, aby nie opowiedzieć się wprost za projektami Lewicy. Raz, aby nie oddawać jej inicjatywy, a dwa, aby nie doprowadzić do buntu konserwatystów we własnych szeregach. Ale i Lewica nie chce odpuścić. Po wczorajszej konferencji Borysa Budki i Rafała Trzaskowskiego na jednym z kont związanych z Lewicą pojawił się wpis, gdzie jednoznacznie podkreślono, że „nie będzie żadnej koalicji bez legalnej aborcji bez kompromisów”. Nerwowo na ten wpis zareagował Tomasz Lis, który zasugerował autorom wpisu dorośnięcie.
Media pisały, że ćwiczenia zakończyły się "klęską polskiej armii". Szef MON odpowiada: Mamy do czynienia z fake newsami^Zespół wPolityce.pl^2021-02-07 18:57:08.597525+01:00^https://wpolityce.pl/polityka/538188-kleska-polskiej-armii-szef-mon-odpowiada-to-manipulacja^Oceniłem te manewry pozytywnie, wystawiłbym szóstkę, choć oczywiście są mankamenty - powiedział szef MON Mariusz Błaszczak zapytany o ocenę ćwiczeń Zima 20. Dodał też, że rakiety Patriot będą w Polsce od 2022 r. a rok później wojsko otrzyma rakiety HIMARS. Samoloty F-35 mają być w Polsce w 2024 r. CZYTAJ RÓWNIEŻ: Wojsko sprawdza procedury. Media szukają okazji do krytyki? „Porażka polskiej armii w symulowanej wojnie”; „Klęska w pięć dni” CZYTAJ TAKŻE: NASZ WYWIAD. Gen. Polko: Celem ćwiczeń jest identyfikacja słabych punktów. Żaden kraj Europy nie ma zdolności łatwego odparcia ataku sił rosyjskich Błaszczak w niedzielę, w programie 1 Polskiego Radia był pytany o stan polskiej armii, w tym o wojska lądowe. Wojska lądowe zmieniają się jeżeli chodzi o zdolności związane z artylerią. To jest największe wyzwanie, wyciągamy wnioski z agresywnej polityki Rosji. (…) Z napaści rosyjskiej na Gruzję w 2008 r., z napaści rosyjskiej na Ukrainę w 2014 r., i doskonale wiemy, że artyleria w tych konfliktach odgrywała kluczową rolę — powiedział Szef MON. Wyjaśnił, że to z tego powodu w 2019 r. podpisano umowę z USA dotyczącą zakupu sytemu rakietowego HIMARS o zasięgu do 300 km. Wspomniał, też o obronie przeciwlotniczej, przypominając o zakupie, w ramach pierwszej fazy programu Wisła, amerykańskich rakiet Patriot. Błaszczak został też zapytany o doniesienia medialne dotyczące ostatnich ćwiczeń Zima 20, które miały zakończyć się „klęską polskiej armii”.  Mamy do czynienia z manipulacją, z fake newsami — ocenił szef MON. Wojsko musi ćwiczyć. Wojsko ćwiczy na poligonie, ale ważne są również tego rodzaju ćwiczenia, które poprzez działania sztabów świadczą o przygotowaniu dowódców do pełnienia swoich obowiązków. Te ćwiczenia poprzez zastosowanie sprawdzonego programu komputerowego - to jest program wykorzystywany w wojsku USA - dają nam wiedzę na temat potencjału (naszej armii - PAP) — stwierdził Błaszczak. W tym kontekście dodał, że „nie bez przyczyny” doprowadził do tego, że w ćwiczeniu badany był potencjał uzbrojenia, które dopiero zostało zamówione.  Spotkałem się z atakiem, że ono (uzbrojenie - PAP) jeszcze nie jest na wyposażeniu Wojska Polskiego, ale już będzie. Patrioty już od przyszłego roku będą na wyposażeniu Wojska Polskiego. Podobnie HIMARS-y - rok później. Do 2024 r będziemy mieli (samoloty - PAP) F-35. Wiec ten potencjał należy zbadać — powiedział. Chcę zapewnić, że Polska jest bezpieczna, że Wojsko Polskie jest dobrze przygotowane do tego, żeby bronić niepodległości naszego kraju, że Wojsko Polskie jest coraz liczniejsze, jest wyposażane w najnowocześniejszy sprzęt i w końcu, że jest w bardzo ścisłych relacjach z wojskami NATO i USA — zapewnił. Dopytywany jak sam ocenia manewry Zima 20 Błaszczak stwierdził:  Oceniłem te manewry pozytywnie. Ja bym wystawił szóstkę. Oczywiście są mankamenty, ale o właśnie o to chodzi, żeby te mankamenty wskazać, uchwycić, bo te mankamenty zostaną usunięte. Temu służy ćwiczenie. To jest forma doskonalenia. Błaszczak przyznał też jest już umówiony na rozmowę telefoniczną w przyszłym tygodniu z Lloydem Austinem, sekretarzem obrony Stanów Zjednoczonych w administracji nowo wybranego prezydenta USA Joe Bidena. Przyznał, że planowano, by spotkanie z szefami obrony obu państw odbyło się „twarzą w twarz” podczas szczytu NATO zaplanowanego na koniec lutego, jednak ze względów epidemicznych szczyt ten będzie przeprowadzony w formie wideokonferencji. Jeszcze przed tą rozmową Błaszczak zapewnił, że po zmianie w fotelu prezydenta USA współpraca Polski i USA w zakresie bezpieczeństwa „będzie kontynuowana”.  Polska jest ważnym partnerem USA. My wobec naszych sojuszników jesteśmy solidarni — powiedział Błaszczak. kpc/PAP
I to jest prezes think-tanku FOR?! Stremecka nazwała rządzących "zlepkiem kreatur". Internauci reagują: "Wstrząsające"; "Stop hejt"^Czyżby obłęd?^2021-02-07 18:25:58.440946+01:00^https://wpolityce.pl/polityka/538179-oburzajace-prezes-for-nazwala-rzadzacych-zlepkiem-kreatur^Prezes think-tanku FOR Agata Stremecka zamieściła w sieci absolutnie skandaliczny komentarz. Rządzących nazwała… „zlepkiem kreatur”. Internauci są oburzeni. Ale wiecie, że do wyborów jeszcze 3 lata, a póki co, rządzi najgorszy zlepek kreatur od 1989 roku? Proponuję najpierw ustalić co i jak, a na końcu z kim i pod jakim szyldem — napisała na Twitterze Agata Stremecka, prezes think-tanku Forum Obywatelskiego Rozwoju, założonego przez Leszka Balcerowicza.
Piotr Naimski wspomina Jana Olszewskiego: Z idei w pełni niepodległej Polski uczynił najważniejszy cel swojego działania. WYWIAD^Wspomnienie ...^2021-02-07 18:23:08.249591+01:00^https://wpolityce.pl/polityka/538185-naimski-jolszewski-z-niepodleglosci-uczynil-cel-dzialania^Jan Olszewski z idei w pełni niepodległej Polski uczynił najważniejszy cel swojego działania – mówi PAP Piotr Naimski, działacz opozycyjny w PRL, w rządzie Jana Olszewskiego podsekretarz stanu w MSW i szef UOP, a obecnie pełnomocnik rządu ds. strategicznej infrastruktury energetycznej. CZYTAJ RÓWNIEŻ: Druga rocznica śmierci premiera Jana Olszewskiego. „Jego słowa z 4 czerwca 1992 r. ‘Czyja będzie Polska?’ pozostają aktualne” CZYTAJ TAKŻE: Na Powązkach oddano hołd Janowi Olszewskiemu. Kwiaty na jego grobie złożyli m.in. przedstawiciele prezydenta, rządu i parlamentu CZYTAJ WIĘCEJ: NASZ WYWIAD. Jan Olszewski o swoim rządzie: Z góry było wiadomo, że jest to misja o charakterze szczególnego ryzyka. To był bardzo trudny czas Polska Agencja Prasowa: Kiedy poznał pan Jana Olszewskiego? Piotr Naimski: Wokół Jana Olszewskiego ogniskowały się działania antykomunistycznej opozycji od połowy lat pięćdziesiątych do końca PRL. Premier był starszy ode mnie o dwadzieścia lat. Nasze drogi spotkały się w latach siedemdziesiątych. W rocznicę Grudnia 1970 Służba Bezpieczeństwa rozbiła spotkanie „Gromady” – Kręgu Instruktorskiego „Czarnej Jedynki”. Mecenas Jan Olszewski doradzał nam podczas śledztwa prowadzonego przez bezpiekę. Oczywiście dla ówczesnego dwudziestolatka, jakim byłem, kontakt z doświadczonym Janem był bezcenny. Kilka lat później środowisko „Gromady” aktywnie brało udział w protestach przeciwko poprawkom wprowadzającym do konstytucji PRL przewodnią rolę Polskiej Zjednoczonej Partii Robotniczej i sojusz ze Związkiem Sowieckim. Jan Olszewski był wtedy animatorem tzw. Listu 59. Poznaliśmy się wówczas lepiej. Po strajkach i represjach w Czerwcu 1976 mecenas Olszewski był w praktyce współzałożycielem tworzonego przez nas Komitetu Obrony Robotników. Dr Justyna Błażejowska przedstawiła tamte działania i wielką rolę Jana Olszewskiego w swoich książkach „Harcerską drogą do Niepodległości” i „Ta historia wciąż trwa”. Ta ostatnia jest pierwszą częścią rozmowy z Janem Olszewskim, prowadzonej przez autorkę z przerwami przez kilka lat. PAP: Jakie idee mu przyświecały? Co uczynił głównym celem swojej działalności politycznej? Piotr Naimski: Niepodległa Polska była dla Jana Olszewskiego celem. Był żywym wcieleniem tradycji niepodległościowych z pierwszej połowy XX wieku. Stracony na stokach Cytadeli Stefan Okrzeja był jego wujem, a sam będąc 14-letnim chłopcem, stawił się jako łącznik w punkcie koncentracji pierwszego dnia Powstania Warszawskiego na warszawskiej Pradze. Jan Olszewski to dziedzictwo przekładał na realne działania w trudnym czasie komunistycznej dyktatury. Starał się prowadzić polityczne prace i akcje w sytuacji, w której niewielu wierzyło, że jakakolwiek polityka polska była możliwa. W bardzo trudnych warunkach lat władzy komunistycznej – od lat pięćdziesiątych do osiemdziesiątych – starał się zakres komunistycznej władzy ograniczać, myśl niepodległą podtrzymywać i cel strategiczny, czyli niepodległość, zachować. PAP: Mógł pan obserwować Jana Olszewskiego przez wiele lat. Czy zauważył pan momenty przełomowe w jego działalności opozycyjnej i politycznej? Piotr Naimski: Oczywiście dla nas wszystkich, także dla Jana Olszewskiego, wielkim przełomem był wybór kard. Karola Wojtyły na papieża – nie tylko w sferze religijnej, ale oczywiście też politycznej. Falę strajków rok później i powstanie „Solidarności” Olszewski-polityk starał się wykorzystać dla tworzenia jak najtrwalszych ram organizacyjnych, umożliwiających stopniowe odzyskiwanie przez naród suwerenności. Rozkład władzy komunistycznej w Polsce i całym obozie sowieckim włącznie z rozpadem ZSRS otworzył przed Olszewskim możliwości realnego uczestnictwa w politycznych przemianach w Polsce. Jan Olszewski w zmieniających się z czasem dramatycznie okolicznościach zawsze kierował się ku celowi ostatecznemu i maksymalnemu, czyli ku niepodległości. Umiał przy tym dobierać metody działania do aktualnych możliwości. PAP: Zwieńczeniem kariery politycznej Jana Olszewskiego była funkcja premiera, którą pełnił w latach 1991–1992. Jak rozumiał swoją misję jako szefa polskiego rządu właśnie? Piotr Naimski: Sukcesem premiera Olszewskiego i jego rządu było zatrzymanie złodziejskiej prywatyzacji, ustabilizowanie finansów publicznych i otwarcie polskiej drogi do NATO. Kompromis „okrągłostołowy” z 1989 r. otworzył możliwość uwłaszczenia komunistycznej nomenklatury na olbrzymiej części polskiej gospodarki, nie dawał podstaw do stabilizacji finansowej, czego wynikiem był odziedziczony przez Olszewskiego brak budżetu na rok 1992. Dodatkowo Lech Wałęsa lansował jakieś NATO-bis, mające być namiastką zachodniego sojuszu obronnego, a w Polsce nadal stacjonowały rosyjskie wojska, których wyprowadzenia z premedytacją nie żądał Tadeusz Mazowiecki, w czasie gdy był premierem. Wszystkie te trzy kwestie były wynikiem kompromisu „okrągłostołowego” i premier Olszewski te zagrożenia dla gospodarki oraz ograniczenia polskiej suwerenności postanowił usunąć. Fundamentalnie nie zgadzał się z planem skrajnie liberalnego modelu transformacji, który obarczał jej kosztami najuboższych Polaków. Nie zgadzał się na transformację zakładającą, jak to ktoś trafnie ujął, zamianę legitymacji członkowskich PZPR na książeczki czekowe i pozostawienie Polski w szarej strefie bezpieczeństwa między Rosją a Zachodem. Swoje rozumienie misji premiera wyraził chyba najlepiej w ostatnim przemówieniu w Sejmie, po obaleniu jego rządu przez „koalicję strachu”. Mówił o swojej misji jako o wielkim obowiązku i bardzo trudnym osobiście czasie. PAP: Do upadku rządu Jana Olszewskiego przyczyniło się bezpośrednio ujawnienie zasobów archiwalnych z nazwiskami agentów komunistycznych służb. Czy czuł on żal, że jego misja zakończyła się właśnie w takich okolicznościach? Piotr Naimski: Przyczyną nieustającego, bardzo ostrego ataku wobec rządu Jana Olszewskiego było zanegowanie przez premiera kompromisów zawartych przy „okrągłym stole” dwa lata wcześniej. Olszewski odrzucił narzuconą przez uczestników tego porozumienia doktrynę jego wiecznej trwałości. Działania rządu Olszewskiego stały się poważnym zagrożeniem dla tych, którzy z trudnego okresu transformacji uczynili sobie źródło dochodów, a czasem bogactwa i tych, którzy chcieli utrzymania Polski w sferze strategicznych wpływów Rosji. Prezydent Wałęsa zdecydował o obaleniu rządu zaraz po powrocie z Moskwy, gdzie w skutek interwencji premiera Olszewskiego musiał wykreślić z umowy o wyprowadzeniu wojsk rosyjskich z Polski paragraf umożliwiający spółkom rosyjskim uwłaszczenie się na porosyjskich bazach w Polsce. Ujawnienie zasobów archiwalnych z nazwiskami tajnych współpracowników komunistycznej bezpieki było oczywiście zagrożeniem dla uprzywilejowanej często pozycji tych ludzi, ale powody obalenia rządu były głębsze niż tylko strach agentów. Premier doskonale zdawał sobie sprawę, że prowadzony przez prezydenta Wałęsę atak na rząd doprowadzi najprawdopodobniej do jego upadku. Uważał jednak, że oczyszczenie polskiego życia publicznego z zagrożeń płynących z uwikłania byłych współpracowników UB i SB w sytuacje zagrażające bezpieczeństwu państwa jest obowiązkiem, którego nie wolno zaniechać. Sądzę, że nie czuł żalu, ale raczej troskę o los kraju. PAP: Jak z perspektywy lat możemy ocenić znaczenie rządu i premiera Olszewskiego? Piotr Naimski: Jego rząd był niewątpliwie rządem przełomu. Olszewski pokazał, że Polska jest w stanie zrzucić wszystkie ograniczenia pochodzące z czasów komunistycznego „półpaństwa”. Po 1989 r. zmieniała się szybko sytuacja geopolityczna Polski. Zjednoczenie Niemiec, rozpad ZSRS – to były najbliższe naszego kraju procesy, zmieniające naszą sytuację i równocześnie dające szansę wybicia się Polski do pełnej suwerenności nie tylko gospodarczej, ale też strategicznej. Krótki okres działania rządu Jana Olszewskiego uniemożliwił powrót do bardzo zachowawczej, korzystnej dla komunistów umowy z 1989 r. Warto pamiętać, że jego rząd był pierwszym polskim gabinetem pochodzącym z wolnych wyborów od 1939 r. Jako taki zapisał się w polskiej historii. Jestem pewny, że rola tego rządu i osobista premiera Olszewskiego będzie z czasem coraz bardziej doceniana. PAP: Które z poglądów Jana Olszewskiego są aktualne i wciąż można się do nich odwoływać? Piotr Naimski: Przekonanie Jana Olszewskiego, że niepodległość jest celem niezbywalnym i zarazem fundamentem bezpiecznego istnienia narodu polskiego, jest i będzie zawsze aktualne. Jego dążenie do objęcia nową, skuteczną polityką gospodarczą wszystkich Polaków powinno być przesłaniem dla każdej władzy w Polsce. Rozmawiamy w drugą rocznicę śmierci Jana Olszewskiego i po 29 latach od pełnienia przez niego funkcji premiera. Ciągle aktualne jest jego dramatyczne pytanie, zadane w ostatnim przemówieniu: „Czyja będzie Polska?”. Tak jak 29 lat temu, tak i dzisiaj, w zmienionych przecież warunkach, odpowiedź na to pytanie wymaga od nas wszystkich codziennych odpowiedzi. PAP: Jakie są pana osobiste wspomnienia związane z Janem Olszewskim, które szczególnie zapadły panu w pamięć? Piotr Naimski: Najważniejsze były rozmowy z nim. I w latach siedemdziesiątych, kiedy uczestniczył w akcji pomocy ofiarom represji w Ursusie, Radomiu i innych miejscach, i w czasie strajków latem 1980 r., i jesienią 1980 r., i w latach osiemdziesiątych, gdy był przekonany i nas podtrzymywał w przekonaniu, że „ta władza padnie”; a także w czerwcu 1992 r., kiedy decydowaliśmy o dokończeniu procesu lustracji, i w latach dziewięćdziesiątych. Ale chyba najważniejsze dla mnie były rozmowy z Janem, gdy już dolegliwości fizyczne uniemożliwiały mu udział w życiu publicznym i politycznym. Do końca jego analizy polityczne były po prostu niezrównane. Taki pozostał w mojej pamięci. olnk/PAP
Lichocka punktuje konwencję PO: Przygotowana nieprofesjonalnie. Występują pod starym hasłem Jarosława Kaczyńskiego^Zespół wPolityce.pl^2021-02-07 17:56:03.660421+01:00^https://wpolityce.pl/polityka/538182-lichocka-konwencja-po-byla-zorganizowana-nieprofesjonalnie^Konwencja PO, na której zaprezentowano pomysł Koalicji 276, została przygotowania pośpiesznie i nieprofesjonalnie, bez porozumienia z potencjalnymi koalicjantami i bez akcji w mediach społecznościowych – oceniła posłanka PiS, członkini Rady Mediów Narodowych Joanna Lichocka. CZYTAJ TAKŻE: — NASZ WYWIAD. Bartoszewski: „PO nie traktuje innych partii jako partnerów, tylko jako przystawki, które można zmarginalizować” — NASZ WYWIAD. Prof. Jabłoński: PO chce wypromować brand „Koalicja 276” i mieć czym szantażować inne partie opozycyjne — Opozycja jeszcze bardziej podzielona! Kobosko o PO: „Oni zawsze czują się lepsi, mądrzejsi, namaszczeni”. Nerwowa reakcja Lisa Komentując w niedzielę w PR24 sposób przeprowadzenia konferencji liderów PO Lichocka zaznaczyła, że inne partie opozycyjne nie były uprzedzone o pomyśle utworzenia koalicji, a samo hasło „Koalicja 276” nie było promowane w mediach społecznościowych.  To pokazuje, że to ugrupowanie jest naprawdę nieprofesjonalne. To aż zdumiewa, że partia, która zajmuje (…) całkiem znaczące miejsce na scenie politycznej, nie umie w marketing polityczny, w organizowanie konwencji. To jest abecadło we współczesnej polityce — mówiła posłanka. Dodała, że w przypadku takich działań jak sobotnia konwencja PO „należy zadbać o przekaz w interecie albo o uzgodnienie z potencjalnymi koalicjantami, że zostanie pokazane ich logo” Wydaje się, że ta konwencja była robiona na chybcika, w sposób całkowicie nieprzemyślany. To wyglądało na działanie, które cechuje ludzi niedoświadczonych, niezorientowanych w polityce, nieznających się na najnowszej historii — dodała, przypominając, hasło „czas na zmiany” to „hasło Porozumienia Centrum, pod którym PC rozpoczęło na początku lat 90. swój marsz w walce o zmiany w Polsce” Występują pod starym hasłem Jarosława Kaczyńskiego; lekceważąc swoich koalicjantów mówią, że oni są w ich projekcie, i nie dbają w ogóle, żeby znaleźć sobie jakieś zaplecze w mediach społecznościowych. Totalna opozycja cechuje się totalnym brakiem profesjonalizmu — powiedziała. Zapowiedź likwidacji TVP Info i zniesienia abonamentu RTV uznała za „pokazanie się PO jako ugrupowania całkowicie niedemokratycznego, o ciągotach autorytarnych”.  Znamy ich praktykę rządzenia, kiedy nie było pluralizmu w największych mediach; wszystkie musiały mówić ten sam komunikat; dziennikarze niezależni byli masowo wyrzucani z pracy i nie mogli w mainstreamie pracować -– mówiła Lichocka. W sobotę na konferencji pod hasłem „Czas na zmiany” przewodniczący PO Borys Budka i prezydent Warszawy Rafał Trzaskowski zaprezentowali pomysł sformowania „Koalicji 276” – tylu posłów i posłanek trzeba, by odrzucić w Sejmie weto prezydenta. „Koalicja 276” miałaby być platformą współpracy opozycyjnych: KO, Polski 2050, Lewicy i PSL. Budka zapowiedział m.in. powołanie na nowo TK i KRS, wprowadzenie Centralnego Rejestru Jawności, powołanie niezależnego prokuratora generalnego i specjalnego prokuratora śledczego, by rozliczać afery. Trzaskowski zapowiedział zwiększenie nakładów na służbę zdrowia, a także zbiórkę podpisów pod obywatelskim projektem dot. likwidacji TVP Info i abonamentu RTV. Zaproponował likwidację Funduszu Kościelnego i zastąpienie go odpisem podatkowym. Przedstawiciele Lewicy wyrazili zaskoczenie użyciem logo ich ugrupowania na imprezie PO. tkwl/PAP
Budka i Trzaskowski pozazdrościli Hołowni? Oni też czerpią z programu wójta Wilkowyj i zapewniają, że "wiedzą, jak to zrobić"^Tak się bawi opozycja^2021-02-07 17:22:03.845082+01:00^https://wpolityce.pl/polityka/538177-budka-i-trzaskowski-niczym-holownia-i-wojt-wilkowyj^Borys Budka i Rafał Trzaskowski najwyraźniej pozazdrościli Szymonowi Hołowni porównań do wójta Wilkowyj Pawła Kozioła z serialu „Ranczo” i podczas konwencji PO również zapewniali, że „wiedzą, jak to zrobić”. CZYTAJ RÓWNIEŻ: Hit sieci! Co łączy serialowego wójta Wilkowyj z Szymonem Hołownią? Obaj przekonują, że „wiedzą jak to zrobić”. To trzeba zobaczyć Jakiś czas temu okazało się, że hasła Szymona Hołowni są bliźniaczo podobne do tych, które głosił w serialu „Ranczo” Paweł Kozioł, wójt Wilkowyj i prezes Polskiej Partii Uczciwości. Obaj panowie mają upodobanie do rzucania ogólnikami i podsumowywania ich stwierdzeniem: Wiemy, jak to zrobić! Borys Budka i Rafał Trzaskowski musieli pozazdrościć Hołowni tych porównań, bo postanowili pójść tą samą drogą. Wiemy, jak to zrobić!  — przekonywał wiceszef PO podczas wczorajszej konwencji. Oryginalności nie można jednak Trzaskowskiemu odmówić, bo dodał przecież: Natychmiast, tu, teraz! Wideo z wójtem Wilkowyj, Hołownią i liderami PO w rolach głównych udostępnił w mediach społecznościowych Adam Andruszkiewicz, sekretarz stanu w Kancelarii Prezesa Rady Ministrów. Aktualizacja! Dziś do koalicji „Wiemy jak” Szymona Hołowni z Wójtem Wilkowyj, dołączyli panowie Trzaskowski i Budka. Witamy na pokładzie #CzasNaZmiany panowie i czas na nowych ekspertów od PR — napisał Andruszkiewicz na Twitterze.
NASZ WYWIAD. Prof. Jabłoński: PO chce wypromować brand "Koalicja 276" i mieć czym szantażować inne partie opozycyjne^Zespół wPolityce.pl^2021-02-07 16:54:27.538422+01:00^https://wpolityce.pl/polityka/538155-prof-jablonski-po-chce-szantazowac-inne-partie-opozycyjne^„W PO wiedzieli, że teraz z nikim się nie dogadają, natomiast czują usuwający im się grunt pod nogami i to jest taka forma obrony. W Platformie widzą coraz bardziej siłę i świeżość Hołowni, widzą jego zdolność do wciągania nie tylko ich własnych posłów, ale także różnych stowarzyszeń, które straciły cierpliwość do PO. To wymusiło jakąś reakcję i dlatego ona się pojawiła w tej chwili” - mówi w rozmowie z portalem wPolityce.pl prof. Arkadiusz Jabłoński, socjolog z Katolickiego Uniwersytetu Lubelskiego, odnosząc się do zapowiedzi powołania „Koalicji 276”. CZYTAJ TAKŻE: — Nie na to liczyli. Opozycja krytykuje PO: „Udają, że weszliśmy do jakiegoś sojuszu”; „Małżeństwa bez pytania o zdanie wybranka” — „Koalicja 276”? Czarzasty ujawnia kulisy współpracy opozycji: To wszystko się dzieje od 5 miesięcy. Widać Borys nie wytrzymał wPolityce.pl: Podczas konwencji PO zapowiedziano powstanie „Koalicji 276”. Mają do niej należeć poza KO także Lewica, Polska 2050 i PSL. Ta nowa inicjatywa to może być jakaś recepta na sukces PO? Prof. Arkadiusz Jabłoński: To jest taka próba wypromowania brandu, który ma łączyć wszystkie partie na opozycji. „Koalicja 276” to ma być przy okazji jakaś alternatywa – mówię o samej liczbie – dla Polski 2050. Próba przebicia w formie brandingowej hasła Hołowni, a przy okazji to próba łączenia opozycji najwygodniejsza dla PO, czyli bez żadnej deklaracji ideowej, bez programu, a wskazywanie jedynie na cel, jakim jest osiągniecie większości sejmowej, która pozwoli nawet odrzucać weto prezydenckie. Kilka konkretnych propozycji podczas konferencji PO jednak padło – to m.in. likwidacja stacji TVP INFO, powołanie specjalnego prokuratora śledczego, ustanowienie całej Puszczy Białowieskiej parkiem narodowym. To są hasła, które tak naprawdę do niczego nie zobowiązują, a bardzo często są wyrazem frustracji samej PO, jak w przypadku likwidacji TVP INFO. Natomiast takie hasła, jak cała Puszcza Białowieska parkiem narodowym, nowy TK, nowa KRS, to są tylko i wyłącznie zaklęcia, które mają się kojarzyć ze słowem „zmiana”. Szukają tutaj najwygodniejszych tematów, bo proszę zwrócić uwagę, że na konferencji nie było nic o istotnych tematach światopoglądowych, chociażby o kwestii aborcji. Nie było też nic o sposobach wyjścia z pandemii koronawirusa. W całej konferencji chodziło o wypromowanie brandu „Koalicja 276” i o to, żeby mieć czym szantażować inne partie opozycyjne. Pokazać, że przecież Platforma proponuje coś, co jest ponad podziałami, zatem co macie wobec tego projektu, dlaczego go nie akceptujecie? Ta wygodna pozycja PO, w której narzuca coś innym, jest ciągle przez nich podtrzymywana. Temat chociażby aborcji może nie pojawił się dlatego, że Rafał Trzaskowski zapowiedział na konferencji, iż teraz nie ma znaczenia, czy się jest partią lewicową, czy prawicową, tylko należy być partią przyszłości. Żeby sens miało łączenie się opozycji bez akcentowania jakiejś treści, to trzeba było zanegować treść, czyli podział na prawicę i lewicę. Odwołać się do domorosłej politologii, która mówi o jakiejś postpolityce i zacieraniu się tych różnic w funkcjonowaniu realnych partii, co może i jest faktem, ale nie jest to hasło wywoławcze, na którym można budować jakąś koalicję. Inne partie opozycyjne były zaskoczone tym, że zostały niejako zapisane do „Koalicji 276” bez jakiejkolwiek konsultacji. W PO wiedzieli, że teraz z nikim się nie dogadają, natomiast czują usuwający im się grunt pod nogami i to jest taka forma obrony. W Platformie widzą coraz bardziej siłę i świeżość Hołowni, widzą jego zdolność do wciągania nie tylko ich własnych posłów, ale także różnych stowarzyszeń, które straciły cierpliwość do PO. To wymusiło jakąś reakcję i dlatego ona się pojawiła w tej chwili. Na tablicy, prezentującej skład „Koalicji 276” zaprezentowano logo KO, Polski 2050, Lewicy i PSL-u, zabrakło jednak m.in. loga należącej do KO Nowoczesnej. O to pretensję do PO miała Katarzyna Lubnauer. To pokazuje, jak PO traktuje koalicjantów, z którymi jeszcze wczoraj deklarowała podzielenie się wręcz władzą, a dzisiaj już nawet nie wymienia ich jako podmiotu działającego w ramach Koalicji Obywatelskiej. Patrząc na taktykę PO, to oni mieli świadomość, że powołanie „Koalicji 276” wywoła oburzenie, ale tak chcą wrócić do gry. Chcą, by o ich działaniach dyskutowano, żeby to było obecne w przestrzeni publicznej.  not. as
Sadurski atakuje Bartoszewskiego! Poszło o wywiad dla wPolityce.pl. "Wam, miejskim chłopom, już naprawdę całkiem rozum podebrało"^Czyżby obłęd?^2021-02-07 16:44:06.923252+01:00^https://wpolityce.pl/polityka/538172-sadurski-atakuje-bartoszewskiego-za-wywiad-dla-wpolitycepl^Prof. Wojciech Sadurski wpadł we wściekłość, gdy dostrzegł, że Lewica i PSL nie zamierzają się dać podporządkować PO i krytycznie komentują fakt, że bez pytania zostały uwzględnione w „Koalicji 276”. Sadurski postanowił ostro zaatakować m.in… posła PSL Władysława Teofila Bartoszewskiego za to, że w rozmowie z portalem wPolityce.pl skrytykował takie działanie PO. CZYTAJ TAKŻE: — NASZ WYWIAD. Bartoszewski: „PO nie traktuje innych partii jako partnerów, tylko jako przystawki, które można zmarginalizować” — Marzą o koalicji 276? Żukowska ostro po konwencji Platformy: „Marne, naprawdę marne. I to nie jest dobry początek współpracy” Jako ideowy socjaldemokrata stwierdzam z bólem: polska partyjna lewica jest w dużej mierze krótkowzroczna, małostkowa i smarkacka. Chcą faszyzacji Polski na złość Platformie – będą ją mieli — uderzył w Lewicę prof. Wojciech Sadurski.
Opozycja liczy na Jarosława Gowina? Tomasz Siemoniak zachwala wicepremiera i przekonuje: "Polityka przynosi niespodzianki"^Zespół wPolityce.pl^2021-02-07 16:24:35.545221+01:00^https://wpolityce.pl/polityka/538171-opozycja-liczy-na-gowina-siemoniak-polityka-zaskakuje^„Przy całym dystansie do tego, że jest w Zjednoczonej Prawicy, wierzę, że jest patriotą życzącym dobrze Polsce i, w którymś momencie może okazać się to decydujące. Czy tak będzie? Zobaczymy, polityka przynosi niespodzianki” - mówił Tomasz Siemoniak na antenie Polsat News o Jarosławie Gowinie. CZYTAJ RÓWNIEŻ: Czy Jarosław Gowin faktycznie ma w swoich rękach klucze do większości sejmowej? „Nie jest tak, jak podają media” Podczas wczorajszej konwencji Platformy Obywatelskiej Borys Budka wskazywał, że wybory najprawdopodobniej odbędą się w 2023 r., ale możliwy jest też inny scenariusz, jeśli znajdzie się „pięciu uczciwych, pięcioro osób, które przejdą na jasną stronę mocy i wtedy przedterminowe wybory są całkiem realne”. Tak, rozmawiamy z nimi, nie będę tego ukrywał — dodał lider PO. O te słowa został zapytany Tomasz Siemoniak. Sądzę, że jest więcej sprawiedliwych i uczciwych ludzi w PiS widzących, co się dzieje. Te metody dotyczą Jarosława Gowina i jego środowiska. Borys Budka mówił o rozmowach, które prowadziliśmy wiosną, przed wyborami. Nic o aktualnie trwających nie mówił, natomiast jesteśmy otwarci. W polityce musimy wiedzieć, że arytmetyka ma znaczenie. To, co się dzieje w Zjednoczonej Prawicy, ma znaczenie. To, jak traktowani są politycy Porozumienia, widzi cała Polska. Czy to droga do porozumienia z opozycją? Pewnie jeszcze nie, ale pewnie tydzień po tygodniu będzie widać, że tak się kończy współpraca z Jarosławem Kaczyńskim — stwierdził były szef MON. Siemoniak przekonywał, w kontekście przedterminowych wyborów, że ma do Jarosława Gowina „duży szacunek”, a „polityka przynosi niespodzianki”. Pracowaliśmy razem w rządzie, dużo wtedy rozmawialiśmy. Mogę powiedzieć, że go znam, choć teraz dawno nie mieliśmy ze sobą kontaktu. Przy całym dystansie do tego, że jest w Zjednoczonej Prawicy, wierzę, że jest patriotą życzącym dobrze Polsce i, w którymś momencie może okazać się to decydujące. Czy tak będzie? Zobaczymy, polityka przynosi niespodzianki — powiedział polityk PO. xyz/Polsat News
Jaki o konwencji PO: Nic się nie zmieniło. Była tak śmieszna, że możemy tylko apelować o to, żeby Platforma organizowała ich więcej^Zespół wPolityce.pl^2021-02-07 15:52:23.590413+01:00^https://wpolityce.pl/polityka/538158-jaki-podsumowuje-konwencje-po-byla-smieszna^„Ta cała konwencja była tak zabawna, że jedyne o co my możemy zaapelować, to żeby Platforma organizowała więcej takich konwencji, to wtedy będziemy czuli się bardziej stabilnie” - mówił na antenie TVN europoseł Patryk Jaki. CZYTAJ RÓWNIEŻ: — NASZ WYWIAD. Bartoszewski: „PO nie traktuje innych partii jako partnerów, tylko jako przystawki, które można zmarginalizować” — Marzą o koalicji 276? Żukowska ostro po konwencji Platformy: „Marne, naprawdę marne. I to nie jest dobry początek współpracy” Patryk Jaki zauważył, że na konwencji Platformy Obywatelskiej nie było żadnych nowych pomysłów, a rzekaz Borysa Budki i Rafała Trzaskowskiego oparty był na starych, zgranych schematach i znanych już obietnicach. Wracając do wątku głównego naszej dyskusji, to znaczy konwencji Platformy Obywatelskiej, to powiem tylko tyle, że w tej sprawie nic się nie zmieniło, nic się nie zmienia od lat, to znaczy jej główny przekaz jest taki - wszystko co złe, to jest PiS, po drugie jak dojdziemy do władzy, to odwrócimy wszystko, co zrobił PiS, no i po trzecie - dalej nie mamy programu. Prawie już mamy program, ale mamy teraz recepty, no i w ramach tych recept, tych nowych recept, mówią, że tak - specjalnie oglądałem tę konwencję i zapisałem - zmienimy TK, zmienimy Sąd Najwyższy, zmienimy KRS, zlikwidujemy TVP Info, laptopy dla dzieci, które już obiecywał Tusk  — mówił europoseł. Jednym słowem, mimo że jest ten termin „nowe”, to nie ma kompletnie nic nowego. Plus oczywiście doszły jeszcze takie fragmenty jak to, że będziemy walczyli o czyste powietrze, mimo że jak Platforma rządziła wydawała znacznie mniej na czyste powietrze, niż wydaje w tej chwili Prawo i Sprawiedliwość, będziemy mieli rekompensatę do edukacji - to Trzaskowski, który mówił, obiecywał już w Warszawie, 100 zł dla każdego dziecka i do dzisiaj tego nie ma, możecie popytać w Warszawie. Środowisko, wszyscy pamiętamy „Czajkę”, dlatego - jednym słowem - to wszystko jest naprawdę śmieszne  — podkreślał. A najśmieszniejsze było to, że Rafał Trzaskowski mówił, że najważniejsze dla Platformy i dla niego to jest to, żeby wydawać znacznie więcej procentowo na służbę zdrowia. To teraz nie wiem, czy państwo wiecie, że sam prezydent Trzaskowski, jako prezydent Warszawy, procentowo wydaje mniej na służbę zdrowia niż nawet jego poprzedniczka Hanna Gronkiewicz-Waltz. Dlatego, proszę państwa, ta cała konwencja była tak zabawna, że jedyne o co my możemy zaapelować, to żeby Platforma organizowała więcej takich konwencji, to wtedy będziemy czuli się bardziej stabilnie — podsumował Patryk Jaki.
NASZ WYWIAD. Bartoszewski: "PO nie traktuje innych partii jako partnerów, tylko jako przystawki, które można zmarginalizować"^Zespół wPolityce.pl^2021-02-07 15:14:20.018153+01:00^https://wpolityce.pl/polityka/538141-bartoszewski-po-traktuje-inne-partie-jako-przystawki^„PO nie traktuje innych partii jako partnerów, tylko jako przystawki, które można zmarginalizować tak, jak zrobili to z Nowoczesną. Gdzie jest partia Nowoczesna w tej chwili? Pani Lubnauer mówiła: „Moglibyście nasze logo też dać”. I co? I nic” - mówi w rozmowie z portalem wPolityce.pl Władysław Teofil Bartoszewski, poseł PSL. CZYTAJ TAKŻE: — TYLKO U NAS. Prof. Chwedoruk: PO nie pokazała, czym chce się odróżnić od ruchu Hołowni. Kwestia KRS czy TK nie porwie nowych wyborców — Już trzeszczy w Koalicji Obywatelskiej. Lubnauer: Poprawiłoby przekaz, gdyby na grafice pojawili się też koalicjanci PO wPolityce.pl: Na konferencji Borysa Budki i Rafała Trzaskowskiego pojawiła się zapowiedź „Koalicji 276”. Obok loga KO, Lewicy, Polski 2050, zaprezentowano na niej także logo PSL-u. Zdaje się nie było konsultowane z PSL-em to, że zostaną Państwo „zapisani” do takiej koalicji? Władysław Teofil Bartoszewski: Nie, to nie było z nikim konsultowane, co potwierdziła wczoraj Lewica, o czym mówił też pan Hołownia. To taki pomysł pt. „róbmy jeszcze raz to samo i połączmy wszystkich pod przywództwem PO”. To powtórka z wyborów europejskich z 2019 roku.  Pana zdaniem realizacja tej koncepcji skończyłaby się, podobnie jak wtedy, porażką opozycji? Dokładnie. Trzeba sobie zdawać sprawę, że w Polsce są reprezentowane najrozmaitsze poglądy. Jedną z najcenniejszych rzeczy z wyborów październikowych z 2019 roku było to, że zmarnowało się wyłącznie półtora procent oddanych głosów, w przeciwieństwie do prawie 13 proc. w roku 2015. Stało się tak dlatego, że Polacy mieli do wyboru wszystkie opcje. Można było głosować na mocno lewicową partię Razem, na mocno prawicową Konferencję, jak też i na wszystko, co jest pośrodku, łącznie z centrowymi partiami takimi, jak PSL. Polacy chcą mieć wybór. Jeżeli chcemy mieć jakieś porozumienie na opozycji, to powinniśmy stworzyć blok lewicowy i blok centroprawicowy. Natomiast łącznie nas wszystkich pod jedynie słusznym przywództwem pana Budki nie przejdzie. PO nie traktuje innych partii jako partnerów, tylko jako przystawki, które można zmarginalizować tak, jak zrobili to z Nowoczesną. Gdzie jest partia Nowoczesna w tej chwili? Pani Lubnauer mówiła: „Moglibyście nasze logo też dać”. I co? I nic. Na tej konferencji nie było żadnych nowych propozycji. Uważam, że PiS dokonało przy pomocy Solidarnej Polski destrukcji wymiaru sprawiedliwości. Jednak naprawa tego nie polega na tym, że mówimy: „My zmienimy to, co oni zrobili”. Mówi się za to, jak my to zmienimy. Do tego trzeba mieć konkretny plan. U nas na przykład wicemarszałek Sejmu Piotr Zgorzelski zorganizował okrągły stół ze środowiskami prawniczymi i to będzie kontynuowane. Chodzi o to, aby się zastanowić, jak wymiar sprawiedliwości usprawnić w taki sposób, aby było to akceptowalne nawet dla PiS-u. Na konferencji PO, podobnie zresztą jak wcześniej na konferencji Szymona Hołowni, przewijało się za to hasło: „Wiemy, jak to zrobić”. Jestem zdecydowanym krytykiem tego, co zrobił Zbigniew Ziobro w wymiarze sprawiedliwości. Ale w 2019 roku wypowiedziałem się negatywnie nt. tego, co powiedział ówczesny przewodniczący PO Grzegorz Schetyna, że po dojściu do władzy odwróci wszystkie zmiany w wymiarze sprawiedliwości jedną ustawą. Tak się nie da, to byłoby niekonstytucyjne. Naprawa rzeczy w wymiarze sprawiedliwości zajmie na pewno kilka lat. Nie podpiszę się pod takim hasłem, że „przyjdziemy i wiemy jak to zrobić”. Dajcie plan. Żyłem długo w Anglii, tam również głosowałem. W Anglii, kiedy partia idzie do wyborów, to prezentuje, że zrobi to i tamto, i musi do każdej propozycji wykazać, skąd na to będą pieniądze i ile ich potrzeba. Partia Pracy przegrała ostatnie wybory z kretesem dlatego, że obiecała wszystkim wszystko. Wyborcy w Anglii są dość wyedukowani i stwierdzają, że jeżeli obiecujesz po 10 miliardów funtów na wszystko, to tych pieniędzy po prostu nie będzie, czyli te obietnice są puste. Wyborcy Partii Pracy na północy Anglii zagłosowali masowo na Partię Konserwatywną. Też chciałbym, aby u nas partie mówiły, że chcą zrobić konkretnie to i to, tyle i tyle będzie to kosztować i skąd pójdą na to pieniądze. Inaczej to są obiecanki cacanki. Mówi pan o starcie opozycji w dwóch blokach. Rafał Trzaskowski podkreśla jednak, że nie ma już czegoś takiego jak partie lewicowe i prawicowe, tylko teraz są partie przyszłości, partie nowoczesne. Jak pan patrzy na takie stanowisko? Patrzę na to z pewnym rozbawieniem, dlatego że nawet w PO jest blok lewicowy, który się powiększa, jest blok centrowy, i jeszcze są jakieś resztki PO prawicowej – na przykład pan Raś wypowiedział się jasno w tej materii. To, co twierdzi Rafał Trzaskowski, to absurd. Owszem, linie podziału mogły się zmienić, bo dla mnie np. PiS nie jest partią prawicową, tylko partią socjalistyczną z pewnym przechyleniem narodowym. Natomiast twierdzenie, że partia musi być nowoczesna… mieliśmy już jedną partię Nowoczesna. Skończyło się to, jak skończyło, a partia ta miała 30 proc. poparcia w badaniach opinii publicznej w 2016 roku. Zatem ja do takiej nowoczesności bym się nie palił. PSL ma 125 lat tradycji i jakoś istniejemy. Partia musi się zmieniać, ale to nie znaczy, że musi zgodnie z każdym nowym trendem rzucać się w lewo, prawo i każdą inną stronę. Moim zdaniem to błędna ocena. Poza tym, co z tej konferencji PO jeszcze wynika – będziemy mieli dwuwładzę w PO? Czy też czekają tam na zbawcę? To nie jest jasne. Rozmawiał Adam Stankiewicz
Wielka tajemnica tego, co 6 lutego 2021 r. zrobili Borys Budka i Rafał Trzaskowski rozwiązana^Stanisław Janecki^2021-02-07 14:58:14.517268+01:00^https://wpolityce.pl/polityka/538152-wielka-tajemnica-tego-co-zrobili-budka-i-trzaskowski^Ponieważ Borys Budka dużo machał, a Rafał Trzaskowski robił miny, treść przekazu była nieważna i trudna do zauważenia. Czy ktoś by się spodziewał, że rozwój kariery politycznej wiedzie od działacza i aparatczyka do pogodynka? 6 lutego 2021 r. dowiedzieliśmy się, że polityk przyszłości jest pogodynkiem. Dowiedzieliśmy się od pogodynków Borysa Budki i Rafała Trzaskowskiego. Ale gdzie im do Marzeny Słupkowskiej, a wręcz to obraza dla profesjonalizmu i reguł tej specjalności. W wydaniu Budki i Trzaskowskiego to była kompletna amatorszczyzna, ale bazująca na pewnym wyobrażeniu o roli pogodynek (pogodynków) w telewizji TVN. Ta stacja jest zresztą dla polityków PO (KO) swego rodzaju kodem genetycznym, także wtedy, gdy powiela mutacje szkodliwe dla organizmu.  Pogodynek Borys Budka występował przede wszystkim w wersji równoległej: poruszał się równolegle do ekranu. Z kolei u pogodynka Trzaskowskiego dominowała wersja prostopadła (w stosunku do ekranu), czyli stawał na krawędzi podwyższenia i się cofał albo wędrował od ekranu do krawędzi sceny. Gdyby obaj byli bystrzejsi językoznawczo bądź semiologicznie, mogliby twierdzić, że jeden obsługuje synchronię, a drugi diachronię. Co brzmiałoby przynajmniej „naukowo”, ale ponieważ nie są bystrzejsi (podobnie jak ich podpowiadacze) skończyło się tylko na łażeniu wzdłuż ekranu albo do przodu i do tyłu (czasem się wymieniali swoimi kanonicznymi sposobami poruszania się). W wypadku Borysa Budki najczęściej stosowano plany ogólny, pełny i amerykański. W wypadku Trzaskowskiego – średni, bliski i zbliżenie. Wybór planów wynikał z tego, że Borys Budka dużo machał rękami (zastosował chyba wszystkie elementy z podręcznika mowy ciała), natomiast Rafał Trzaskowski głównie robił miny. Budka jakiej miny by nie zrobił, zawsze wygląda tak samo, dlatego dla niego wybrano machanie. No to machał: czasem synchronicznie, czasem asynchronicznie. Ale machał dużo i z oddaniem. Trzaskowski też trochę machał, ale jemu jednak najlepiej wychodzą miny. Pewnie dlatego, że przyjaźni się z zawodowymi aktorami Michałem Żebrowskim i Tomaszem Karolakiem. O ile Budka machał różnorodnie, choć schematycznie, więc powstawał czasem asynchron między głosem a machaniem, o tyle Trzaskowski stosował tylko trzy miny. Najczęściej twarz Trzaskowskiego wyrażała obrzydzenie (wywoływane przez PiS oczywiście). Wyrażała też pogardę – podszytą lekceważeniem (w wersji ludowej zwanym „podśmiechujkami”). No i wyrażała pychę połączoną z triumfalizmem. Te trzy stany (miny) wystarczały zresztą Trzaskowskiemu zawsze, o czym można się było przekonać podczas prowadzonych przez niego kampanii wyborczych.  Ponieważ Borys Budka dużo machał, a Rafał Trzaskowski robił miny, treść przekazu była nieważna i trudna do zauważenia. Tak to jest, gdy ktoś udaje pogodynka, a być nim nie potrafi. Właściwie większość zapamiętała tylko liczbę 276. Dlatego zaczęły się rozważania kabalistyczne i numerologiczne, co zresztą zrozumiałe, ale o tym będzie jeszcze mowa. Ale 276 jest wyjątkowo nędzną liczbą z punktu widzenia jej właściwości: nie jest liczbą pierwszą (a już 277 jest), liczbą Fibonacciego, Bella, Catalana, nie jest silnią, ani liczbą doskonałą. Innymi słowy słabo, gdy chodzi o potencjał magiczno-numerologiczny. No bo skojarzenie z większością zdolną obalać prezydenckie weto jest po prostu banalne i żenujące.  Przedstawienie w wykonaniu Borysa Budki i Rafał Trzaskowskiego zostało przez ich apologetów uznane za nową jakość, bo stali się pionierami politycznego pogodynkowania. Jednak prognozy pogody mimo wszystko (przynajmniej krótkoterminowo) jakiś związek z rzeczywistością mają. Pogodynkowie Budka i Trzaskowski takiego związku nie nawiązali. Może przez zbyt intensywne machanie Budki powodujące, że nie sposób było zapamiętać tego, co mówił. I przez zaangażowanie Trzaskowskiego w miny na granicy zmasakrowania mięśni twarzy, szczególnie tych wokół ust i oczu (ale gdzie mu tam do min Miętusa i Syfona).  Dlaczego Budka i Trzaskowski postanowili zostać pogodynkami? Gdy powstawała stacja TVN, z prognozy pogody uczyniono widowisko: tak jakby Polacy nie żyli niczym innym, tylko tym, czy będzie wiało, padało, zasypywało bądź grzało. Były nawet konkursy towarzyszące prognozom pogody. A potem powstała nawet oddzielna stacja nadająca wyłącznie informacje o pogodzie, na początku 2017 r. przeniesiona do Internetu. Wokół czegoś, co jest bardzo trudne do matematycznego modelowania wskutek wielkiej liczby zmiennych, czyli jest bardzo niepewne, w TVN zbudowano jakiś niebywały cyrk. Porównywalny chyba tylko do przemysłu wróżbiarskiego, horoskopowego, magicznego i jasnowidztwa. Stąd takie skupienie na liczbie 276 w cyrku autorstwa Budki i Trzaskowskiego. Za zrobieniem cyrku z prognozy pogody stało naiwne i niedorzeczna przekonanie, że ludzie uwierzą, iż telewizja TVN kontroluje pogodę, a zatem może kontrolować właściwie wszystko. Znamienne, że w TVP takie pogodowe uzurpacje nigdy się nie pojawiły. Budka i Trzaskowski pokazali się zatem jako magowie od pogody (politycznej). Role konferansjera i showmana już były zajęte przez Szymona Hołownię, więc wybrali role pogodynków. Ale oba te przypadki pokazują, jak TVN wpływa na polityków uważających się za komiwojażerów tej stacji. Oni chcą być jak TVN. Nic dziwnego, że efekt też jest taki jak w TVN, czyli dużo machania i min. A jeśli chodzi o „fakty” oraz „całą prawdę całą dobę”, to wypada tak, jak 6 lutego 2021 r. W „faktach” tylko data i godzina się zgadza, zaś „cała prawda całą dobę” jest głoszona 1 kwietnia.
Na Powązkach oddano hołd Janowi Olszewskiemu. Kwiaty na jego grobie złożyli m.in. przedstawiciele prezydenta, rządu i parlamentu^Zespół wPolityce.pl^2021-02-07 14:57:57.475623+01:00^https://wpolityce.pl/polityka/538153-na-powazkach-oddano-hold-janowi-olszewskiemu^Hołd Janowi Olszewskiemu - premierowi z lat 1991-92 i obrońcy opozycjonistów w PRL-u - w drugą rocznicę jego śmierci oddano w niedzielę na Cmentarzu Wojskowym na Powązkach w Warszawie. Kwiaty na grobie złożyli m.in. przedstawiciele prezydenta, rządu i parlamentu. CZYTAJ RÓWNIEŻ: -Sejm uczcił drugą rocznicę śmierci Jana Olszewskiego. „Jego słowa z 4 czerwca 1992 r. ‘Czyja będzie Polska?’ pozostają aktualne” -4 czerwca to również „nocna zmiana”. Kto 28 lat temu obalił rząd Jana Olszewskiego? „Panowie, policzmy głosy”. WIDEO Podczas uroczystości wieńce złożyli m.in. przedstawiciele prezydenta Andrzeja Dudy, premiera Mateusza Morawieckiego, a także prezesa PiS Jarosława Kaczyńskiego. W asyście honorowej Wojska Polskiego kwiaty składali doradca prezydenta Zofia Romaszewska, wiceszef MSZ Paweł Jabłoński, wiceszef MSWiA Maciej Wąsik, szef Komitetu Wykonawczego PiS Krzysztof Sobolewski, a także parlamentarzyści, w tym poseł PiS Ireneusz Zyska.
Temu damy konia z rzędem, temu buzi, temu w gębę, czyli – Platforma Obywatelska w ofensywie. Ha, ha, ha...!^Piotr Cywiński^2021-02-07 14:33:07.654478+01:00^https://wpolityce.pl/polityka/538151-temu-damy-konia-z-rzedem-temu-buzi-temu-w-gebe^Ale było! I to jak było! Po światowemu, z rozmachem, z tempem, inwencją, ale się zadziało! Drżyj szarańczo! Aa, pardon, szarańczy nie było, był duch. Czyj duch, czego duch, jaki duch? Duch porozumienia był, bo to „czas na zmiany!”… Kto z kim chce się porozumieć, po co i z jakim skutkiem? Platforma z nazwy Obywatelska chce, bo do tej pory z tym jej porozumieniem kiepsko, i z obywatelami, i z koalicjantami. Wcześniej skleciła była Koalicję zwaną Obywatelską, ale dziś to już chyba zniknięte parówki, dziś trzeba „szerokim gestem, więcej pary”, jak krzyczał reżyser w barejowym „Misiu” do kucharza grzebiącego łyżką w pustym garnku. Zniknięcie tych parówek spowodowało niemały zamęt. Był to jednak zamęt grubymi nićmi szyty i wiemy, lep jakiej propagandy kryje się za tymi nićmi. Dlatego też, te zniknięte parówki zewrą jeszcze bardziej nasze szeregi. To wszystko każe nam powiedzieć mocno i stanowczo: parówkowym skrytożercom mówimy nie! Brygada młodzieżowa zobowiązuje się zaciągnąć wartę młodzieżową przy nowo zakupionych parówkach! — że zacytuję więc z „Misia” post factum, gdy okazało się, że w garnku nic nie ma. Zwieraczami szeregów opozycji w naszym politycznym realu usiłują być „młodzieżowcy” Budka Borys, szef PO niby na wylocie i Rafał Trzaskowski, popularny inaczej prezydent Warszawy, który też trwa mać. Panowie wystąpili na tle ściany z rozmachem, energicznie, z wystudiowaną gestykulacją, wprawdzie bez masek, ale dla wykazania, że nie lekceważą pandemii, puknęli się tylko łokciami, i wezwali, że trzeba wespół w zespół, by siłę sprawczą móc wzmóc. Z kim i po co? To było widać na ścianie, w rzędzie logotypów pod hasłem: Koalicja276.pl. Owa magiczna liczba ma oznaczać 276 posłów – tak sobie obliczyli ci panowie, którzy byliby w stanie odrzucać w Sejmie wszelkie prezydenckie weta. Ale jest w nich, tych cyfrach, o wiele głębsza symbolika: po pierwsze, inicjatorów porozumienia jest dwóch – na powielanych już w internecie portretach dwie głowy obok siebie, niczym Marks i Engels. Wiadomo, co dwie głowy, to nie jedna. Po „dwójce” – „siódemka”! – jak siedem cudów świata, jak siedem sztuk wyzwolonych, jak siedem cnót głównych, jak siedem sakramentów, jak… Tommy Lee Jones! No i „sześć”! – jak udziałowcy + i pal sześć! Pod spodem, oni właśnie, z zamyślonej silnej grupy pod wezwaniem: Platforma, Lewica, Polska 2050, PSL, Nowoczesna w domyśle i „+”, bo może ktoś jeszcze dołączy. Trochę ubodło Katarzynę Lubnauer, że logotypu jej partii, „dotychczasowego koalicjanta Platformy”, nie było – jak zwróciła uwagę – „wiarygodność zawsze buduje historia”, ale to pewnie nie niedopatrzenie, jak nie patrzeć, trudno tej Nowoczesnej w PO się dopatrzeć. Aliści inni wyróżnieni na ścianie w logotypach, jako udziałowcy platformianej inicjatywy PO, też zgłosili pretensje. Czytam, że PO podpierniczyła logo Lewicy i udaje, że weszliśmy do jakiegoś Sojuszu Platformy z Platformą — zakpił na Twitterze Adrian Zandberg. Była rzeczniczka Lewicy, posełka Anna Maria Żukowska odpaliła na poważnie: Spadły wam sondaże, brakuje siły, więc sami siebie stawiacie w pozycji siły wobec innych, to zaklinanie rzeczywistości. Scenopis dwóch panów z łokciami na ściance nie spodobał się także prezesowi PSL, żadnych sojuszy, żadnej fraternizacji. Szukajmy rozwiązań wokół problemów naszych Rodaków, a nie wokół politycznych scenariuszy, bo to nie tylko one wygrywają wybory — poddał tym dwóm pod rozwagę Władysław Kosiniak-Kamysz. Zniesmaczył się również Szymon Hołownia, ten od ruchu Polska 2050, który inicjatywę PO skwitował, że to…: planowanie małżeństwa bez pytania o zdanie wybranka. I to by było na tyle, co do „porozumienia” bez porozumienia się. W tym duchu pośród logotypów zabrakło mi tylko podobizn misia Colargola i kaczora Donalda, co jednak można usprawiedliwić – Colargol mógłby być odebrany jako graficzne nawiązanie do „Misia”, że o skojarzeniach z kaczorem i Donaldem nie wspomnę… Teraz o programie, co miałoby być zmienione w „czasie na zmiany” przez panów z łokciami i potencjalnych uczestników ich szerokiej koalicji: programu nie ma, dopiero będzie. Wiadomo natomiast, że będzie to znakomity program, program na miarę naszych czasów, który odpowiada żywotnym potrzebom całego społeczeństwa, program na skalę możliwości PO& potencjalna Company, przez nią wykonany, który otworzy oczy niedowiarkom…! Ma rację posełka Lubnauer, gdy mówi (choć pewnie z zemsty za brak logo Nowoczesnej na ścianie), że „wiarygodność buduje historia”. Platforma z przystawkami tworzy swój program już od czternastu lat, od chwili wygłoszenia tasiemcowego expose w Sejmie przez premiera Donalda Tuska, od podatku liniowego, po likwidację immunitetów. Trochę w nim było, w tym programie oraz działaniach byłego już szefa PO i prezesa Rady Ministrów dostosowywania do bieżących potrzeb – w końcu dane obietnice to tylko obietnice, co powinno być zrozumiałe dla każdego, kto tak rozumie politykę, jak sam Tusk. Co teraz się wykluwa? Są przecieki. W „czasie na zmiany” chodzi przede wszystkim o PiS, które jest dzikie, złe i ma kły, i trzeba je wyrwać jemu, temu PiS-owi te kły i pozbawić władzy. Stąd to wezwanie panów Budki i Trzaskowskiego do reszty z logotypów. W myśl zasady: temu damy konia z rzędem, temu buzi, temu w gębę… Mówi się na przykład o likwidacji TVP – wiadomo, pisowska tuba! A skoro zostanie zlikwidowana, to ludzie zyskają, bo nie będą musieli płacić abonamentów na tych propagandystów tego pisowskiego sługusa Jacka Kurskiego. Co więcej przecieka? Że podjęta będzie, o czym mówili obaj panowie, „budowa państwa nowoczesnego w oparciu o poszanowanie praw kobiet”. Zapewne było to zawoalowane buzi w stronę Marty Lempart, tak w ramach przeprosin, że wśród logotypów nie było pioruna. Aa…, jeszcze jeden konkret: będzie „możliwość pozbawiania posłów i senatorów mandatów w drodze referendum”. Tu na miejscu PO tak bym nie galopował, bo to teren podmokły, wziąwszy pod uwagę parę nazwisk, że wymienię tylko trzy kontrowersyjne postaci, jak Stanisław Gawłowski, Sławomir Nitras czy Tomasz Grodzki… Mniejsza z tym. Było po światowemu, z rozmachem, tempem i inwencją. Było też dumne nawiązanie do przeszłości, a i demonstracja dystansu wobec samych siebie, ze szczyptą humoru. Dzisiaj PO, która przez 8 lat swoich rządów doprowadziła do nadgonienia Europy, zmieniła Polskę nie do poznania, jeśli chodzi o infrastrukturę, dzisiaj to my mówimy jasno o tym, co najważniejsze, o służbie zdrowia, o ochronie środowiska, o praworządności. Czy to znaczy, że się zmieniliśmy? Nie, dzisiaj po prostu trzeba się zająć czymś innym — zagadnął Rafał Trzaskowski. No, fakt!, Polska za rządów spółki z o.o. PO-PSL nie tylko nadgoniła Europę, wręcz w niej mocno zakotwiczyła, dość wspomnieć awans ekspremiera Tuska na polityczne salony w Brukseli, długo by o tym gadać. Podobnie jak o reformach w służbie zdrowia, realizowanych przez lekarzy z wykształcenia, na posadach ministrów zdrowia płci obojga, a nawet premiera, Ewy Kopacz i Bartosza Arłukowicza, dziś wiceprzewodniczącego PO w ofensywie. Jakże trafnie brzmi pytanie i odpowiedź udzielona samemu sobie przez prezydenta Warszawy: „Czy to znaczy, że się zmieniliśmy? Nie…” „A tera, kto się będzie śmiał, ten dostanie w ryj!”, ostrzegł na koniec majster Jan Kobuszewski w sławetnym skeczu „Dudka”. Sobotni kabaret Platformy z nazwy Obywatelskiej zaiste nie jest śmieszny. Więc ja, na koniec jeszcze a propos „siódemki” z hasła Platformy o Koalicji276.pl: w chińskiej kulturze jest to cyfra symbolizująca wiarę, że dusza zmarłego rozstaje się ze światem przez siedem tygodni – w tym czasie składa się różne ofiary i odprawia się różnorakie ceremonie…
NASZ WYWIAD. Dr Grzegorz Chocian: Każdy lekarz rozumie, iż jesteśmy wszystkożercami, bo tak mamy zbudowany układ pokarmowy^"Sieci" - Największy konserwatywny tygodnik w Polsce^2021-02-07 14:21:24.685712+01:00^https://wpolityce.pl/polityka/537224-nasz-wywiad-dr-grzegorz-chocian-nie-jestesmy-trawozercami^Każdy biolog, każdy lekarz rozumie, iż jesteśmy wszystkożercami, bo tak mamy zbudowany układ pokarmowy. Oznacza to, że nie możemy wyeliminować z diety białek zwierzęcych ani mięsa, ponieważ to w dłuższym czasie może się odbić na naszym zdrowiu - mówi dr Grzegorz Chocian, prezes Fundacji Konstruktywnej Ekologii „Ecoprobono” w rozmowie z Aleksandrą Jakubowską. David Attenborough twierdzi, że musimy zmienić naszą dietę, bo planeta nie może utrzymać miliardów mięsożerców. Jak będziemy zmieniać tę dietę? Zakazując hodowli bydła, trzody chlewnej, sprzedaży produktów odzwierzęcych? Grzegorz Chocian: Bardzo szanuję Davida Attenborough za jego ogromny dorobek w zakresie propagowania zagadnień przyrodniczych, pamiętamy jego fantastyczne filmy, natomiast najpierw zastanowiłbym się, jak… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Czy Jarosław Gowin faktycznie ma w swoich rękach klucze do większości sejmowej? "Nie jest tak, jak podają media"^Michał Karnowski^2021-02-07 14:10:13.924964+01:00^https://wpolityce.pl/polityka/538130-czy-gowin-ma-rekach-klucze-do-wiekszosci-sejmowej^To paradoks, że toksyczny, nieprzejrzysty, pełen personalnych żalów sposób uprawiania polityki wylał się właśnie w formacji, której niektórzy przedstawiciele tak bardzo lubią nauczać o konieczności dobrego jej stylu. Przypomina to niestety „konwenty” prawicowe z lat 90. i dlatego trzeba na nie spojrzeć z troską i uwagą.  O co chodzi w konflikcie w partii Porozumienie? Według stronników Jarosława Gowina  to próba wrogiego, niedemokratycznego przejęcia partii przez garstkę na własne życzenie zmarginalizowanych polityków. To ujęcie tematu wyraziste i wygodne, ale niestety nie rozwiewające wątpliwości podanej przez Adama Bielana: czy Gowin jest oficjalnie i legalnie prezesem partii? Stronnicy Adama Bielana podkreślają, że trzyletnia kadencja Gowina, wybranego na prezesa Porozumienia w 2015 r. upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r., wyboru prezesa nie przeprowadzono. Planowano zrobić to pół roku później. Dlaczego sprawa się rozmyła? Jak się dowiaduję, kluczowe jest odejście z Porozumienia pana ministra Marka Zagórskiego, który wcześniej spraw statutowych profesjonalnie pilnował. Potem tej dokładności i troski zabrakło. Dokument jasno potwierdzający wybór Gowina na lidera partii przeciąłby temat, ale jak na razie go nie zobaczyliśmy.  Sytuacja konfliktu w Porozumieniu rodzi z punktu widzenia sympatyków obozu propolskiego i Polaków pragnących kontynuacji wzmacniania ojczyzny pytanie zasadnicze: czy większość sejmowa jest zagrożona? Pytania o tyle mocno wybrzmiewające, że wzmocnione w sobotę przez pana Borysa Budkę otwartym zaproszeniem Gowina do rozmów z opozycją. A przecież mamy w pamięci wiosnę ubiegłego roku, gdy Gowin wszedł w takie rozmowy na całego, w bardzo trudnym dla Polski i większości sejmowej momencie. A zatem, czy Jarosław Gowin ma w rękach klucze do władzy? Prawdziwa odpowiedź musi być złożona i jest inna niż podają media. Na pewno pan Gowin ma zdolność rozchwiania Zjednoczonej Prawicy, zepsucia w miarę przejrzystego mechanizmu podejmowania decyzji, rzucenia atrakcyjnego tematu mediom niemieckim da Polaków, Michnikowi i TVN. Tak, to może zrobić. Ale nie ma mocy oddania opozycji władzy. Rozważmy, co się dzieje, gdy Gowin decyduje się przejść na stronę opozycji? Zapewne to samo, co w kwietniu. Zostaje przy nim trzech, może czterech parlamentarzystów. Wtedy okazało się, że lojalność większości członków Porozumienia wobec wicepremiera jest warunkowana obecnością w Zjednoczonej Prawicy. Co zresztą dobrze o tych kadrach świadczy - rozumieją, że w przypadku zmiany frontu może Gowin dostałby na chwilę jakąś nagrodę, ale ich szybko wyrzucono by na margines.  Co ważne, wszyscy wiedzą iż dziś w Sejmie jest już tak wielu posłów spoza Zjednoczonej Prawicy zainteresowanych trwaniem sytuacji, że rząd by raczej przetrwał.  Pamiętajmy też o znaczeniu prezydenta. Jeśli ten czynnik weźmiemy pod uwagę dostrzeżemy, że także rząd mniejszościowy mógłby trwać dość długo. Na dodatek, w obecnej sytuacji, z konfliktem prawnym i politycznym w środku, przyspieszone wybory byłyby bardzo trudne (o ile w ogóle możliwe) i dla Porozumienia.  Jak zatem to wszystko się skończy? Kto wie, czy najlepszym wyjściem jest przyjazny podział Porozumienia i przystąpienie do Zjednoczonej Prawicy dwóch podmiotów z tej formacji się wyłaniających - gowinowego i bielanowego.
Paradne! Były doradca Biedronia oskarżył PiS o... dyplomatyczną klęskę J. Borrella w Moskwie. Komentatorzy nie wytrzymali^Koń by się uśmiał^2021-02-07 13:50:33.390560+01:00^https://wpolityce.pl/polityka/538148-b-doradca-biedronia-oskarzyl-pis-o-kleske-borrella-w-rosji^„Wiecie dlaczego Josep Borrell, który skompromitował się w Moskwie, jest szefem unijnej dyplomacji? M.in. dlatego, że PiS nie chciał Fransa Timmermanns na przewodniczącego Komisji. A potem ruszyła karuzela ze stanowiskami” - napisał na Twitterze Adam Traczyk, współzałożyciel i wiceprezes think-tanku Global.Lab, były doradca ds. zagranicznych Roberta Biedronia. Internauci nie pozostawili na jego wypowiedzi suchej nitki. CZYTAJ RÓWNIEŻ: -NASZ WYWIAD. Wizyta Borrella w Rosji. Waszczykowski: To był błąd. Sugerowaliśmy mu rozważyć ponownie ten wyjazd i odłożyć go -Kompromitacja Borrella w Moskwie. Kreml bezlitośnie wykorzystał swoją przewagę negocjacyjną Piękne. @A_Traczyk członek senackiego „zespołu ekspertów“ ds. polit. zagr. dopiero co pisał o wizycie J.Borrella w Moskwie m. in. że to może być „znaczący gest“. Po piątkowej klęsce obwinia… PiS. Fakty: @MSZ_RP od początku mówiło że wizyta to błąd, nakłaniało do jej odwołania — punktował wiceszef MSZ Paweł Jabłoński.
Prof. Pawłowicz odpowiada na ataki: Przebywam w hotelu Malinowy Zdrój na pobycie leczniczym. Informacje o pożarze są kłamstwem^Zespół wPolityce.pl^2021-02-07 13:31:52.534815+01:00^https://wpolityce.pl/polityka/538145-prof-pawlowicz-informacje-o-pozarze-sa-klamstwem^Sędzia TK Krystyna Pawłowicz, odnosząc się do informacji o jej pobycie w hotelu Malinowy Zdrój w Solcu-Zdroju (woj. świętokrzyskie), powiedziała PAP, że przebywa tam w celach leczniczych. Podkreśliła też, że w hotelu, który - według jej informacji - działa legalnie, nie doszło do pożaru. CZYTAJ RÓWNIEŻ: — Prof. Krystyna Pawłowicz odpowiada byłemu prezesowi TK: Rzepliński kłamie. Mogłam orzekać. Wyrok ws. aborcji jest ważny — Fałszywe konto prof. Pawłowicz. Sędzia TK: Proszę o zgłaszanie tego lewackiego oszusta. Póki on tam jest, mnie tam nie będzie — Prof. Pawłowicz napadnięta przed swoim domem! „Kazali się tłumaczyć z wyroku TK. Po prostu się bałam, więc zadzwoniłam po policję”. WIDEO Informację o pożarze w hotelu Malinowy Zdrój w Solcu-Zdroju i o ewakuacji jego gości, w tym sędzi TK Krystyny Pawłowicz, podało lokalne „Echo Dnia”, a za nim media ogólnopolskie. W hotelu Malinowy Zdrój w Solcu-Zdroju doszło tylko do awarii technicznej w odległym skrzydle budynku, z powodu której doszło do zadymienia  — powiedziała PAP sędzia TK Krystyna Pawłowicz. Prewencyjnie wezwano straż pożarną, która przyjechała i poza stwierdzeniem zadymienia nie stwierdziła żadnego pożaru. Nie było żadnego zagrożenia i osobiście nie widziałam, by ktoś był ewakuowany. W trakcie tego zdarzenia osobiście przebywałam cały czas w swoim pokoju  — dodała, zaznaczając też, że według słów dowódcy oddziału straży pożarnej nie było powodu do ewakuacji hotelu. Informacje o pożarze są kłamstwem  — podkreśliła Krystyna Pawłowicz, zaznaczając też, że kłamstwem są informacje o tym, że z powodu rzekomego pożaru była specjalnie traktowana. Sędzia TK podkreśliła, że hotel Malinowy Zdrój w Solcu-Zdroju - według jej informacji - jest legalnie otwarty od 21 stycznia. Dodała, że więcej szczegółów w sprawie uruchomienia hotelu może udzielić jedynie jego właściciel. Mocno podkreślam, że przebywam w hotelu Malinowy Zdrój na pobycie leczniczym. Jestem tutaj gościem i korzystam z tego miejsca z zachowaniem wszelkich rygorów sanitarnych. Nawet nie wiem, ilu jest tutaj gości, ponieważ nie jest ich jeszcze zbyt wielu  — dodała. WSZYSTKO co piszą media,z wyjątkiem notatki PAP jest KŁAMSTWEM. Odsyłam do info PAP.I proszę porównać skalę KŁAMSTW lewackich mediów — skomentowała sędzia TK w mediach społecznościowych.
W nowym numerze tygodnika „Sieci”: Nie w naszym imieniu! Te kobiety mówią: Dość! Awanturnicy spod znaku pioruna nas nie reprezentują^"Sieci" - Największy konserwatywny tygodnik w Polsce^2021-02-07 13:28:48.849443+01:00^https://wpolityce.pl/polityka/538137-w-nowym-numerze-tygodnika-sieci-nie-w-naszym-imieniu^W najnowszym numerze tygodnika „Sieci” Dorota Łosiewicz opisuje ważną akcję społeczną. Tygodnik ilustruje okładkowy artykuł zdjęciami kobiet, które mówią: Dość! Awanturnicy spod znaku pioruna nas nie reprezentują. Dorota Łosiewicz zaprasza: Dołącz do nas! Autorka artykułu stwierdza, że Strajk Kobiet, to w istocie nic innego jak protest zwolenników aborcji. Publicystka porusza temat kolejnych manifestacji na ulicach polskich miast.  W chwili gdy Trybunał Konstytucyjny ogłosił uzasadnienie do swojego wyroku z 22 października 2020 r. […], a wyrok został opublikowany w Dzienniku Ustaw, na ulicach polskich miast znów gromadzili się demonstranci pod szyldem Strajku Kobiet. Jednak ta nazwa nie jest uprawniona. Opisuje również akcję, która zawiązała w ramach niezgody z protestami: Gdy na ulicach pojawiają się wulgarne hasła, dochodzi do dewastacji mienia, podżegania do anarchii, a piorun wydaje się symbolem dominującym przestrzeń publiczną, jednocześnie w sieci pojawiają się tysiące zdjęć kobiet, które rysują na dłoni serce i deklarują, że są za życiem i nie strajkują. Zło jest głośne i dlatego mamy wrażenie, że dominuje. Dobro jest ciche i mniej atrakcyjne dla mediów, dlatego się wydaje, że jest go mniej. Ale tak nie jest. Akcją #niewnaszymimieniu chcemy wesprzeć te ciche, mądre, wrażliwe, kibicujące dobru kobiety i jednocześnie powiedzieć, że uliczni awanturnicy nas nie reprezentują.  Łosiewicz wymienia również powody, dla których protesty zwolenników aborcji są ”#niewnaszymimieniu”. Wśród nich znalazło się m.in. stwierdzenie, że są one skierowane przeciw życiu:  W uzasadnieniu wyroku Trybunału Konstytucyjnego czytamy, że człowiek od momentu poczęcia ma prawo do życia, a każde życie ma taką samą wartość. Zgadzamy się z tym. Zdajemy sobie sprawę, że w życiu ludzkim zdarzają się trudności, choroby, scenariusze, których dramatyzmu nawet nie potrafimy sobie wyobrazić. Jednak gdy choruje już narodzone dziecko, rodzice nie postulują jego eutanazji, gdy zachoruje mąż czy żona, matka czy ojciec, nie próbujemy go dobić, tylko otaczamy troskliwą opieką […]. W ulicznych protestach nie chodzi jednak o to, by pomóc kobiecie w trudnej sytuacji, dać jej wsparcie. Chodzi o aborcję na życzenie, tak by unicestwienie życia poczętego było możliwe w każdych okolicznościach i w każdej sytuacji. Autorka wskazuje też, że protesty są antydemokratyczne:  Celem ludzi występujących pod auspicjami Strajku Kobiet jest obalenie demokratycznie wybranego rządu, co te osoby głośno wykrzykują podczas kolejnych manifestacji. Rozumiejąc niechęć do władzy, informujemy, że w demokratycznych państwach zmiana rządu dokonuje się przy urnie wyborczej, poprzez oddanie głosu, a nie w drodze rewolucji. Na łamach nowego wydania tygodnika także rozmowa Michała Karnowskiego z premierem Mateuszem Morawieckim.  Epidemia nauczyła mnie ostrożności w prognozowaniu, ale mam ogromną nadzieję i pewne przesłanki, żeby sądzić, iż jesteśmy bliżej końca  — mówi polityk.  Szef rządu opisuje jak przebiega akcja ze szczepieniem Polaków przeciwko COVID-19. Tworzona jest odpowiednia infrastruktura, która pozwala na zwiększyć skalę działań.  Mamy 6 tys. punktów szczepień, statystycznie w każdym z nich możemy zaszczepić 60 osób. Mnożąc to przez 30 dni w miesiącu, otrzymujemy tę liczbę: możliwość zaszczepienia ponad 10 mln osób miesięcznie. Czekamy zatem niecierpliwie na dostawy szczepionek, bo od tego zależy precyzyjna odpowiedź na pana pytanie, kiedy się to wszystko wreszcie skończy  — analizuje premier.  Dodaje także, że podejmuje odpowiednie działania dyplomatyczne w tej sprawie. Ja codziennie przynaglam Komisję Europejską, rozmawiam z innymi przywódcami UE, żeby nie odpuszczać producentom. Także Grupa Wyszehradzka bardzo mocno dopinguje instytucje brukselskie, żeby nie odpuszczać, żeby te szczepionki do nas jak najszybciej dotarły. Mam nadzieję, że to chwilowe problemy. Najważniejsze, że jesteśmy gotowi na masowe szczepienia i one ruszą, jak tylko dotrą dostawy. Dzisiaj jest już zaszczepionych 94 proc. lekarzy, 80 proc. mieszkańców rezydentów domów pomocy społecznej. Karnowski pyta szefa rządu o sytuację związaną z mediami - co premier sądzi o zakupie Polska Press przez Orlen.  Dla mnie to też bardzo dobra informacja. Media nie powinny, zwłaszcza w takim zakresie jak to jest w Polsce, należeć do właścicieli zagranicznych, bo mają ogromne znaczenie dla kształtowania opinii publicznej. Można powiedzieć tak: powiedz mi, kim jest właściciel kapitału stojący za mediami, to powiem ci – mówię do hipotetycznego rozmówcy – jakie będzie reprezentował poglądy. I to się zgadza. Zachęcamy również do zapoznania się z tekstem „Komsomoł, aborcja, wolne media”. Konrad Kołodziejski opisuje jak liberalna lewica próbuje w naszym kraju przeprowadzić rewolucję w sferze seksualności. Uważa, że działania współczesnych aktywistów przypominają w swoich mechanizmach wystąpienia komunistów z bolszewickiej Rosji.  W pierwszej kolejności uderzono w rodzinę. Bolszewicy zdawali sobie sprawę, że rodzina – zwłaszcza posiadająca jakąś własność – jest bytem autonomicznym wobec państwa, a tego nie zamierzali tolerować. Niszcząc rodzinę, demontowali więc podstawy funkcjonowania całego społeczeństwa. Uznano, posługując się hasłami równouprawnienia, że kobieta w patriarchalnym modelu rodziny rosyjskiej jest własnością mężczyzny i jego służącą. Oswobodzenie kobiety z niewolnictwa i jej równouprawnienie musiały się więc wiązać – zdaniem bolszewików – z uwolnieniem jej od obowiązków małżeńskich  — czytamy. Grzegorz Górny porusza kwestię głośnego tematu apostazji. Zauważa:  Niedawno na popularnym profilu na Facebooku „Kobiety Lewicy” pojawił się znamienny wpis: „Obrzydliwy skandal w jednej z łódzkich parafii!!! Ksiądz nie pozwolił zostać chrzestną naszej koleżance tylko dlatego, że dokonała dwa miesiące temu apostazji!!!!!!!!!!”. Powyższy wpis zdradza niezrozumienie tego, czym jest akt apostazji i jakie konsekwencje pociąga za sobą. Autor informuje również, z czym wiąże się apostazja oznaczająca dobrowolne, świadome i całkowite odstępstwo ochrzczonego od wiary.  Taki akt od początku istnienia chrześcijaństwa był uważany za najcięższe przestępstwo kościelne i za grzech śmiertelny. Oznaczał zerwanie łączności z Kościołem i automatycznie pociągał za sobą ekskomunikę. Można więc powiedzieć, że apostazja to ekskomunika […] na własne życzenie. Ten, kto decyduje się na taki krok, musi wiedzieć, że od tej pory nie może przystępować do sakramentów, być rodzicem chrzestnym lub świadkiem na ślubie kościelnym, mieć katolickiego pochówku etc.  Podkreśla też:  Niektóre z osób dokonujących apostazji mówią, że chcą przez to unieważnić akt swojego chrztu. Zgodnie z doktryną katolicką jest to jednak niemożliwe, ponieważ duchowe znamię tego sakramentu pozostaje nieusuwalne. Tak więc katolik, nawet gdy porzuca wiarę i publicznie jej się wyrzeka, nadal pozostaje osobą mającą status ochrzczonej. Marek Pyza i Marcin Wikło ponownie opisują przeszłość Szymona Hołowni. Autorzy zauważają, że ich ubiegłotygodniowy artykuł na łamach „Sieci”, wywołał przesadnie nerwową reakcję polityka. Według nich może to oznaczać, że weszli w paradę jego obecnej krucjacie na lewo. Zastanawiają się też skąd taka ostra reakcja polityka.  Podczas jednej z codziennych porannych pogadanek w internecie dał upust wściekłości, żalił się, że zrobiliśmy z nim „propagandową” okładkę, „szmatławą i plugawą”, że „wytrysnęło gówno”, bo „mamy gacie pełne strachu”. Naprawdę? Takie słowa tylko dlatego, że zapytaliśmy, kiedy jest autentyczny, a kiedy gra, by zbić kapitał polityczny? Aż trudno uwierzyć, że to ten sam – do rany przyłóż – Szymon, stoicki, wyważony i rozsądny  — czytamy. Dziennikarze przypominają kolejne wypowiedzi Hołowni z przeszłości, które według dziennikarzy nie korespondują z jego obecnymi deklaracjami politycznymi.  Zakochanie w Chrystusie zupełnie nie pasuje do centrowego polityka otwartego na różne środowiska, wspierającego proaborcyjne protesty. Skoro puszcza oko do Strajku Kobiet, któremu chodzi m.in. o możliwość zabijania nienarodzonych dzieci z zespołem Downa, straciły też swoją moc jego słowa z 2017 r., gdy tak mówił o osobach z tym schorzeniem: „Oni są nieprawdopodobnym darem dla nas. Ich czystość, ich prostota, ich taka bezkompromisowość, ale też i taka bezpardonowość w komunikacji jest czymś po prostu uroczym. My wszyscy moglibyśmy się od nich uczyć. Kiedy obcuję z takimi ludźmi, to mam wrażenie, że nie ja mam się nimi opiekować, to oni w pewien sposób opiekują się mną. Są dla mnie darem, bo uczą mnie, jaki powinien być człowiek. Ja o tym zapomniałem”. W tygodniku także ciekawe komentarze bieżących wydarzeń pióra Krzysztofa Feusette, Doroty Łosiewicz, Bronisława Wildsteina, Jana Pietrzaka, Marty Kaczyńskiej-Zielińskiej, czy Jana Rokity.       Więcej w najnowszym numerze tygodnika „Sieci”, w sprzedaży od 8 lutego br., także w formie e-wydania – polecamy tę formę lektury, wystarczy kliknąć: http://www.wsieciprawdy.pl/e-wydanie.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
Zandberg wbija szpilę Piaseckiemu! Dziennikarz TVN pisze o wymarzonej partii, lider Razem odpowiada: "Na jej czele stoi Korwin-Mikke"^Zaćwierkane na Twitterze^2021-02-07 13:03:02.989883+01:00^https://wpolityce.pl/polityka/538142-goraco-w-sieci-zandberg-wbija-szpile-piaseckiemu^„Z utęsknieniem czekam na partię, która nie powie tylko na co da więcej, ale też skąd (oprócz TVP) pieniądze zabierze” - napisał na Twitterze Konrad Piasecki, dziennikarz TVN. Nie musiał długo czekać na odpowiedź. Adrian Zandberg z Lewicy stwierdził, że taka partia już istnieje: „Na jej czele stoi Korwin-Mikke”. Z utęsknieniem czekam na partię, która nie powie tylko na co da więcej, ale też skąd (oprócz TVP) pieniądze zabierze. I będzie miała dość odwagi, by wszcząć dyskusję np. o płatnych studiach, dofinansowaniu przez pacjentów służby zdrowia czy emeryturach policyjno-wojskowych — napisał Piasecki na Twitterze.
Pan „trzeba” i panowie „zrobimy”. Opozycja w pułapce obietnic, które muszą rosnąć, rosnąć i rosnąć…^Marcin Wikło^2021-02-07 12:31:15.753316+01:00^https://wpolityce.pl/polityka/538134-panowie-trzeba-i-zrobimy-opozycja-w-pulapce-obietnic^Wystarczy posłuchać dowolnego porannego wystąpienia Szymona Hołowni, by zorientować się, że działa według zasady „nikt nie da ci tyle, ile ja ci obiecam”. Zresztą chłopaki z PO są nie lepsi. Licytacja trwa w najlepsze, choć niewiele z niej wynika. Od dawna wiadomo też, że ważne karty w polityczne rozdają media. Szczególnie po stronie opozycyjnej. Jeśli chcesz się liczyć, musisz mieć za sobą TVN, Gazetę Wyborczą, Lisa lub któryś z polskojęzycznych portali. To konieczne, by stwarzać pozór powagi. Tak, jeśli nie ma programu, trzeba picu, a ten są w stanie dać media. Ta zależność media zepsuła. Poczuły, że na serio o czymś decydują, że nie są tylko obserwatorem i recenzentem polityki, ale jej aktywnym uczestnikiem. Grają więc w ten sposób, co nie zawsze dla polityków opozycji jest miłe. Po wczorajszym wywiadzie Borysa Budki w TVN widać, że chemii między nimi nie ma. Już nie ma. Że położono na projekcie Platformy krzyżyk, że będzie pompowanie kogoś innego. Kogo? CZYTAJ TAKŻE: Ciężka przeprawa Budki w TVN. Czyżby na Wiertniczej postawili już na Polska 2050? Kraśko: „Jest inaczej, kiedy Hołownia…” Narzekam na Hołownię i jego skrajny populizm, ale Borys Budka i Rafał Trzaskowski nie są lepsi. O ile lider Polski 2050 nadużywa słowa „trzeba” - serio, warto to kiedyś policzyć - to szefowie PO żyją tylko czasem przyszłym. Co to będzie, jak to będzie, jak PiS-u już nie będzie. Licytacja trwa w najlepsze, oni chyba nie czują, że na własne życzenie wpędzają się w pułapkę. Więcej, nawet w tych obietnicach, które puchną niebezpiecznie, nie są na tyle ujmujący, by Polacy powiedzieli: „Tak! Tego na trzeba!”. Mało wyobraźni musi być w politykach, którzy chcą porwać tłum przebudowaniem KRS, TK i likwidacją kanału informacyjnego Telewizji Polskiej. Przyznacie, że nie ma w tym ognia „500+”, programu realnie pomagającemu i zbudowanymi na tak prostych zasadach, że każdy go rozumie, że każdy jest w stanie odpowiedzieć na pytanie: „Co PiS mi dał? Jak mi pomógł? Jak poprawił moja sytuację?”. CZYTAJ TAKŻE: TYLKO U NAS. Prof. Chwedoruk: PO nie pokazała, czym chce się odróżnić od ruchu Hołowni. Kwestia KRS czy TK nie porwie nowych wyborców Owszem, jest dzisiaj pewna energia w sprzeciwie do doktryny Kościoła, ale czy na dłuższą metę da się zbudować na tym sukces w tak katolickim kraju jak Polska? To chyba jednak margines, nisza. A jednak od tego, od „porządkowania” relacji Państwo - Kościół chcą zaczynać przyszłe rządy i Hołownia i Budka. Jeden uważa, że tak „trzeba” zrobić, tamci mówią, że „zrobimy”. Oczywiście, można powiedzieć, że od obietnic i zaprojektowania przyszłości należy zacząć. PiS też od tego zaczynał przed 2015 rokiem i to w asyście chóru: „Pieniędzy na to nie ma i nie będzie!”. Obiecać można wszystko. Na czym polega różnica? Niech już Państwo sami sobie ocenią, czy platformerskie hasło „czas na zmiany” Was przekonuje. Czy im wierzycie? Bo to jest w istocie początek. Żaden pic tego nie zastąpi. CZYTAJ TAKŻE: Platforma bije się z Hołownią, a nie z PiS. A Trzaskowski odzyskuje pamięć i wraca na łono partii
Marzą o koalicji 276? Żukowska ostro po konwencji Platformy: "Marne, naprawdę marne. I to nie jest dobry początek współpracy"^Zespół wPolityce.pl^2021-02-07 12:09:35.663437+01:00^https://wpolityce.pl/polityka/538135-zukowska-o-logo-lewicy-na-konwencji-po-naprawde-marne^„Dlaczego na takiej konferencji, konwencji jest moja partia i o tym nie wie? To jest jednak trochę dziwne postawienie sprawy i trudno traktować to jako zaproszenie. To jest takie zaproszenie, które jest bardziej stawianiem pod ścianą metodą faktów dokonanych” - mówiła Anna Maria Żukowska z Lewicy w programie „Woronicza 17” na antenie TVP Info o konwencji Platformy Obywatelskiej. CZYTAJ RÓWNIEŻ: — Nie na to liczyli. Opozycja krytykuje PO: „Udają, że weszliśmy do jakiegoś sojuszu”; „Małżeństwa bez pytania o zdanie wybranka” — Logo Lewicy na konferencji PO. Scheuring-Wielgus apeluje do Budki: „Błagam. Nie bierz nas gwałtem. Trzeba było chociaż SMS napisać” — Opozycja jeszcze bardziej podzielona! Kobosko o PO: „Oni zawsze czują się lepsi, mądrzejsi, namaszczeni”. Nerwowa reakcja Lisa Prowadzący rozmowę Michał Rachoń pytał posła PO Jarosława Urbaniaka dlaczego podczas wczorajszej konwencji Borys Budka i Rafał Trzaskowski nie przedstawili propozycji, jak walczyć z pandemią koronawirusa, skoro uważają, że rząd sobie z nią nie radzi. To zaproszenie opozycji do współpracy. Panie redaktorze, ja mówiłem o diagnozie tego, co się dzieje — odpowiadał Urbaniak. Od polityków oczekuje się przecież rozwiązań. Co chcecie zrobić, żeby rozwiązać ten najważniejszy problem i dlaczego nie powiedzieliście tego na konferencji? — dopytywał Rachoń. My jesteśmy od przedstawiania swojego programu, swoich założeń - nie wiem, czy pan zauważył, ale jesteśmy opozycją. Od zwalczania pandemii… Decyzje podejmuje rząd PiS-owski, decyzje podejmuje Nowogrodzka i Jarosław Kaczyński. Te decyzje się sypią. Efekt tego jest taki, że jesteśmy liderem Europy pod względem zgonów. Umiera najwięcej Polaków od II wojny światowej — przekonywał poseł PO. Jaki jest wasz pomysł na rozwiązanie tego problemu? — pytał Rachoń. Wybraliśmy te tematy, które według nas są najważniejsze i najlepsze do rozpoczęcia rozmów w ramach demokratycznej opozycji — starał się odpowiadać Urbaniak.
Kabaret! Oko.pres krytykuje PO. Powód? Brak kobiet na konwencji: "Aż trudno uwierzyć w taki brak wrażliwości i wyobraźni"^Tego jeszcze nie grali^2021-02-07 11:57:51.325256+01:00^https://wpolityce.pl/polityka/538133-kabaret-okopress-krytykuje-po-za-brak-kobiet^„Tuż po protestach tysięcy kobiet po haniebnym wyroku TK, największa partia opozycyjna prezentuje się w postaci dwóch mężczyzn zapowiadając nowe otwarcie. Aż trudno uwierzyć w taki brak wrażliwości i wyobraźni” - napisał portal OKO.press, komentując konwencję Borysa Budki i Rafała Trzaskowskiego. CZYTAJ RÓWNIEŻ: -Ciężka przeprawa Budki w TVN. Czyżby na Wiertniczej postawili już na Polska 2050? Kraśko: „Jest inaczej, kiedy Hołownia…” -Koalicjanci Platformy chcą liberalizacji dostępu do aborcji. Co na to Budka i Trzaskowski? Będą krytykować rząd PiS Tuż po gromadzących tysiące kobiet protestach po haniebnym wyroku TK, największa partia opozycyjna prezentuje się w postaci dwóch mężczyzn zapowiadając nowe otwarcie. Aż trudno uwierzyć w taki brak wrażliwości i wyobraźni, zwłaszcza, że opozycja wygrać może tylko głosami kobiet (poza grupą pań 60 plus, które wciąż są wierne PiS, aczkolwiek nie tak jak rok, czy dwa lata temu) — podsumował konwencję PO portal OKO.press, dodając iż „nie padło też słowo ‘aborcja’”.  Prawo kobiet do samostanowienia zostało sprowadzone do kwestii praworządności i wadliwych instytucji. Konkrety Platforma ma przedstawić w przyszłym tygodniu, pracują nad nimi posłanki PO pod kierownictwem Małgorzaty Kidawy-Błońskiej, ale szczątkowa obecność tego tematu biła w oczy — nie krył rozczarowania. Cień Schetyny z jego konserwatywną kotwicą wisiał nad prezentacją. Nie padło też słowo LGBT. W tym wymiarze prezentacja była zdecydowanie bardziej archaiczna niż nowoczesna i musiała rozczarować elektorat PO (KO), który w postawie jest tu bardzo bliski zwolennikom Lewicy — podsumował portal. Bycie mężczyzną staje się mocno podejrzane — ironizował na Twitterze publicysta „Do Rzeczy” Piotr Semka, komentując oburzenie lewicowo-liberalnych mediów.
Zombie na bardzo krótkim dystansie. „Koalicja276” rozpadła się po 30 minutach, czyli w momencie zakończenia występu Budki i Trzaskowskiego^Marek Pyza^2021-02-07 11:23:43.622390+01:00^https://wpolityce.pl/polityka/538129-koalicja276-czyli-zombie-na-bardzo-krotkim-dystansie^W sobotę, 6 lutego 2021 r. o 11:30 zakończyła żywot „Koalicja 276”. Tym samym Platforma Obywatelska zapisała się w annałach nowym osiągnięciem – zbudowaniem najkrócej trwającego sojuszu politycznego w historii. Nie mogło być inaczej, skoro ogłaszając koalicję politycy PO nie skonsultowali się z koalicjantami. Ci szybko parsknęli więc śmiechem, oburzyli się i nie pozostawili złudzeń: żadnej koalicji nie ma i nie będzie. Jedynie parlamentarzyści Platformy, jej troll-konta na Twitterze i Tomasz Lis wciąż podskakują z zachwytu, jaka to nowa siła właśnie się wykuwa. CZYTAJ TAKŻE: Nie na to liczyli. Opozycja krytykuje PO: „Udają, że weszliśmy do jakiegoś sojuszu”; „Małżeństwa bez pytania o zdanie wybranka”  To jednak grzech lżejszy. Lewica, Polska 2050, czy PSL może nawet by i wybaczyli „pożyczenie” ich logotypów w celu wciśnięcia widzom ułudy budowy jakiegoś wielkiego bloku, gdyby Platforma zechciała zadać sobie trud i chociażby nakreślić kontury realnych pomysłów na rozwiązywanie problemów Polaków, zamiast przygotowanych naprędce kilku powtarzanych od lat okrągłości i kilku hucpiarskich manipulacji.  Trafnie podsumował je Michał Karnowski, do którego komentarza odsyłam.  CZYTAJ WIĘCEJ: Sobotni briefing Platformy pokazał, że jest tam coraz bardziej nerwowo. Oto przyczyna (i wcale nie chodzi o Hołownię)  Polecam zwłaszcza ostatni akapit tego felietonu dotyczący braku ambitnego programu.  Przypomniał mi, że kiedyś platformersom chciało się bardziej. Albo raczej kiedyś przynajmniej chciało im się udawać, że wykuwają strategie dla Polski. W czerwcu 2009 r. Donald Tusk i Michał Boni zaprezentowali w Bibliotece Uniwersytetu Warszawskiego strategię „Polska 2030”. Opasłe opracowanie, które w swoim skrócie miało 400 stron, a w wersji pełnej – ponad 2 tys. Wielkie słowa o koncepcji rozwoju polaryzacyjno-dyfuzyjnego, czyli dążeniu do wzrostu znaczenia wielkich ośrodków, by te później ciągnęły dobre zmiany w biedniejszych regionach. Jak to wyglądało w praktyce? Sprowadziło się do programu budowy „orlików”, zgodnie z iście Tuskowymi ambicjami i zainteresowaniami. Pomysł szybko upadł, bo niemal nikomu w rządzie PO-PSL nie chciało się implementować koncepcji stworzonych przez ekspertów zebranych wokół Boniego. Zresztą cały program w rzeczywistości sprowadzał się do tego, co w 2014 r. w rozmowie z szefem Orlenu Jackiem Krawcem u Sowy i Przyjaciół malowniczo określił minister skarbu Włodzimierz Karpiński:  Ta teoria sprowadza się, że na koniec wiesz, ch… tam z tą Polską wschodnią, nie? Ostatecznie to co przede wszystkim „udało się” z tego programu wdrożyć, to podniesienie wieku emerytalnego do 67 lat. A to okazało się jednym z gwoździ do trumny z napisem: „PO u władzy”. Dziś Platforma jest jak zombie próbujący z tej trumny wyleźć. Ale wciąż jest tylko zombie.
Opozycja jeszcze bardziej podzielona! Kobosko o PO: "Oni zawsze czują się lepsi, mądrzejsi, namaszczeni". Nerwowa reakcja Lisa^Zaćwierkane na Twitterze^2021-02-07 10:51:53.762470+01:00^https://wpolityce.pl/polityka/538126-kobosko-ostro-o-po-nerwowa-odpowiedz-tomasza-lisa^„Oni zawsze czują się lepsi, mądrzejsi, namaszczeni. Dopóki to myślenie się nie zmieni, będą się kręcić w kółko” - tak Michał Kobosko, współpracownik Szymona Hołowni, odniósł się do wczorajszej konwencji Platformy Obywatelskiej i propozycji zawarcia koalicji 276. Nerwowo na te słowa zareagował Tomasz Lis. CZYTAJ RÓWNIEŻ: — Nie na to liczyli. Opozycja krytykuje PO: „Udają, że weszliśmy do jakiegoś sojuszu”; „Małżeństwa bez pytania o zdanie wybranka” — Logo Lewicy na konferencji PO. Scheuring-Wielgus apeluje do Budki: „Błagam. Nie bierz nas gwałtem. Trzeba było chociaż SMS napisać” — Platforma przedstawia program „Koalicja 276”. Internauci żartują: „Ranczo wiecznie żywe”; „Kaczyński z przerażenia otworzył szampana” Przedstawiciele Lewicy, PSL i Polski 2050 nie są zachwyceni - delikatnie mówiąc - propozycją współpracy ze strony Platformy Obywatelskiej i nie palą się do zawarcia koalicji 276. Wątpliwości w tej sprawie nie pozostawia również Michał Kobosko, najbliższy współpracownik Szymona Hołowni. Oni zawsze czują się lepsi, mądrzejsi, namaszczeni. Dopóki to myślenie się nie zmieni, będą się kręcić w kółko — stwierdził Kobosko w rozmowie z portalem OKO.press
Międzynarodowy Dzień Solidarności z Białorusią. Szczerski: Każdy naród ma prawo do wolnych wyborów, bezpiecznego życia^Zespół wPolityce.pl^2021-02-07 10:50:10.309981+01:00^https://wpolityce.pl/polityka/538127-miedzynarodowy-dzien-solidarnosci-z-bialorusia^Każdy naród ma prawo do wolnych wyborów, bezpiecznego życia, własnego modelu rozwoju i szacunku - napisał w Międzynarodowym Dniu Solidarności z Białorusią pełnomocnik ds. utworzenia prezydenckiego Biura Polityki Międzynarodowej Krzysztof Szczerski. CZYTAJ RÓWNIEŻ: -Kuriozum! Michnik: Bunt Białorusinów był skierowany do wszystkich dyktatorów, także w moim kraju; Ziemkiewicz odpowiada -Rosja zapowiada głębszą integrację z Białorusią. Waszyngton chce przejąć inicjatywę w zakresie polityki Zachodu Dziś z inicjatywy Swiatłany Cichanouskiej Międzynarodowy Dzień Solidarności z Białorusią; każdy Naród ma prawo do wolnych wyborów, bezpiecznego życia, własnego modelu rozwoju i szacunku; na tym polega nasza Europa wolnych Narodów i równych państw — napisał na Twitterze b. szef gabinetu prezydenta.
Logo Lewicy na konferencji PO. Scheuring-Wielgus apeluje do Budki: "Błagam. Nie bierz nas gwałtem. Trzeba było chociaż SMS napisać"^Zespół wPolityce.pl^2021-02-07 10:33:59.064269+01:00^https://wpolityce.pl/polityka/538123-scheuring-wielgus-do-budki-blagam-nie-bierz-nas-gwaltem^Podczas konferencji prasowej liderów PO Borysa Budki i Rafała Trzaskowskiego ogłoszono powstanie „Koalicji 276”. Liderzy PO „zapisali” do niej poza KO także Lewicę, Polskę 2050 oraz PSL. Joanna Scheuring-Wielgus w związku z tą sytuacją wystosowała do Borysa Budki błagalny apel. CZYTAJ TAKŻE: — To było do przewidzenia! Budka miał mówić o programie, a atakuje rząd: „Oblał egzamin w walce z pandemią”. PO chce „nowego TK” — Nie na to liczyli. Opozycja krytykuje PO: „Udają, że weszliśmy do jakiegoś sojuszu”; „Małżeństwa bez pytania o zdanie wybranka” Współpraca? Przywrócenie w Polsce ładu? Tak! To nas łączy i tego się trzymajmy. Ale @bbudka, błagam. Nie bierz nas gwałtem. Trzeba było chociaż SMS napisać i zapytać czy możesz użyć logo @Lewica. Nie wcielaj nas siłą do KO, przyjdź pogadać o współpracy. Wróg jest jeden - PiS — napisała na Twitterze Joanna Scheuring-Wielgus, posłanka Lewicy.
Wczoraj Budka i Trzaskowski próbowali uciekać przed Hołownią. Zapowiadana prezentacja programu okazała się zbiorem obiecanek^Zbigniew Kuźmiuk^2021-02-07 10:16:50.848339+01:00^https://wpolityce.pl/polityka/538121-wczoraj-budka-i-trzaskowski-probowali-uciekac-przed-holownia^Szumnie zapowiadana wczorajsza prezentacja programu Platformy, okazała się zbiorem kolejnych obiecanek Platformy, nie mających żadnego osadzenia w realiach społecznych i gospodarczych współczesnej Polski. Ten zbiór obiecanek okraszono hasłem „Koalicja 276” sugerując, że to pod wodzą Platformy po jesiennych wyborach w 2023 roku, zostanie utworzona sejmowa większość, składająca się z posłów PO, ugrupowania Hołowni, Lewicy i PSL-u, która będzie zdolna do odrzucania wet prezydenta. Platforma, która ma coraz poważniejsze problemy sama z sobą, z której odchodzą posłowie i senatorowie do ugrupowania Polska 2050 Szymona Hołowni, z kolejnym hasłem „Czas na zmiany”, chce przewodzić całej opozycji i odsunąć PiS od władzy. Prezentacja rozpoczęła się od stwierdzenia, że w roku 2020 zmarło aż o kilkadziesiąt tysięcy osób więcej niż w poprzednich latach, a następnie bez żadnego skrępowania Borys Budka oskarżył rządzącą Zjednoczoną Prawicę o doprowadzenie do tych śmierci. To bezprecedensowy atak, w każdym europejskim kraju w 2020 roku było zdecydowanie więcej zgonów niż w latach poprzednich, a główną tego przyczyną jest pandemia Covid-19, ale w żadnym z nich opozycja nie poważyła się oskarżać rządzących o to, że do tego doprowadzili. Niestety politycy głównej partii opozycyjnej gotowi są miotać najcięższe oskarżenia wobec przedstawicieli Zjednoczonej Prawicy z nadzieją, że w ten sposób przyciągną do siebie wyborców i wygrają kolejne wybory. Mimo tego, że tego rodzaju strategia i taktyka jest stosowana od 2015 roku, a więc przez 5 ostatnich lat, opozycji nie udało się wygrać ani wyborów samorządowych w 2018 roku, wyborów europejskich i parlamentarnych w 2019 roku, wreszcie wyborów prezydenckich w 2020 roku, nawet po podmianie kandydata na prezydenta z Małgorzaty Kidawy-Błońskiej na Rafała Trzaskowskiego. Platforma po tych 5 latach bycia w opozycji powinna się zorientować, że ten brak sukcesów w kolejnych wyborach wynika przede wszystkim z tego, że nie jest ona w stanie przedstawić wyborcom atrakcyjnego programu wyborczego, a jedyna koncepcja, którą prezentuje to „odsunięcie PiS od władzy”. Po tych 5 latach, kiedy rządzące Prawo i Sprawiedliwość zrealizowało większość swoich zapowiedzi programowych, ze sztandarowymi: obniżeniem wieku emerytalnego i Rodzina500 plus, brak programu jest jednak główną przeszkodą nie pozwalającą w Polsce wygrać wyborów, choć jest oczywiście w Polsce jakaś grupa wyborców, której wystarczy zawołanie „odsuniemy PiS od władzy”. Pod podobnym zawołaniem „nie pozwolimy na rządy PiS w Warszawie” większość mieszkańców stolicy wybrała Rafała Trzaskowskiego, ale przykrych konsekwencji tego wyboru już doświadczają bardzo mocno. Znaczące podwyżki cen śmieci, lejące się od wielu miesięcy nieoczyszczone ścieki do Wisły i tysiące nieogrzewanych mieszkań tej zimy na skutek masowych awarii sieci ciepłowniczych w całym mieście, to tylko niektóre przykłady „sukcesów” w zarządzaniu Warszawą przez prezydenta Trzaskowskiego. Zresztą prezydent Trzaskowski mimo tego, że bardzo sprawnie odczytał z promptera zapowiedzi programowe Platformy, to jego wiarygodność w prezentowaniu, a szczególnie w realizacji jakichkolwiek zamierzeń reformatorskich, po 3. latach rządzenia w Warszawie, jest wręcz „zerowa”. Wygląda więc na to, że ta wczorajsza prezentacja Budki i Trzaskowskiego, ile to Platforma dołoży pieniędzy w każdej dziedzinie, bez podania jakiegokolwiek pomysłu skąd pozyska środki na sfinansowanie tych propozycji, była klasyczną próbą zrobienia czegokolwiek, żeby do Szymona Hołowni nie odchodzili kolejni posłowie i senatorowie, i żeby Polska2050 w sondażach nie połknęła Platformy. To jednak za mało, proces rozpadu Platformy już się zaczął, duża część polityków tego ugrupowania już wie, że pod tym kierownictwem sukcesów nie będzie, tendencje odśrodkowe będą się nasilać i nawet Trzaskowski „ze swoimi 10. milionami głosów w wyborach prezydenckich” już nie pomoże.
Prezydent weźmie udział w szczycie Chiny – Europa Środkowo-Wschodnia. Szczerski: "Liczymy na otwarcie rynków chińskich"^Zespół wPolityce.pl^2021-02-07 09:19:08.736739+01:00^https://wpolityce.pl/polityka/538115-szczerski-o-szczycie-liczymy-na-otwarcie-chinskiego-rynku^Prezydent Andrzej Duda, który we wtorek weźmie udział w wirtualnym szczycie Europa Środkowo-Wschodnia-Chiny podkreśli, że Polska liczy na otwarcie chińskiego rynku na polski eksport, w tym na eksport produktów rolnych - powiedział PAP prezydencki minister Krzysztof Szczerski. CZYTAJ RÓWNIEŻ: Prezydent Duda w marokańskim dzienniku chwali osiągnięcia Europy Środkowej: Wspólnota sukcesu i wspólnota aspiracji Prezydent Andrzej Duda we wtorek weźmie udział w IX Szczycie Przywódców Europy Środkowowschodniej i Chin. Ze względu na pandemię, planowany na ubiegły rok „szczyt 17+1” został przesunięty na 2021 rok i odbędzie się w formie wirtualnej. Prezydent Andrzej Duda weźmie udział w szczycie Europa Środkowowschodnia-Chiny, czyli szczycie tzw. formatu 17+1, na zaproszenie prezydenta Xi Jinpinga. Będzie to drugi raz, gdy prezydent Duda będzie brał udział w spotkaniu w tym formacie, pierwszy raz uczestniczył w nim w 2015 roku  — powiedział PAP Szczerski. Jak zaznaczył, „prezydent weźmie udział w szczycie, realizując zasadę, że nic istotnego, co dziej się w Europie Środkowo-wschodniej nie może dziać się bez udziału Polski”. Według Szczerskiego prezydent Duda w swoim wystąpieniu na szczycie skupi się na potrzebie pragmatycznej współpracy z Chinami, szczególnie w kontekście przezwyciężania skutków gospodarczych pandemii koronawirusa. Jak dodał, w tym kontekście potrzebne jest otwarcie na wymianę handlową w celu ożywienia dotkniętych kryzysem gospodarek. Prezydent bardzo wyraźnie podkreśli, że liczymy na otwarcie rynków chińskich także dla eksportu z Polski, w tym także na eksport produktów rolnych. Mamy nadzieję, że w najbliższym czasie nastąpi tutaj wyraźny postęp i bariery w wymianie handlowej będą przez stronę chińską sukcesywnie znoszone  — powiedział Szczerski. Jak dodał, według prezydenta Dudy „każde z państwo, w tym Polska, ma prawo do indywidulanej ścieżki realizowania swoich celów gospodarczych w relacji z Chinami i ustanawiania warunków niezbędnych do tego”. Minister podkreślił, że „Polska przede wszystkim stawia na relacje bilateralne polsko-chińskie, ale współpraca regionalna, uzyskiwanie pewnej synergii regionalnej, zwłaszcza w kwestii handlu i ożywiania gospodarki po pandemii koronawirusa ma znaczenie”.  Stąd tego typu forum pragmatycznej współpracy jest wydarzeniem istotnym i z tego powodu prezydent Duda zdecydował się reprezentować osobiście Polskę na tegorocznym szczycie  — dodał. Według Szczerskiego szczyt odpędzie się też w kontekście niedawnego porozumienia między Unią Europejską a Chinami w sprawie umowy inwestycyjnej. Minister zaznaczył jednocześnie, że w formacie 17+1 biorą udział także kraje, które nie są członkami Unii Europejskiej, m.in. państwa bałkańskie. Pod koniec grudnia 2020 roku Unia Europejska i Chiny osiągnęły porozumienie polityczne w sprawie umowy inwestycyjnej. Rozmowy z Pekinem trwały 7 lat. Przyspieszenie prac nad finalizacją porozumienia pod koniec roku, w przededniu objęcia przez Joe Bidena urzędu prezydenta USA, wzbudziło kontrowersje i krytykę części krajów członkowskich. Obecnie trwają prace nad przekształceniem porozumienia politycznego w dokument prawny. xyz/PAP
Kublik wściekła na TVP i Jacka Kurskiego. "Będzie chciał narodowo urobić młodych. Opozycjo, dlaczego dasz to zrobić?!"^Co tam w Wyborczej?^2021-02-06 23:23:39.855256+01:00^https://wpolityce.pl/polityka/538085-kublik-wsciekla-na-kurskiego-bedzie-chcial-urobic-mlodych^„Nic, co PiS okrzyknął narodowym mu nie wyszło. W ostatnim czasie „narodowe” oznacza w najlepszym razie nieudane, zazwyczaj – kretyńskie, durne, przygłupie, podłe, niegodziwe, nikczemne…” - ogłosiła w kolejnym histerycznym tekście na łamach „Gazety Wyborczej” Agnieszka Kublik. CZYTAJ RÓWNIEŻ: Złote rady w sprawie mediów. Dlaczego sami ich nie zastosują, skoro są tak prostą drogą do sukcesu? „W tym basenie rekinów jest wiele” Dziennikarka Michnika straszy działaniami mediów publicznych. O wszystko co najgorsze oskarża Jacka Kurskiego.  Media przezwane przez PiS narodowymi (czyli TVP i Polskie Radio) otumaniają naród (o efekcie ubocznym, psuciu gustu i pochwale tandety, nie wspominam). Narodowy szpital polowy to gigantyczny przekręt, a narodowy program szczepień okazał się wielką wtopą – czytamy.  Przekonuje, że prezes Jarosław Kaczyński podarował Kurskiemu władzę na Woronicza. Jacek Kurski tę „narodową narrację” na antenach TVP produkuje hurtowo, co rzecz jasna nie ma nic wspólnego z rzetelnością, obiektywizmem czy pluralizmem. To owszem, narodowe – ale narodowe kłamstwo  – pisze Kublik. Zdaniem Kublik, wszystkie wygrane PiS po 2015 roku, to właśnie zasługa TVP Jacka Kurskiego.  Gdyby nie to narodowe łgarstwo narodowej telewizji, PiS nie wygrywałby seryjnie wszystkiego po 2015 r. – twierdzi dziennikarka „GW”. Przy okazji postanowiła skrytykować występy braci Karnowskich w „Wiadomościach” TVP.  Rekord należy do braci Jacka i Michała Karnowskich – wystąpili w „Wiadomościach” 183 razy (czyli częściej niż co drugi dzień!)  – napisała Kublik. To jednak nie koniec problemów dziennikarki „GW”. Kublik alarmuje, że Jacek Kurski będzie próbował przekonać młodzież do PiS. PiS traci właśnie poparcie młodych. Co w tej sytuacji zapowiada Jacek Kurski? Że będzie chciał ich narodowo urobić. TVP wyrusza teraz po młodych. Da się? Czy raczej – opozycjo, dlaczego dasz to zrobić?! Bo, że da, to więcej niż pewne – czytamy. Jak widać, „Gazecie Wyborczej” przeszkadza pluralizm w mediach, a sukces TVP wywołuje furię. mly/wyborcza.pl
Gasiuk-Pihowicz przeprasza Jackiewicza za podłe oskarżenia! "Kilkuletnia batalia sądowa o przeprosiny dobiegła wreszcie końca"^Zespół wPolityce.pl^2021-02-06 23:19:13.090656+01:00^https://wpolityce.pl/polityka/538110-gasiuk-pihowicz-przeprasza-jackiewicza-za-podle-oskarzenia^„Kilkuletnia batalia sądowa o przeprosiny ze strony pani Gasiuk-Pihowicz dobiegła wreszcie końca” - poinformował na Twitterze Dawid Jackiewicz, były minister skarbu. Przypomnijmy, że poseł Koalicji Obywatelskiej z mównicy sejmowej mówiła o zajściu, na skutek którego zginął mężczyzna, co miało być winą byłego ministra w rządzie Beaty Szydło. W rzeczywistości Jackiewicz bronił żony i małego dziecka przed agresywnym napastnikiem, co przyznał sąd. Dziś Gasiuk-Pihowicz musi przeprosić. Kilkuletnia batalia sądowa o przeprosiny ze strony pani Gasiuk-Pihowicz dobiegła wreszcie końca. Decyzją Sądu Apelacyjnego w Warszawie pani poseł będzie musiała przeprosić mnie nie tylko na swoim profilu FB ale także w jednej z ogólnopolskich gazet —poinformował były minister.
Ciężka przeprawa Budki w TVN. Czyżby na Wiertniczej postawili już na Polska 2050? Kraśko: "Jest inaczej, kiedy Hołownia…"^Zespół wPolityce.pl^2021-02-06 22:29:40.881360+01:00^https://wpolityce.pl/polityka/538107-czyzby-na-wiertniczej-postawili-juz-na-polska-2050^Czyżby na Wiertniczej przestano wierzyć w Platformę Obywatelską? Można odnieść takie wrażenie po dzisiejszej rozmowie Borysa Budki z Piotrem Kraśką w „Faktach po faktach” w TVN24. Przewodniczący PO, który przedstawił dziś wraz z Rafałem Trzaskowskim propozycję współpracy dla opozycji, z pewnością spodziewał się miłej pogadanki, a było zgoła inaczej. Rozmowa rozpoczęła się od pytania Kraśki o formę zaproszenia opozycji do współpracy. Kraśko nie ukrywał zdziwienia, że Platforma zrobiła to bez… wcześniejszej rozmowy z partnerami z opozycji. Chcieliśmy pokazać opinii publicznej polityczną kuchnię. (…) To nie jest formalna koalicja, to jest projekt mający na celu rozmowy o dobrym projekcie w przyszłości. Ta formuła ma zachęcić do współpracy, nie do rozmów nad personaliami, nie nad listami wyborczymi, ale nad konkretnymi rozwiązaniami. I tę płaszczyznę zaprezentowaliśmy w świetle kamer —bronił się Budka. Panie przewodniczący, ja mam taką propozycję, mam prośbę do swojego wydawcy, aby mi powiedział na ucho jeżeli przekroczę 30 sekund. Ja panu powiem, jakie były pomysły Platformy w roku 2005. Postaram się zmieścić w 30 sekund: Zmniejszenie Sejmu o połowę, likwidacja Senatu, likwidacja immunitetu poselskiego, głosowanie na ludzi, a nie na listy, 3x15, 15 proc. CIT, VAT, PIT, likwidacja funduszy agencji rządowych, likwidacja KRRiT, szeroka prywatyzacja . Gdyby pan mógł w 20 sekund tym swoim partnerom potencjalnej koalicji powiedzieć wasze konkretne pomysły —powiedział Kraśko. Wzrost wydatków na służbę zdrowia - w pierwszym roku, w którym będziemy rządzić będzie to 6 proc. PKB, by w kolejnym było to 7 proc. (…) —zaczął Budka, ale to nie usatysfakcjonowało Kraśki. My dzisiaj nie ogłaszamy programu na wybory, tylko… —dodał przewodniczący. Ja rozumiem, tylko jeżeli powiemy, że chcemy decentralizować, chcemy większej roli samorządów, to dla wyborcy jest to bardzo ogólne stwierdzenie. Wydaje mi się, że Platforma, która wygrywała w 2007 i później, to była Platforma bardzo konkretnych pomysłów i myślę, że mógł być dzisiaj niedosyt tych konkretnych pomysłów  —zwrócił uwagę Kraśko, który przyznał, że dojście do wydawania 6 proc. PKB na służbę zdrowia jest skomplikowane. O dziwo nie zgodził się z tym Budka. To nie jest skomplikowane —stwierdził Budka. Jeżeli to nie jest takie skomplikowane, to dlaczego Platforma nie zrobił tego przez osiem lat? No chyba to jest jednak trudne —odparł dziennikarz. Panie redaktorze, od pięciu lat rządzi Prawo i Sprawiedliwość, państwo bankrutuje, firmy upadają, system szczepień zawalił, mamy chaos w edukacji, a teraz pan będzie mi mówił o ośmiu latach Platformy. Skupmy się… —bronił się Budka. Jest zupełnie inaczej, kiedy Szymon Hołownia, którego nie było w polityce mówi wyborcom, że coś zrobi, a państwo musicie się z tym mierzyć, że macie państwo jakieś doświadczenie z rządzenia. Pan mówi, że to jest łatwe, więc wyborca ma prawo powiedzieć sprawdzam… —powiedział Kraśko.
Laptop dla każdego ucznia? Gdzieś to już słyszeliśmy. Czarnek do Budki i Trzaskowskiego: Wiecie kto miał taki program? Wasz guru Tusk^Zaćwierkane na Twitterze^2021-02-06 21:36:39.223740+01:00^https://wpolityce.pl/polityka/538077-czarnek-punktuje-budke-i-trzaskowskiego^Program niezmiennie ten sam: zlikwidować TVP Info i laptop dla każdego ucznia; czy wiecie kto miał taki program w 2008 r.? Wasz guru Donald Tusk - napisał w sobotę szef resortu edukacji i nauki Przemysław Czarnek, odnosząc się do postulatów przedstawionych w sobotę przez liderów PO. Program niezmiennie ten sam: zlikwidować TVP Info i…. laptop dla każdego ucznia. Panowie, czy wiecie kto miał taki program w 2008? Wasz guru Donald Tusk. Pamiętacie ile kupiliście wówczas laptopów dla uczniów? …. całe 0. Polacy pamiętają — napisał na Twitterze Czarnek.
Piotr Semka o zamieszaniu w Porozumieniu: "Obie strony będą teraz toczyć ten spór w sądach, ale tę batalię wygrał Gowin"^Salon Dziennikarski^2021-02-06 21:16:40.025320+01:00^https://wpolityce.pl/polityka/538035-semka-o-sytuacji-w-porozumieniu-te-batalie-wygral-gowin^„Oczywiście obie strony będą teraz toczyć ten spór w sądach, ale tę batalię wygrał Gowin” - komentował w programie „Salon Dziennikarski” zamieszanie w Porozumieniu Piotr Semka z tygodnika „Do Rzeczy”. CZYTAJ RÓWNIEŻ: — UJAWNIAMY. Kulisy awantury w Porozumieniu. Część działaczy zarzuca Gowinowi skręt w stronę Hołowni, a zwolennicy wicepremiera uderzają w Bielana — UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera — TYLKO U NAS. Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji” — Prezes Jarosław Kaczyński rozmawiał z Jarosławem Gowinem. „Spotkanie potwierdziło ważność umowy koalicyjnej” Piotr Semka, odnosząc się do sytuacji w Porozumieniu Jarosława Gowina, stwierdził, że napięcia w tej partii narastały od dawna. W tej partii podział między grupą Bielana, a większościową grupą Gowina był od dawna. Gowin pamięta Bielanowi, że opowiedział się on po stronie PiS-u w sprawie tego, czy mają być wybory w maju czy nie. Do tego dochodzą nowe rzeczy. Wiemy, że były wątpliwości wokół zachowania Gowina, który w bardzo trudnym momencie dla Polski, wokół sporu o mechanizm finansowego dyscyplinowania członków UE, pojechał do Brukseli i rozmawiał na ten temat. To nie było wtedy lojalne wobec rządu Morawieckiego — wskazał dziennikarz „Do Rzeczy”. Dziennikarz zaznaczył, że na obecnym etapie tę batalię wygrał Jarosław Gowin. Teraz doszło do przesilenia. Liczby są, jakie są. 13 posłów opowiedziało się za Gowinem, mniejszość za Bielanem. Oczywiście obie strony będą teraz toczyć ten spór w sądach, ale tę batalię wygrał Gowin — mówił. Pytanie jak wyglądała rozmowa między Jarosławem Kaczyńskim a Gowinem, która odbyła się wczoraj — zastanawiał się Semka. CZYTAJ TAKŻE: — Wicerzecznik Porozumienia: Adam Bielan oraz Kamil Bortniczuk zostali wykluczeni. Wielokrotnie łamali statut partii — Większość parlamentarzystów Porozumienia udziela poparcia Gowinowi: Nie godzimy się na próby destabilizowania naszej partii Piotr Semka stwierdził, że opozycja bardzo chętnie przyjęłaby do swoich szeregów Jarosława Gowina. Senator Libicki wprost zaprasza Gowina do PSL-u, co pokazuje, że opozycja bardzo by chciała Gowina przechwycić. A Gowin wyczuwa to, że daje mu to mocną pozycję przetargową między Kaczyńskim a opozycją — podsumował publicysta. xyz/TVP Info
Homoseksualista ambasadorem USA w Polsce? Michael Carpenter przecina spekulacje: Ta informacja nie jest prawdziwa^Zespół wPolityce.pl^2021-02-06 20:55:41.093051+01:00^https://wpolityce.pl/polityka/538103-homoseksualista-ambasadorem-usa-w-polsce^Dziennikarz Robert Mazurek zamieścił wczoraj na Twitterze wpis, w którym dopytywał, czy prawdziwe są doniesienie o tym, że nowym ambasadorem USA w Polsce ma być Michael Carpenter, który jest homoseksualistą i wraz ze swoim mężem wychowuje dwoje dzieci. Doradca Joe Bidena podgrzał emocje, gdy na Twitterze pozdrowił wszystkie osoby pochodzące z Polski, które zaczęły go obserwować. Dziś poinformował, że nie będzie ambasadorem USA w Polsce. Jestem głęboko poruszony napływem wsparcia, pozdrowień i ciepłych życzeń z całej Polski, ale informacja, że jestem kandydatem na ambasadora, nie jest prawdziwa. Mam zamiar kontynuować pracę nad wzmocnieniem relacji polsko-amerykańskich, ale nie z tego stanowiska —wyjaśnił Michael Carpenter.
Platforma bije się z Hołownią, a nie z PiS. A Trzaskowski odzyskuje pamięć i wraca na łono partii^Marcin Wikło^2021-02-06 20:29:17.804748+01:00^https://wpolityce.pl/polityka/538100-rafal-trzaskowski-odzyskuje-pamiec-i-wraca-na-lono-partii^Zapowiedzi były szumne, miał być program. I to taki cycuś-glancuś, że mucha nie siada. Znów rozczarowanie - Trzaskowski: „my dzisiaj nie przedstawiamy programu…”, znów sporo o PiS. Ale w mojej ocenie, PiS to przykrywka. Borys Budka i jego wesoła gromada histerycznie wręcz boją się Hołowni i jego Polski 2050. To już sprawdzona metoda polityków PO. Zapytani o program, mówią sporo o tym, jaki PiS jest beznadziejny. W tym sensie dzisiaj nie zawiedli. Owszem, obiecali sporo kasy na ochronę zdrowia i zmiany w ważnych instytucjach (TK, KRS), ale bez pokazania na czym, poza obsadzeniem ich swoimi ludźmi, miałyby one polegać. Było też o „uporządkowaniu” relacji państwa z Kościołem, ale chyba tylko dlatego, że od tej kwestii swoją krucjatę rozpoczął niedawno Szymon Hołownia. To tutaj przebiega dzisiaj najostrzejsza linia sporu. PiS - choć retorycznie dzisiaj mocno szturchany - nie jest dziś wrogiem numer 1. Albo precyzyjniej, nie jest wrogiem, z którym PO chce się rozprawić dziś. Dziś musi ustalić, kto jest liderem opozycji. CZYTAJ TAKŻE: TYLKO U NAS. Prof. Chwedoruk: PO nie pokazała, czym chce się odróżnić od ruchu Hołowni. Kwestia KRS czy TK nie porwie nowych wyborców Uśmiechnąłem się dzisiaj szeroko, gdy okazało się, że Budka nie konsultował przyszłej koalicji ani z Hołownią, ani z PSL czy Lewicą. Ci politycy, którzy drwią z „polskiego mesjanizmu” pokazali dzisiaj, że czują się dotknięci „ręką Boga”. Po co cokolwiek ustalać, skoro już ustaliliśmy, że jesteśmy najfajniejsi i to ewentualnie do nas będą dołączać, by stworzyć front przeciwko PiS. Wyborcy mają krótka pamięć, może nawet by to łyknęli, ale Czarzasty, Zandberg czy Kosiniak-Kamysz wiedzą dobrze, czym kończą się takie spółki. O Hołowni nie ma co nawet gadać, jemu PO nie jest do niczego potrzebne. CZYTAJ TAKŻE: Już trzeszczy w Koalicji Obywatelskiej. Lubnauer: Poprawiłoby przekaz, gdyby na grafice pojawili się też koalicjanci PO Dzisiejsza pogadanka liderów PO miała jedną niewątpliwą zaletę. Pomogła Rafałowi Trzaskowskiemu odzyskać pamięć. Przez ostatnie miesiące, a w kampanii prezydenckiej szczególnie, bardzo dbał o to, by zupełnie wyprzeć fakt, iż jest wiceprzewodniczącym Platformy Obywatelskiej. Dzisiaj, gdy jest już chyba jasne, że z jego ruchu nic nie będzie, wrócił w szeregi i pohukuje z tej pozycji. CZYTAJ TAKŻE KOMENTARZ KAMILA KWIATKA: Konferencja Budki i Trzaskowskiego nie była częścią rywalizacji z PiS-em, ale z „partnerami” na opozycji
"Koalicja 276"? Czarzasty ujawnia kulisy współpracy opozycji: To wszystko się dzieje od 5 miesięcy. Widać Borys nie wytrzymał^Zespół wPolityce.pl^2021-02-06 20:28:16.008290+01:00^https://wpolityce.pl/polityka/538101-koalicja-276-czarzasty-to-dzieje-sie-od-5-miesiecy^„To wszystko się dzieje od 5 miesięcy. Zdziwiło mnie, że Budka przedstawił to z Trzaskowskim jako wielką nowość. Ludzie chcą, abyśmy współpracowali. Ale musi to być współpraca uwzględniająca tożsamość poszczególnych ugrupowań” - podkreślił w rozmowie z OKO.press Włodzimierz Czarzasty odnosząc się do przedstawionej przez liderów Platformy Obywatelskiej propozycji „koalicji 276”. CZYTAJ WIĘCEJ:  - Platforma przedstawia program „Koalicja 276”. Internauci żartują: „Ranczo wiecznie żywe”; „Kaczyński z przerażenia otworzył szampana” - Nie na to liczyli. Opozycja krytykuje PO: „Udają, że weszliśmy do jakiegoś sojuszu”; „Małżeństwa bez pytania o zdanie wybranka” Czarzasty w rozmowie z Agatą Szczęśniak przyznał, że pięć miesięcy temu spotkał się z Budką i Władysławem Kosiniakiem-Kamyszem podczas, którego zdecydowano o „stworzeniu warunków współpracy w momencie, gdy nastąpi przejęcie władzy przez struktury opozycyjne”. Powołaliśmy zespoły składające się z przedstawicieli każdej formacji. Dziś te osoby pracują już w większym gronie. Ich pierwszym zadaniem było wyselekcjonować rzeczy, które nas nie różnią. Musi być podstawa, żeby usiąść przy jednym stole. Niechęć do PiS, skądinąd słuszna, to za mało —podkreślił wicemarszałek Sejmu. Podkreślił jednocześnie, że to co łączy opozycyjne ugrupowania to m.in. „obszar spraw związanych z Unią Europejską, cała sfera praworządności (Trybunał Konstytucyjny, KRS, sędziowie, prokuratura), reforma mediów publicznych”.** Zgodziliśmy się też, że trzeba wypracować stanowisko dotyczące ochrony zdrowia. W tej sferze wypracowaliśmy wspólne stanowisko np w sprawie in vitro —przyznał. Czarzasty przyznał także, że politycy są w trakcie rozmów o tym, co ich dzieli. Dlaczego do tej pory nie wiedzieliśmy o tych ustaleniach? Ustaliliśmy we trzech zasadę, że opowiemy o tym, kiedy już zrobimy doktorat, a nie będziemy mówić, że go robimy. Jak już będziemy mieli ustalenia, to siądziemy i opowiemy, a nie będziemy opowiadali, że do tego dążymy. Widać Borys nie wytrzymał —powiedział Czarzasty. CZYTAJ TAKŻE: Konferencja Budki i Trzaskowskiego nie była częścią rywalizacji z PiS-em, ale z „partnerami” na opozycji kk/OKO.press
Miller wykorzystuje spór w Porozumieniu i wbija szpilę Czarzastemu: "Rozpoczął szósty rok swojej czteroletniej kadencji"^Zaćwierkane na Twitterze^2021-02-06 20:06:09.210854+01:00^https://wpolityce.pl/polityka/538099-miller-wbija-szpile-czarzastemu^„Gdyby Bielan patrzył uważniej dostrzegłby W. Czarzastego, który właśnie rozpoczął szósty rok swojej czteroletniej kadencji” - napisał na Twitterze były premier Leszek Miller, nawiązując w ten sposób do kryzysu w Porozumieniu Jarosława Gowina. CZYTAJ TAKŻE: Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji” Adam Bielan mówi, że nie przypomina sobie, by szef jakiejkolwiek partii politycznej zapomniał zorganizować kongres, by wybrać go na kolejną kadencję. Gdyby Bielan patrzył uważniej dostrzegłby W. Czarzastego, który właśnie rozpoczął szósty rok swojej czteroletniej kadencji —napisał były premier.
"Internety" nie biorą jeńców! Ekologiczne przesłanie Trzaskowskiego, a w tle... ścieki.  Czyżby już zapomniał o "Czajce"?^Znalezione w sieci^2021-02-06 19:12:06.955574+01:00^https://wpolityce.pl/polityka/538093-ekologiczne-przeslanie-trzaskowskiego-a-w-tle-scieki^Rafał Trzaskowski podczas konferencji PO „Czas na zmiany” w Józefowie pod Warszawą postawił na ekologiczne akcenty. Prezydent Warszawy podkreślał potrzebę ochrony środowiska naturalnego. Czyżby sam zapomniał, co zrobił, a właściwie czego nie zrobił w sprawie oczyszczalni ścieków „Czajka”? Jeśli tak, to z pomocą posłużyli mu internauci. CZYTAJ RÓWNIEŻ:  — To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy — To było do przewidzenia! Budka miał mówić o programie, a atakuje rząd: „Oblał egzamin w walce z pandemią”. PO chce „nowego TK” Jedno z największych wyzwań, jakie stoi przed nami - środowisko naturalne. Porozmawiajcie ze swoimi dziećmi, wnukami — grzmiał Trzaskowski. Truje nas powietrze, niszczy się planetę — podkreślał. „Internety” jednak nie zapominają. Jeden z użytkowników Twittera nałożył na ekran za plecami Trzaskowskiego materiał pokazujący zanieczyszczenie Wisły po awarii oczyszczalni ścieków „Czajka”. Film już stał się hitem Twittera!
Krążenie elit, czyli rzecz o betonie Platformy Obywatelskiej i o tym, jak Borys Budka przespał całą polityczną epokę^Jakub Maciejewski^2021-02-06 18:28:31.905256+01:00^https://wpolityce.pl/polityka/538080-budka-betonuje-platforme-beda-dalsze-ucieczki-do-holowni^Politycy, którzy nie dostrzegają zmian w rzeczywistości wypadają z gry. Borys Budka i Rafał Trzaskowski nie zorientowali się jeszcze, że poprzedni mecz się skończył, a na boisku toczy się już zupełnie inna rozgrywka. W każdym obozie politycznym funkcjonuje frakcja, która żyje tak, jak za najświetniejszych czasów swojego środowiska - nie dostrzega zmian, nowych aktorów w teatrze władzy, nie zauważa, że nie dysponuje już zasobami ze złotej epoki. Takie oderwanie od rzeczywistości zaprezentował dziś lider Platformy Obywatelskiej - Borys Budka, oraz „skarb” tejże Platformy - Rafał Trzaskowski.  CZYTAJ TAKŻE: Karnowski: Oto dlaczego w Platformie jest tak nerwowo Borys Budka atakuje rząd, o konkretnym programie ani słowa Ten sygnał odbiorą zapewne bardziej elastyczni i pojętni członkowie PO, którzy tym chętniej zerkną w stronę ruchu Polska 2050, bo kto by chciał siedzieć na okręcie, który w takim tempie nabiera wody? W wielkim, sekretnym, projekcie „Koalicja 276”, dziś ujawnionym na dziwnej, dwuosobowej konwencji, wszystko zagrało nie tak. Dwóch polityków z wieloletnim stażem zapewniało z zapałem maturzysty Wiedzy o Społeczeństwie, że 276 stanowi 3/5 z 460 (czyli tylu posłów trzeba, by odrzucić prezydenckie veto), a gdyby od 234 odjąć 5, to będzie mniej niż 50% z 460, czyli Zjednoczona Prawica straciłaby większość. To prawda, ale na poziomie matury - czy Borys Budka zamierza ją w tym roku zdawać, czy tylko udzielał korepetycji swoim najmłodszym wyborcom? Wyzerowanie zmian instytucjonalnych, które wprowadził PiS, np. powołanie „prawdziwego Trybunału Konstytucyjnego” czy likwidacja TVP INFO to postulaty nie tylko łopatologiczne, ale też przedstawione bez konkretów - projektów ustaw czy rozwiązania dylematu wieloletniego orzecznictwa Trybunału - pozostaje typową mantrą o „złym PiS-ie” i „końcu demokracji”.  Historia zna przypadki polityków, którzy zatrzymali się w pewnym etapie rozwoju i nie chcieli dostrzec zmian, które były im nieprzychylne. Budce i Schetynie marzyła się pozycja Donalda Tuska, samodzielnego autokraty w kartonowej Polsce, ale było to w czasach gdy Jarosław Kaczyński zaczynał niemal od zera gromadzić wokół siebie ludzi, tak tragicznie utraconych 10 kwietnia 2010 roku, było to w czasach gdy koalicja PO-PSL nie miała na koncie ciągu afer gospodarczych, ale też było to w czasie fenomenu Tuska - człowieka potrafiącego zawrzeć niepisaną umowę z establishmentem: ja będę chronił waszych interesów, ale wy nie dajcie mnie skrzywdzić. Budka, Schetyna i Trzaskowski zdają się przed snem powtarzać cytaty motywacyjne z takiego 2011 roku, gdy Platforma po raz drugi wygrała wybory parlamentarne zdobywając bezprecedensową, jak na warunki III RP, władzę. Tymczasem zmieniły się epoki. Władze Platformy Obywatelskiej żyją legendą zwycięstwa z 2007 roku: przedwczesne wybory, kampania nienawiści wobec PiS, bunt młodych. Budka użył wobec Andrzeja Dudy tego samego określenia, którym posługiwano się wobec śp. prezydenta Lecha Kaczyńskiego: „hamulcowy reform”. Nikt w kokonie Budkowych lizusów nie powie liderowi, że nie da się wejść drugi raz do tej samej rzeki.  Zdumiewająco rachityczne przemówienie Borysa Budki przypomina teksty najbardziej otępiałych komunistów, tych którzy wierzyli, że powrót do ideologicznych pryncypiów pozwoli ocalić Partię. Symbolem takiego odpornego na argumenty i zmiany betonu była Nina Andriejewa, która 13 marca 1988 roku opublikowała w gazecie „Sowiecka Rosja” tekst pt. „Nie potrafię zapomnieć o zasadach”, w którym krytykowała reformy Michaiła Gorbaczowa i… reformy w ogóle. Komunistka chciała powrócić do sowieckich, ba, nawet stalinowskich, pryncypiów, do „ideałów marksizmu-leninizmu”, nie uznając błędów komunistycznej przeszłości.  Andriejewa nawet wyglądała jak kobieta poprzedniej epoki - XXX - marynarka jak u podstarzałej pionierki, nawet obyczajowość rodem z pruderyjnych czasów stalinowskich, włącznie z partnerskimi wizytami u Kim Dzong Ila w Korei Północnej. Tekst był straszny, zapowiadający świetlaną przyszłość, jeśli wróci się do wytycznych Towarzysza Stalina, jak anuluje się pomysły reformatorów ostatnich lat, jak po prostu bardzo głośno się westchnie, że „dawniej było lepiej”. Czyli świat rozpadał się na kawałki, na kremlowskim biurku już od dawna leżał scenariusz zmiany ustroju w państwach satelickich, Gorbaczow utracił panowanie nad ZSRS, KGB realizowało „pieriestrojkę”, a babuszka Andriejewa marzyła za silną ręką Józefa Wissarionowicza. Partia liczyła, że takimi tekstami odwołującymi się do ideologicznej ortodoksji powstrzyma swoje środowisko przed reformami i przed rozpadem, ale nikt już się z nimi nie liczył. Świat nie czekał, aż twardogłowi za nim nadążą. Podobnie Borys Budka w Polsce „500 plus”, w Polsce zaostrzenia ustawy antyaborcyjnej, w Polsce ambitnych projektów geopolitycznych, przy prawicy tak bardzo różniącej się od swoich wcześniejszych nieudolnych poprzedniczek, lider Platformy Obywatelskiej mówi językiem starego partyjnego weterana, któremu śni się dawna polityczna potęga. Politykowi pozostaje więc zaklinanie rzeczywistości, być może i on będzie symbolem Platformianej ortodoksji jak towarzyszka Ninoczka była legendą sowieckiego myślenia po 1991 roku.  Specyfika partyjnego betonu występuje we wszystkich ustrojach i objawia się zawsze tym samym oderwaniem od rzeczywistości. Macron nadal snuje imperialne plany dla Francji sam ledwo utrzymując się na powierzchni, brukselskie elity do dziś nie zauważyły, że strofowanie jednego z państw członkowskich zakończyło się Brexitem, zaś historia zna całe pokolenia polityków czekających na emigracji na swój wielki powrót do władzy. To jest właśnie przypadek Borysa Budki - język, który robił wrażenie pięć lat temu, mówienie o prezydencie jako o „hamulcowym” jak 13 lat temu, postulat „depisyzacji” taki sam jak codziennie w TVN - od pięciu lat, jest zaklinaniem rzeczywistości jak u starych komunistycznych kacyków. Włoski socjolog Vilfredo Pareto opisywał ten problem kostnienia elit już sto lat temu. Badacz twierdził, że gdy 80% establishmentu żyje dawną mitologią, co piąty z nich budzi się i dostrzega potrzebą stworzenia nowej elity - dołączenia do bardziej rewolucyjnych, dynamicznych, często młodszych liderów. Szymon Hołownia pasuje jak ulał, choć przy przeciwskutecznych zagraniach Borysa Budki egzulantów z Platformy może być więcej niż 20 proc.
Janusz Kowalski domaga się usunięcia niemieckich nazw miejscowości na stacjach PKP: Tu jest Polska! To niebezpieczny precedens^Zespół wPolityce.pl^2021-02-06 17:42:28.556140+01:00^https://wpolityce.pl/polityka/538086-kowalski-chce-usuniecia-niemieckich-nazw-miejscowosci^Opolski poseł na Sejm Janusz Kowalski (Solidarna Polska) domaga się usunięcia niemieckich nazw miejscowości na stacjach PKP w województwie opolskim. Zdaniem lidera opolskiej mniejszości niemieckiej Rafała Bartka, do takiego działania nie ma podstaw prawnych.
Konferencja Budki i Trzaskowskiego nie była częścią rywalizacji z PiS-em, ale z "partnerami" na opozycji^Kamil Kwiatek^2021-02-06 17:22:19.496735+01:00^https://wpolityce.pl/polityka/538070-budka-z-trzaskowskim-probuja-ratowac-pozycje-po^Jaki jest cel w organizowaniu konferencji na temat przyszłych wyborów, gdy zostało do nich jeszcze kilka lat? Konferencja Borysa Budki i Rafała Trzaskowskiego wyda się kolejnym nieprzemyślanych ruchem Platformy, jeżeli spojrzymy na nią wyłącznie pod kątem rywalizacji z Prawem i Sprawiedliwością, a to nic innego, jak próba obrony swojej pozycji wśród partii opozycyjnych. Podczas przemówień Budki i Trzaskowskiego pojawiło się co prawda kilka odniesień do Prawa i Sprawiedliwości, ale zasadniczo ich konferencja była skierowana do partii opozycyjnych i ich wyborców. Panowie zaprosili do współpracy resztę opozycji (oprócz Konfederacji), aby razem stworzyć blok, który pokona PiS, a uzyskana większość pozwoli na odrzucenie prezydenckiego weta. Nie mogło jednak zabraknąć kilku haseł rzuconych w stronę najtwardszego antypisowskiego elektoratu, który mamiono m.in. likwidacją TVP Info, której, o co mogę się założyć, opozycja nigdy nie zlikwiduje, a raczej zrobi z nią dokładnie to samo, o co oskarża PiS. Czy z konferencji dowiedzieliśmy się czegoś nowego? Nie. Nie zaprezentowano nawet programu, z którym mamy się dopiero zapoznać. Być może Platforma czeka aż premier Morawiecki przedstawi Nowy Ład, aby móc przedstawić własną kontrpropozycję. Kilka zgranych haseł opakowanych w ładną scenografię, tabelki i wykresy, to za mało, aby pokonać Kaczyńskiego. Tym bardziej, że Platforma świętuje właśnie 20-lecie swojego istnienia, a zachowuje się tak, jakby nie chciała, aby ktokolwiek się o tym dowiedział. Po co więc to wszystko, skoro do wyborów daleko i nic nie wskazuje na to, że odbędą się wcześniej? Przyczyn jest wiele, ale bez wątpienia można powiedzieć, że wszystkie związane są z sytuacją na opozycji  Przede wszystkim w Platformie coraz częściej oglądają się przez ramię czując, że Szymon Hołownia jest coraz bliżej. Nawet jeżeli jest on sztucznie pompowany przez sondaże, to ostatnie transfery z KO do jego ruchu, świadczą o tym, że z samą Platformą nie jest najlepiej i coraz mniej osób wiążę z nią nadzieję na pokonanie PiS-u.  Platforma proponując reszcie opozycji współpracę próbuje przede wszystkim zachować miano najważniejszej partii opozycyjnej, która wyznacza wyborczą taktykę walki z obecnym rządem. Wspólna lista, o której wciąż marzy chociażby Grzegorz Schetyna, ma zapewnić Platformie polityczną nietykalność. Gdyby do powstania takiego bloku doszło, to działałby on na korzyść Platformy. Wewnętrzna rywalizacja byłaby praktycznie niemożliwa, a każde złe słowo o Platformie ze strony czy to Lewicy czy Hołowni, byłoby odbierane jako „wspieranie Kaczyńskiego”. Gdyby udało się wygrać i odsunąć PiS od władzy, to byłby jej sukces. Porażka jednak będzie wspólna. PO liczy również na polityczną naiwność wyborców, którzy wbrew interesom wspieranych przez siebie partii, chcą, aby opozycja się zjednoczyła. Emocje podpowiadają im, że opozycja powinna się zjednoczyć, ale twarde polityczne interesy są jednak czymś inny. Taką postawę części wyborców Platforma chce wykorzystać przeciwko swoim opozycyjnym „partnerom”, aby móc ich szantażować. W końcu taka konferencja była w pewnym sensie wymuszona. Budka i Trzaskowski musieli ją zrobić. Pierwszy, bo ma problem z przywództwem w partii, a drugi, bo musiał tam po prostu być, bo choć „projektu Trzaskowskiego” nie ma, a nadzieje z nim związane są dawno pochowane, to i tak jest on najlepszym, co Platforma dzisiaj „posiada”.  Czy konferencja Budki i Trzaskowskiego pomoże Platformie wyjść z impasu? Być może na chwilę pozwoli narzucić swoją narrację i zainteresować swoją propozycją media, ale na dziś nic więcej. To raczej podkładka pod to, czego świadkami będziemy, gdy do wyborów zostanie rok, a może mniej.
TYLKO U NAS. Prof. Chwedoruk: PO nie pokazała, czym chce się odróżnić od ruchu Hołowni. Kwestia KRS czy TK nie porwie nowych wyborców^Zespół wPolityce.pl^2021-02-06 17:03:49.047471+01:00^https://wpolityce.pl/polityka/538076-tylko-u-nas-prof-chwedoruk-po-nie-porwie-nowych-wyborcow^„Trudno się spodziewać, żeby obecne na tej konferencji sprawy Krajowej Rady Sądownictwa, Trybunału Konstytucyjnego czy mediów publicznych były czymś, co porwie dodatkową pulę wyborców” - ocenia w rozmowie z portalem wPolityce.pl prof. Rafał Chwedoruk, politolog z Uniwersytetu Warszawskiego. CZYTAJ TAKŻE: — To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy — To było do przewidzenia! Budka miał mówić o programie, a atakuje rząd: „Oblał egzamin w walce z pandemią”. PO chce „nowego TK” — Celna odpowiedź PiS na sztuczki PO! Ruszyła strona programpo.pl. Fogiel: „Odsłania prawdziwe intencje za pomocą cytatów” — Politycy PiS punktują działania liderów PO: Pokazali oderwanie od rzeczywistości. Zajęli się sami sobą, a nie problemami Polaków Ekspert odnosi się do konferencji liderów Platformy Obywatelskiej Borysa Budki i Rafała Trzaskowskiego, którzy zaproponowali utworzenie „Koalicji 276” (tyle głosów potrzeba w Sejmie do odrzucenia prezydenckiego weta), złożonej z opozycyjnych ugrupowań - Koalicji Obywatelskiej, Lewicy, PSL i ruchu Polska 2050 Szymona Hołowni.  Zdaniem politologa, „nastąpiło to, co miało być swego rodzaju głównym elementem, czyli wskazanie strategicznego celu”. Jednak było to na tyle ogólne – zauważa prof. Chwedoruk, że trudno jest dokładnie zinterpretować, o co chodzi z „276”. W czym miałoby to być novum w stosunku do Koalicji Obywatelskiej? Rzucono ogólny cel, co jest jakoś zrozumiałe i możliwe do wyjaśnienia, ale nie było ukłonów, wskazań i konkretów odnoszących się do potencjalnych koalicjantów. Można wręcz powiedzieć, że nie ma żadnych programowych ukłonów w ich stronę – zaznacza politolog. Prof. Chwedoruk podkreśla, że patrząc na cząstkowe kwestie poruszone podczas konferencji, „to z pewnością odniesienie się do kwestii służby zdrowia jest odniesieniem się do realiów, do czegoś, co zawsze jest w centrum zainteresowania wyborców”. Także pomysł rejestru korzyści jest na pewno czymś, co PO będzie mogła jakoś politycznie wykorzystywać, czemu trudno byłoby odmówić racjonalności i społecznej nośności. Można się jednak zastanawiać, czy obrona decentralizacji służby zdrowia, w kontekście tego, co się obecnie dzieje, jest najlepszym pomysłem – wskazuje politolog dodając, że zaskoczeniem jest pomysł z odwoływaniem posłów. Zupełnie zaskakujący i zdumiewający jest pomysł możliwości odwoływania posłów – jeśli to funkcjonuje gdzieś w świecie, to w realiach jednomandatowych okręgów wyborczych, a na te w Polsce, jeśli chodzi o Sejm, nie pozwala Konstytucja. Sam w sobie ten projekt jest bardzo dyskusyjny. Można się zastanawiać, co inne partie opozycyjne, zwłaszcza te mniejsze, powiedzą na takie pomysły, obwarowane różnymi szczegółami – ocenia prof. Chwedoruk zwracając uwagę, że „byłoby to bardzo trudne do pogodzenia z wizerunkiem partii, która odwołuje się do liberalnej demokracji”. Myślę, że wśród doradców i ekspertów Platformy powinno dojść do trochę głębszej refleksji na tle tego postulatu – zaznacza. Zdaniem prof. Chwedoruka, w wystąpieniu Budki i Trzaskowskiego zabrakło „szerszych odniesień społeczno-gospodarczych”.  Nie usłyszeliśmy, co miałoby stymulować gospodarkę po pandemii koronawirusa, czy Platforma będzie zmierzać w stronę twardego trzonu swojego elektoratu, który jest mocno rynkowy, czy będzie bardziej umiarkowana w tej materii. Nie wiemy też, co ze stosunkiem do pogłębiania integracji europejskiej, do wprowadzania euro. Trudno się spodziewać, żeby obecne na tej konferencji sprawy Krajowej Rady Sądownictwa, Trybunału Konstytucyjnego czy mediów publicznych były czymś, co porwie dodatkową pulę wyborców – zwraca uwagę politolog. Ekspert ocenia, że jeśli miał to być wstęp do pewnej szerszej całości, to konferencja mogła częściowo spełnić tę rolę, w sensie wskazania taktycznego celu. Jeśli jednak zapowiedzi Budki i Trzaskowskiego są podstawą działalności na najbliższe miesiące, to niewiele się zmienia. Wówczas hasło powinno brzmieć, nie „Czas na zmiany”, a „Czas na niewielkie zmiany”. Tak naprawdę, w stosunku do miejsca, w którym Platforma Obywatelska znajdowała się kilkanaście godzin temu, niewiele się zmieniło – dodaje. W tej materii, która staje się teraz najważniejsza dla PO, czyli konkurencji z ruchem Szymona Hołowni, nie padła odpowiedź, czym Platforma Obywatelska będzie chciała się odróżnić i konkurować z ruchem, który ewidentnie nakierowany jest na to, by przejąć wyborców i być może część struktur Platformy Obywatelskiej – podkreśla prof. Rafał Chwedoruk w rozmowie z wPolityce.pl. wkt
Zaistnienie jako forma ucieczki od istnienia, czyli iluzja zamiast spełnienia^Grzegorz Górny^2021-02-06 16:34:50.469080+01:00^https://wpolityce.pl/polityka/538082-zaistnienie-jako-forma-ucieczki-od-istnienia^Wielką karierę robi w naszych czasach słowo „zaistnieć”. Wiele osób chce dziś koniecznie zaistnieć, tak jakby nie wystarczało im samo istnienie; jakby „za-istnienie” było jakąś wyższą formą istnienia, dostępną jedynie najlepszym. Chęć „za-istnienia” wynika z poczucia niedosytu istnieniem. Samo istnienie to za mało. Człowiek nie spełnia się w istnieniu, więc szuka czegoś więcej, jakiejś wyższej formy spełnienia. Niektórzy, by „za-istnieć” poświęcają wręcz swoje istnienie.  Są w stanie robić najgłupsze rzeczy, płacąc nawet wysoką cenę, byle zaistnieć. Przeważnie owo „za-istnienie” oznacza po prostu istnienie w mediach. Media są jednak ze swej natury pełne przekazów ulotnych, nietrwałych, efemerycznych. Najczęściej zaistnienie oznacza więc przemknięcie przez chwilę przez przestrzeń informacyjną niczym meteor, który wynurza się z mroku, by za chwilę zniknąć w ciemnościach niepamięci.  Chcą zaistnieć, by ich imiona zapisane zostały na Facebooku, Instagramie, YouTubie, Twitterze itd. A przecież chodzi o to, by nasze imiona zapisane zostały w Księdze Życia – na jedynych kartach, z których nie zostaną wymazane na wieczność. Droga do tego prowadzi jednak przez wniknięcie w sens istnienia, a nie ucieczkę od niego.
Nigdy mu się nie znudzi? Matczak w "GW" atakuje TK: "Organ, który decyduje o życiu i śmierci Polek, nie ma legitymacji"^Co tam w Wyborczej?^2021-02-06 16:03:27.479853+01:00^https://wpolityce.pl/polityka/538072-jak-zdarta-plyta-matczak-atakuje-tk-nie-ma-legitymacji^„W natłoku łajdactw prawnych może nam to umknąć: organ, który decyduje o życiu i śmierci Polek, nie ma legitymacji, by decydować o czymkolwiek” - twierdzi w „Gazecie Wyborczej” prawnik Marcin Matczak, prof. UW. Wykładowca powtarza stare argumenty opozycji ws. Trybunału Konstytucyjnego. Matczak pisze o „pseudoorzeczeniu” ws. aborcji wydanym przez „pseudotrybunał”. Z wielu powodów używam przedrostka „pseudo” na określenie tego, co funkcjonuje na Szucha — zaznacza. Prawnik stara się przekonywać, że przedrostek „psuedo” jest zasadny, ponieważ: szefuje temu organowi osoba powołana na to stanowisko z naruszeniem Konstytucji RP; bo zasiadają w nim niesędziowie dublerzy, a jeden był nawet sprawozdawcą w sprawie aborcyjnej, ponieważ jego członkami są czystej wody politycy, bliscy współpracownicy Jarosława Kaczyńskiego. Co więcej, Matczak odbiera Trybunałowi Konstytucyjnemu legitymację do orzekania. W natłoku łajdactw prawnych może nam to umknąć: organ, który decyduje o życiu i śmierci Polek, nie ma legitymacji, by decydować o czymkolwiek — pisze. Profesor UW nie przyjmuje do wiadomości argumentacji prof. Krystyny Pawłowicz ws. jej udziału w wydaniu orzeczenia dotyczącego aborcji. CZYTAJ TAKŻE: Prof. Krystyna Pawłowicz odpowiada byłemu prezesowi TK: Rzepliński kłamie. Mogłam orzekać. Wyrok ws. aborcji jest ważny Sędzia, który przed rozpoczęciem sprawy wyrazi swoją opinię na temat jej rozstrzygnięcia, musi się wyłączyć z jej rozstrzygania — twierdzi Matczak. Zupełnie nie rozumie, że nie o podpis tu chodzi, ale o to, czy dla świata zewnętrznego jako sędzia jest bezstronny. Oczywiście nie jest, podlega wyłączeniu i dlatego nie może zasiadać w składzie. A jeśli orzeka mimo to, dyskwalifikuje orzeczenie — podkreśla. Matczakowi oczywiście nie podoba się również sama treść i uzasadnienie orzeczenia TK ws. aborcji. Prawdziwy trybunał nie dopuściłby się tak słabego intelektualnie wywodu jak ten zawarty w uzasadnieniu — przekonuje, kontynuując swoją narrację. Prawnik zarzuca sędziom TK, że przyjęli „pseudowyrok” wbrew konstytucyjnym zasadom. Pseudowyrok zapomina o podstawowej zasadzie orzeczeń konstytucyjnych: muszą ważyć wartości, których w konstytucji jest wiele, a nie jedną z nich uznawać za niemal absolutną — pisze. Konstytucja jest trudno wypracowanym konsensusem wszystkich obywateli: tych wierzących w Boga, ale i tych, którzy swoje wartości wyprowadzają z innych źródeł — stwierdza. I temu jest winny pseudotrybunał będący narzędziem w rękach polityków: rozbiciu rzeczywistej wspólnoty wszystkich Polaków w imię siłowej realizacji wartości, które są bliskie tylko części z nich — dodaje Matczak. Matczak w swoim tekście wraca do zgranej argumentacji opozycji ws. Trybunału Konstytucyjnego. Szkoda, że nie odniósł się do źródła tej sytuacji, czyli niezgodnego z prawem wyboru sędziów przez koalicję PO-PSL pod koniec 2015 r. CZYTAJ TAKŻE: Ten wywiad już jest hitem! Tuleya wysadza w powietrze całą linię opozycji. Czy Sejm miał prawo powoływać sędziów? „No nie miał” xyz/”Gazeta Wyborcza”
Co w 2013 roku Jarosław Gowin mówi o Donaldzie Tusku? Za co ganił, a za co chwalił byłego szefa? PRZECZYTAJ WYWIAD KARNOWSKICH^WAŻNE ARCHIWA SIECI^2021-02-06 15:42:33.630010+01:00^https://wpolityce.pl/polityka/538049-co-w-2013-roku-jaroslaw-gowin-mowi-o-donaldzie-tusku^W cyklu „Ważne archiwa SIECI” przypominamy Państwu najważniejsze publikacje naszych autorów. Co tydzień, w weekendy czytelnicy portalu wPolityce.pl, którzy przystąpią do „Sieci Przyjaciół” (można to zrobić ==> TUTAJ) dostaną porcję dobrej publicystyki, reportażu, ważnych opinii. Dzisiaj skupiamy się na Jarosławie Gowinie i jego roli w budowaniu i zachowaniu stabilności obozu Zjednoczonej Prawicy. W tym kontekście warto przypomnieć wywiad, który w 2013 roku tygodniku „Sieci” przeprowadzili Jacek i Michał Karnowski gdy Gowin opuszczał Platformę Obywatelską i miał sporo zastrzeżeń do ówczesnego premiera, ale momentami także go chwalił. Za co? Pytany o jego charakter, mówi m. in.: „To człowiek o niesłychanej sprawności socjotechnicznej i niezwykle głębokiej inteligencji emocjonalnej. On bardzo dużo wie o naturze ludzkiej, jest dobrym psychologiem. Umie w mig rozgryźć swojego rozmówcę”.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Już trzeszczy w Koalicji Obywatelskiej. Lubnauer: Poprawiłoby przekaz, gdyby na grafice pojawili się też koalicjanci PO^Zespół wPolityce.pl^2021-02-06 15:02:43.806169+01:00^https://wpolityce.pl/polityka/538066-trzeszczy-w-ko-lubnauer-zabraklo-koalicjantow-po^Podczas sobotniej konferencji Borysa Budki i Rafała Trzaskowskiego na grafikach była jako podmiot cała Koalicja Obywatelska, ale na pewno poprawiłoby przekaz, gdyby pojawili się też dotychczasowi koalicjanci Platformy - powiedziała Katarzyna Lubnauer z Nowoczesnej. CZYTAJ RÓWNIEŻ: Sobotni briefing Platformy pokazał, że jest tam coraz bardziej nerwowo. Oto przyczyna (i wcale nie chodzi o Hołownię) To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy To było do przewidzenia! Budka miał mówić o programie, a atakuje rząd: „Oblał egzamin w walce z pandemią”. PO chce „nowego TK” Lubnauer odpowiedziała na pytanie zadane przez portal interia.pl o brak logo jej partii podczas prezentacji pomysłu koalicji, która w przyszłych wyborach parlamentarnych w 2023 r. ma uzyskać ponad 276 głosów - tyle potrzeba, by odrzucić weto prezydenta. Rozumiem, że była tam jako podmiot cała Koalicja Obywatelska, ale na pewno poprawiłoby przekaz, gdyby na grafice pojawili się też dotychczasowi koalicjanci — powiedziała była przewodnicząca Nowoczesnej. To była prezentacja Platformy Obywatelskiej, na której przedstawiono zamiary dalszych działań zarówno programowych, jak i budowania Koalicji276, ale niewątpliwie wiarygodność zawsze buduje historia, a KO jest dowodem koalicyjności PO — dodała. Szef nowoczesnej Adam Szłapka powiedział interia.pl, że mówi o tym od lat, iż pomysł budowania szerokiej koalicji jest dobry.  Tylko budowanie koalicji trzeba zacząć od rozmów z koalicjantami — stwierdził przewodniczący Nowoczesnej w rozmowie z portalem. Liderka Inicjatywy Polskiej Barbara Nowacka pytana, dlaczego, jej zdaniem zabrakło logo tej partii odpowiedziała, że była tam grafika Koalicji Obywatelskiej. Dopytywana przez interia.pl, czy to wystarczy odpowiedziała: „przepraszam bardzo, ale jesteśmy w Koalicji Obywatelskiej, a wewnętrznych spraw nie będę wynosiła. Podczas prezentacji w grafice obok Koalicji Obywatelskiej używano logotypów Ruchu Polska 2050 Szymona Hołowni, PSL i Lewicy. mly/PAP
TYLKO U NAS. Sobolewski po konwencji PO: "Z programem Platformy jest jak z yeti – każdy o nim mówi, ale nikt go nie widział"^Zespół wPolityce.pl^2021-02-06 15:00:44.605389+01:00^https://wpolityce.pl/polityka/538065-tylko-u-nas-sobolewski-z-programem-po-jest-jak-z-yeti^„Ta konwencja to takie wejście w nowość, jak uderzenie w drzwi obrotowe. Słusznie przewidywano przed tą konwencją Platformy, że będzie to obrót Platformy o 360 stopni i tak też się stało” - mówił w rozmowie z portalem wPolityce.pl Krzysztof Sobolewski, poseł i szef komitetu wykonawczego PiS. CZYTAJ RÓWNIEŻ: — To było do przewidzenia! Budka miał mówić o programie, a atakuje rząd: „Oblał egzamin w walce z pandemią”. PO chce „nowego TK” — To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy — TYLKO U NAS. Mosiński komentuje słowa Budki o pandemii: „To nikczemne, ohydne. Liczyłem na coś więcej, niż grzebanie w nekrologach” Szef komitetu wykonawczego PiS stwierdził, że liderzy PO nie zaprezentowali dzisiaj żadnych nowych propozycji dla Polaków. Ocenił również, że może to być pożegnalna konwencja Borysa Budki. Ta konwencja to takie wejście w nowość, jak uderzenie w drzwi obrotowe. Słusznie przewidywano przed tą konwencją Platformy, że będzie to obrót Platformy o 360 stopni i tak też się stało. Są w punkcie wyjścia — mówił Sobolewski. Według mnie była to pożegnalna konwencja Borysa Budki jako szefa Platformy. Być może już niedługo będziemy mieli nowego. Nie wiem czy będzie to pana Rafał Trzaskowski, który dzisiaj też zabierał głos na tej konwencji — podkreślał. A dlaczego tak uważam? Ogłoszono dzisiaj stworzenie nowej koalicji – koalicji 276.pl – tylko zapomniano poinformować o tym koalicjantów, którzy mieliby się w niej znaleźć. Zanim więc koalicja tak naprawdę powstała, to już zaczyna się jej okres schyłkowy. Tak wynika przynajmniej z odpowiedzi, które słyszałem ze strony dwóch potencjalnych koalicjantów, czyli Szymona Hołowni i Lewicy. To jest podsumowanie tego, że za cokolwiek by się Borys Budka nie zabierał, efekt jest zawsze taki sam. Jest anty-Midasem, to na pewno. Moim zdaniem dzisiaj był to początek etapu schyłkowego przywództwa Borysa Budki w Platformie i jako lidera Koalicji Obywatelskiej — tłumaczył. Sobolewski zauważył, że Budka i Trzaskowski „odgrzali tylko stare kotlety” i nie byli w stanie zaprezentować nowego programu PO. Co do zapowiedzi czy nowości – nie było żadnych. Nie przedstawiono niczego nowego, nie przedstawiono żadnych propozycji dla Polaków w sprawach, którymi Polacy w tej chwili żyją. Odgrzano tylko stare kotlety, które już mało kogo interesują. Takim symbolem jest zapowiedź chyba Rafała Trzaskowskiego z dzisiejszej konwencji, że będą laptopy dla dzieci w szkołach. Przypominam, że już kiedyś ktoś zapowiadał takie laptopy – oczywiście nie dotrzymał słowa – tym kimś był Donald Tusk. Nic nowego, nihil novi, po dzisiejszej konwencji. Oprócz tego, że dla mnie jest to początek etapu schyłkowego, jeśli nie Koalicji Obywatelskiej, Platformy, to na pewno jej przywódcy – Borysa Budki — zaznaczył. Poseł PiS ostro skrytykował lidera Platformy za granie podczas konwencji liczbą zgonów w Polsce. Obrzydliwe jest granie ludzką śmiercią, ludzkim dramatem. I to jest cały mój komentarz. Jest to coś, co nie powinno w ogóle być w tej chwili wysuwane na pierwszą linię frontu walki politycznej. Jest to granie ludzkimi dramatami, ale jak widać, tonący brzytwy się chwyta. Borys Budka – jak mówię – powoli odchodzi w przeszłość i posuwa się do takich nikczemności jak przypisywanie większej liczby zgonów rządzącym, czyli Prawu i Sprawiedliwości — mówił. Szef komitetu wykonawczego PiS wskazywał, że PO nie dorosła do zaprezentowania programu, dlatego też partia rządząca postanowiła uruchomić stronę internetową programpo.pl CZYTAJ TAKŻE: Celna odpowiedź PiS na sztuczki PO! Ruszyła strona programpo.pl. Fogiel: „Odsłania prawdziwe intencje za pomocą cytatów” Z programem Platformy jest jak z yeti – każdy o nim mówi, ale nikt go nie widział. To powtórzyło się po raz kolejny. Chcieliśmy więc zastąpić Platformę Obywatelską w tym, do czego jeszcze nie dorośli, dorastają do tego od dłuższego czasu, czyli w zaprezentowaniu programu z jakim idą do Polaków i co chcą Polakom zaoferować — podkreślił Krzysztof Sobolewski. Not. kb
Mieli prezentować program, a Kierwiński zajmuje się atakowaniem Andrzeja Dudy: Jest prezydentem nie Polaków, a PiS^Zespół wPolityce.pl^2021-02-06 14:44:59.836569+01:00^https://wpolityce.pl/polityka/538063-kierwinski-duda-jest-prezydentem-pis^„Koalicja 276”, o jakiej mówili w sobotę Borys Budka i Rafał Trzaskowski, to jest plan na po wyborach - powiedział dziennikarzom sekretarz generalny PO Marcin Kierwiński. Dodał, że PO chce rozmawiać ze wszystkimi ugrupowaniami, dziś będącymi w opozycji. CZYTAJ RÓWNIEŻ: Sobotni briefing Platformy pokazał, że jest tam coraz bardziej nerwowo. Oto przyczyna (i wcale nie chodzi o Hołownię) To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy To było do przewidzenia! Budka miał mówić o programie, a atakuje rząd: „Oblał egzamin w walce z pandemią”. PO chce „nowego TK” Po wystąpieniu programowym szefa PO Borysa Budki i prezydenta Warszawy, wiceprzewodniczącego PO Rafała Trzaskowskiego, które odbyło się w hotelu w Józefowie pod Warszawą, do oczekujących dziennikarzy wyszli obecni podczas imprezy politycy PO. Sekretarz generalny PO Marcin Kierwiński był m.in. pytany o zapowiedzianą przez Budkę i Trzaskowskiego „Koalicję 276”. To jest plan na po wyborach. Żeby wygrać te wybory, trzeba mieć zdolność odrzucania także weta prezydenckiego, bo Andrzej Duda jest dziś prezydentem nie Polaków, a PiS — przekonywał Kierwiński. Zapowiedział, że PO będzie rozmawiać ze wszystkimi podmiotami, które dziś są po stronie opozycyjnej. Jesteśmy przekonani, że te twarde dane, które przedstawiliśmy, jak wygrać z PiS, przekonają naszych przyjaciół w partiach opozycyjnych, by współpracować bliżej — podkreślał Kierwiński.  Budowanie koalicji to trudny proces, raz to zrobiliśmy w Senacie, teraz zrobimy to jeszcze raz — dodał. Agnieszka Pomaska przekonywała, że sobotnia impreza to początek ofensywy programowej PO.  Konkretne rozwiązania w poszczególnych obszarach, naszym zdaniem najważniejszych, będziemy pokazywać w ciągu najbliższych tygodni — zapowiedziała. Najbliższy event już w poniedziałek, będziemy rozmawiać o kwestiach makroekonomicznych, analizy sytuacji Polski w tym zakresie, a potem kolejne odsłony w bardzo krótkich przedziałach czasowych — dodał Kierwiński.  Myślę, że to będzie bardzo intensywna końcówka zimy i początek wiosny — zaznaczył.  Podczas sobotniego wystąpienia Budka mówił, że PO proponuje opozycji rozmowę o przyszłości Polski; chcemy stworzyć „Koalicję 276” - oświadczył. Wskazywał, że 276 to liczba posłów potrzebna do obalenia prezydenckiego weta, by - jak mówił - móc realizować zmiany w Polsce. mly/PAP
Długo tego nie zapomni! Nitras wyśmiany na Twitterze: "Panie Sławku, czy można zlikwidować Platformę Obywatelską?"^Zaćwierkane na Twitterze^2021-02-06 14:20:04.484199+01:00^https://wpolityce.pl/polityka/538060-dlugo-tego-nie-zapomni-nitras-wysmiany-na-twitterze^Nie jest to najlepszy dzień dla Sławomira Nitrasa. Polityk PO udostępnił na Twitterze wpis, który stał się obiektem żartów. CZYTAJ RÓWNIEŻ: Sobotni briefing Platformy pokazał, że jest tam coraz bardziej nerwowo. Oto przyczyna (i wcale nie chodzi o Hołownię) To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy To było do przewidzenia! Budka miał mówić o programie, a atakuje rząd: „Oblał egzamin w walce z pandemią”. PO chce „nowego TK” Nitras przekonywał, że można zlikwidować Trybunał Konstytucyjny. Można zlikwidować i to jest zgodne  – czytamy w jego wpisie.
Sobotni briefing Platformy pokazał, że jest tam coraz bardziej nerwowo. Oto przyczyna (i wcale nie chodzi o Hołownię)^Michał Karnowski^2021-02-06 13:59:25.255903+01:00^https://wpolityce.pl/polityka/538054-oto-dlaczego-w-platformie-jest-tak-nerwowo^Być może mamy czasu już tak bardzo postmodernistyczne, a komunikację tak mocno opartą na internetowych bańkach informacyjnych, że szukanie związku słowa „polityka” z rzeczywistością jawi się niektórym archaizmem. Ale czy aż tak, jak próbuje wmówić Polakom Platforma Obywatelska? Jej sobotni briefing sprawiał wrażenie prezentacji przygotowanej w pośpiechu, chaotycznie, w nerwach wręcz. W kilku sprawach jednak przekroczył granicę zwykłej ludzkiej przyzwoitości. Bo jak można zapowiedzieć konwencję programową, a potem dać opartą na kilku lewych slajdach prezentację, otwarcie przyznając (Trzaskowski), że „nie przedstawiamy dziś programu”, a tylko hasła? Bo moment w którym Rafał Trzaskowski, jako prezydent stolicy współodpowiedzialny za największą współczesną polską i bałtycką katastrofę ekologiczną (miliardy litrów ścieków) zamartwia się o skuteczność rządu w walce z zanieczyszczeniami, wprawić musiał w osłupienie miliony Polaków.  Bo oto formacja popierana dziś przez 90 procent mediów i biznesu medialnego bierze na celownik jedyny duży ośrodek informacyjny, realnie zapewniający pluralizm w milionach domów? I bez zmrużenia oka porzucają stare hasła - że TVP nikt nie ogląda. Teraz nagle to ona jest wszystkiemu winna. Bo pan Borys Budka oskarżył rząd o odpowiedzialność za śmierć ofiar epidemii i generalnie, całe cierpienie z tym związane. Trudno niżej upaść.  Bo obaj mówili, jakby PO nie sprawowała władzy w potężnych samorządach. Jeśli edukacja, za którą w ogromnej mierze odpowiadają też samorządy, rzekomo właściwie nie istnieje, to czy na pewno to wina rządu?  To smutne, jak bardzo kanał totalności PO zawęził jej horyzonty, jak straszliwie niezdolna jest do normalnej rozmowy o Polsce i sprawach Polaków. Histeria tylko i czysty turbopopulizm plus półprawdy lub kłamstwa. Zapytał mnie dziennikarz TVP Info czyj oddech czują liderzy Platformy na plecach? Konkurencji wewnętrznej? Hołowni? Moim zdaniem przede wszystkim obozu Jarosława Kaczyńskiego. Liderzy PO wiedzą, że skoro w tak trudnym czasie epidemii nie byli w stanie mimo ciągłego sypania piachu radykalnie zbić poparcia dla obozu rządzącego, to są duże szanse, że kolejne wybory Prawo i Sprawiedliwość także wygra. Także dlatego, że już pracuje nad ambitnym programem na czas po epidemii.  Stąd ta nerwowość.
TYLKO U NAS. Mosiński komentuje słowa Budki o pandemii: "To nikczemne, ohydne. Liczyłem na coś więcej, niż grzebanie w nekrologach"^Zespół wPolityce.pl^2021-02-06 13:54:44.640135+01:00^https://wpolityce.pl/polityka/538057-tylko-u-nas-mosinski-o-slowach-budki-to-nikczemne-ohydne^„Wielką nikczemnością jest to, że w walce politycznej używa się statystyk dotyczących zgonów Polaków. Każda śmierć jest tragedią, nie tylko dla najbliższych, ale także dla każdego, kto ma w sobie odrobinę empatii. Widzę, że tej empatii nie ma w sobie Borys Budka i szafuje jak żongler statystykami dotyczącymi liczby zgonów” - powiedział w rozmowie z portalem wPolityce.pl poseł Prawa i Sprawiedliwości Jan Mosiński, komentując dzisiejsze wystąpienie przewodniczącego PO i Rafała Trzaskowskiego. CZYTAJ RÓWNIEŻ: — To było do przewidzenia! Budka miał mówić o programie, a atakuje rząd: „Oblał egzamin w walce z pandemią”. PO chce „nowego TK” — To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy — Platforma przedstawia program „Koalicja 276”. Internauci żartują: „Ranczo wiecznie żywe”; „Kaczyński z przerażenia otworzył szampana” Bezmiarem głupoty, to być może zbyt ostre sformułowanie, ale w dobie, kiedy potrzebne są wszystkie ręce na pokład by walczyć z koronawirusem, troszczyć się o zdrowie i życie Polaków, Borys Budka i Rafał Trzaskowski zaproponowali Polsce i Polakom totalną demolkę — odpowiedział poseł PiS na pytanie o to, czy liderzy Platformy czymś go dzisiaj zaskoczyli. Mosiński krytycznie odniósł się do zapowiedzi programowych polityków Platformy Obywatelskiej. Proponują zerwać umowę międzynarodową między Stolicą Apostolską a Rzeczpospolita Polską, czyli konkordat, chcą likwidować fundusz kościelny, chcą likwidować Telewizję Publiczną, bojąc się pluralizmu mediów. Padły bliżej niedookreślone zapowiedzi, że będzie lepiej, jak wspólnie odsuniemy PiS od władzy, proponując jakąś koalicję 276.pl. Już w chwili obecnej czytałem na Twitterze, że jedna z czołowych posłanek Lewicy mówi, że nie było zgody na używanie loga Lewicy w tym nieudanym show, które przedstawili nam dwaj panowie — stwierdził. Nihil novi sub sole – Nic nowego pod słońcem. Platforma zakręciła o 360 stopni, czyli powróciła do punktu wyjścia, chociaż nawet nie do punktu wyjścia, bo ten punkt wyjścia Platformy był o wiele lepszy w odbiorze społecznym dwadzieścia lat temu. Mówiono wtedy o wartościach, o pewnym imponderabiliach, a dzisiaj mamy polityczną sieczkę. Obok trzaskające instalacje ciepłownicze, z którymi Trzaskowski kompletnie nie radzi sobie jako prezydent miasta, a co dopiero jako lider jakiejś przyszłej zmiany. Tutaj nie ma zmiany na lepsze, tylko raczej zmiana na gorsze. Przede wszystkim to dzielenie Polaków. Wiadomo, że jeśli ktoś walczy z Kościołem, to walczy z milionami Polaków, a tak odbieram ten atak na fundusz kościelny i zapowiedź zerwania umowy konkordatowej — dodał poseł PiS CZYTAJ TAKŻE:  — Celna odpowiedź PiS na sztuczki PO! Ruszyła strona programpo.pl. Fogiel: „Odsłania prawdziwe intencje za pomocą cytatów” — Politycy PiS punktują działania liderów PO: Pokazali oderwanie od rzeczywistości. Zajęli się sami sobą, a nie problemami Polaków Jan Mosiński nie krył oburzenia szafowaniem przez Borysa Budkę liczbą zgonów w Polsce. Wielką nikczemnością jest to, że w walce politycznej używa się statystyk dotyczących zgonów Polaków. Każda śmierć jest tragedią, nie tylko dla najbliższych, ale także dla każdego, kto ma w sobie odrobinę empatii. Widzę, że tej empatii nie ma w sobie Borys Budka i szafuje jak żongler statystykami dotyczącymi liczby zgonów. Gdybyśmy chcieli naprawdę przeprowadzić dogłębną analizę, wywód dotyczący przyczyn zgonów w Polsce, to zapewne nie powinno to odbywać się na wiecu politycznym. Jest to nikczemne, ohydne. Liczyłem na coś więcej, niż grzebanie w nekrologach — powiedział. Poseł PiS odniósł się również do uruchomionej przez partię rządzącą strony internetowej programpo.pl. Chcemy poprzez stronę programpo.pl przypominać, jak wyglądała polityka za rządów Platformy Obywatelskiej i Polskiego Stronnictwa Ludowego – w kontekście rodziny, gospodarki, polityki międzynarodowej itd. Wykazujemy tam hipokryzję Platformy Obywatelskiej, która podczas ośmioletnich rządów podwyższyła wiek emerytalny, podwyższała podatki (np. VAT na dziecięcą odzież), zdemolowała Grupę Wyszehradzką i Trójkąt Weimarski. Warto więc to przypominać. Chcemy na podstawie faktów, a nie subiektywizmów politycznych, pokazywać jak to wyglądało za rządów Platformy Obywatelskiej. Dziś chcą ponownie wrócić do władzy, nie proponując nic Polakom. Wtedy szkodzili Polsce, nie tylko demolowali rynek pracy podwyższając wiek emerytalny, ale robiąc wiele innych szkodliwych rzeczy. Dzisiaj grozi nam to samo, gdybyśmy uwierzyli w te miałkie deklaracje pana Budki i Trzaskowskiego — podsumował Mosiński. Not. kb
Nie na to liczyli. Opozycja krytykuje PO: "Udają, że weszliśmy do jakiegoś sojuszu"; "Małżeństwa bez pytania o zdanie wybranka"^Zespół wPolityce.pl^2021-02-06 13:40:21.433381+01:00^https://wpolityce.pl/polityka/538052-opozycja-krytykuje-po-udaja-ze-weszlismy-do-sojuszu^Sobotnia konferencja liderów PO to odgrzewany kotlet; Platforma Obywatelska dalej nie ma programu i dalej rzuca ogólne hasła o zjednoczeniu opozycji; zabrakło konkretów - ocenił w rozmowie z PAP poseł Lewicy Maciej Konieczny. CZYTAJ RÓWNIEŻ: Platforma przedstawia program „Koalicja 276”. Internauci żartują: „Ranczo wiecznie żywe”; „Kaczyński z przerażenia otworzył szampana” Szef PO Borys Budki i prezydent Warszawy, wiceprzewodniczący PO Rafał Trzaskowski zaproponowali w sobotę stworzenie „Koalicji 276”, czyli platformy współpracy opozycji: KO, Polski 2050 Szymona Hołowni, Lewicy i PSL. Poseł Lewicy Maciej Konieczny ocenił, że sobotnia konferencja liderów PO to „odgrzewany kotlet”.  Nie wydarzyło się nic nowego. Sobota jak każda inna. Platforma dalej nie ma programu i dalej rzuca ogólne hasła o zjednoczeniu opozycji — mówił Konieczny. CZYTAJ RÓWNIEŻ: Politycy Zjednoczonej Prawicy komentują konwencję Platformy: „Partia obłudy”; „Tworzą koalicję bez wiedzy koalicjantów” Jego zdaniem budowanie wspólnej wyborczej listy opozycji to zły pomysł. Zwracał przy tym uwagę, że wyborcza arytmetyka pokazuje, że uzyskaniu jak największej liczby mandatów przez opozycję nie sprzyja tworzenie jednego bloku. Już wielokrotnie udowodniono, że budowanie zjednoczonej listy opozycji nie służy temu, żeby opozycja miała jak najwięcej głosów. Tu chodzi po prostu o to, że PO bardzo chce mieć pakiet kontrolny. Jeżeli chcemy, żeby opozycja zdobyła jak najwięcej głosów to dajmy ludziom wybór. Ktoś, kto chce głosować na Partię Razem, niekoniecznie będzie chciał głosować na listę Romana Giertycha — wskazywał. Jeśli Rafał Trzaskowski mówi, że lewica nie istnieje to nie jest to komunikat zapraszający do współpracy. Lewica istnieje, ma swój program, on różni się od programu liberałów. Jeżeli PO chce współpracować to powinna zacząć od uznania tego faktu — dodał polityk.  Zarzucił też liderom PO brak konkretów. Odnosząc się do użycia podczas konferencji Budki i Trzaskowskiego logotypu Lewicy, Konieczny poinformował, że nie wie nic na temat tego, by PO zwracała się z prośbą w tej sprawie.  My nie zgłaszaliśmy akcesu do żadnej koalicji, w związku z czym nie zgadzaliśmy się też na użycie naszego logo — podkreślił polityk, dodając, że niepodmiotowe traktowanie partnerów przez PO nie jest niczym nowym. Sobotnią konferencję skomentował też na Twitterze Adrian Zandberg.  Czytam, że PO podpierniczyła logo Lewicy i udaje, że weszliśmy do jakiegoś Sojuszu Platformy z Platformą. Wystąpił też jesiotr drugiej świeżości, który stwierdził, że jego zdaniem lewica nie istnieje. Myślę, że takie numery szkodzą opozycji — ocenił. Borys Budka zamiast zająć się swoją partią, chce pozbierać do gromady inne partie opozycyjne i zmusić do podporządkowania się - powiedział poseł PSL Marek Sawicki, odnosząc się do przemówienia lidera PO. Ocenił, że użycie w prezentacji PO logotypu PSL bez porozumienia z ich partią było „nieuczciwe”. Budka i prezydent Warszawy Rafał Trzaskowski zaproponowali w sobotę stworzenie „Koalicji 276”, czyli platformy współpracy opozycji: KO, Polski 2050 Szymona Hołowni, Lewicy i PSL. Zaprezentowali też szereg postulatów programowych. Liczba 276 w proponowanej nazwie koalicji odnosi się do liczby posłów potrzebnej do obalenia weta prezydenta. W wyświetlanej prezentacji pokazano logotypy tych ugrupowań. Problem Borysa Budki polega na tym, że on zamiast zająć się swoją partią, Koalicją Obywatelską i martwić o pozycję PO, on ciągle martwi się o to, jak pozbierać do gromady wszystkich innych i zmusić do podporządkowania się jemu. Niech on zacznie myśleć o budowaniu własnej pozycji na scenie politycznej, a nie podpierać się innymi — powiedział w rozmowie z PAP Sawicki. Według niego Budka i politycy PO nie spytali też o zgodę na umieszczanie w prezentacji ich logotypu.  Będziemy się zastanawiać, jak na to reagować. Ciągle pan Borys Budka i jego grupa są pod wrażeniem pana (Tomasza) Lisa i Donalda Tuska, a zapomnieli, że świat jest już o 10 lat dalej i czas w takich kategoriach o tym myśleć, co będzie 10 lat po Tusku – powiedział. Patrząc po takich zachowaniach, to wygląda na to, że Budka nie wierzy w siłę własną i siłę PO, zatem cały czas musi się wspierać inny i ugrupowaniami. Ale zanim się to zrobi, zanim użyje się czyjegoś logo, nazwy czyjejś, warto zapytać. Inaczej to jest postępowanie nieuczciwe. I przynajmniej na etapie ogłaszania inicjatywy programowej PO niech się zajmie tą inicjatywą. Być może nie ma tam nic nowego do przedstawienia, więc pan przewodniczący próbuje zaczepiać opozycję zupełnie bez sensu — dodał Sawicki. Ja się cieszę jednak z tego działania, bo ono pokazuje, że PO jest projektem schyłkowym, a to daje więcej pola do działania dla Koalicji Polskiej — dodał polityk ludowców. Propozycję PO skomentował też na Twitterze lider PSL Władysław Kosiniak-Kamysz.  Współpraca na opozycji jest możliwa, by ratować przedsiębiorców, naprawić sytuację w ochronie zdrowia i poprawić jakość edukacji młodych Polaków. Szukajmy rozwiązań wokół problemów naszych Rodaków, a nie wokół politycznych scenariuszy, bo to nie tylko one wygrywają wybory — napisał. PO proponuje kolejną koalicję; cieszę się, że przebudziliśmy opozycję z zimowego snu, ale niepokoi mnie planowanie małżeństwa bez pytania o zdanie wybranka — przekazał lider Polski 2050 Szymon Hołownia, odnosząc się do sobotniej konferencji liderów Platformy Obywatelskiej. W sobotę odbyła się wspólna konferencja szefa PO Borysa Budki oraz prezydenta Warszawy, wiceprzewodniczącego PO Rafała Trzaskowskiego pod hasłem „Czas na zmiany”. Lider PO mówił m.in., że Platforma Obywatelska proponuje opozycji rozmowę o przyszłości Polski oraz stworzenie „Koalicji 276”. Wskazywał, że 276 to liczba posłów potrzebna do obalenia prezydenckiego weta, by - jak mówił - móc realizować zmiany w Polsce. Do propozycji PO na Twitterze odniósł się Hołownia.  A zatem Koalicja proponuje kolejną koalicję. Z jednej strony naprawdę cieszę się, że przebudziliśmy opozycję z zimowego snu. Z drugiej niepokoi mnie planowanie małżeństwa bez pytania o zdanie wybranka. Trudno mówić o poważnym związku, gdy dowiadujesz się o nim z YouTube’a — napisał Hołownia. PAP zapytała posłankę Hannę Gill-Piątek, która jest związana z ruchem Hołowni, czy politycy PO rozmawiali już z jej ugrupowaniem na temat ewentualnej współpracy. Gill-Piątek odparła, że do tej pory żadnych rozmów nie było.  Ale cieszy mnie, że jesteśmy tak dużą inspiracją (dla PO) — powiedziała. Trochę byliśmy zaskoczeni, z nikim nie było rozmów, ale bardzo się cieszę, że nasze postulaty m.in. w kwestii Puszczy Białowieskiej, transparentnego państwa tak się spodobały. Mogłabym grać w bingo i skreślać nasze postulaty z tej prezentacji PO. Jeżeli jest taka otwartość na program Hołowni, to mam nadzieję, że pojawi się też realna chęć rozmów, bo jak na razie tych rozmów nie było — powiedziała Gill-Piątek. Pytana o wykorzystanie podczas konferencji PO logotypu Polski 2050, Gill-Piątek powiedziała, że nie było to konsultowane z ruchem Szymona Hołowni. mly/PAP
Borys Budka gotowy na wcześniejsze wybory. Szuka „pięciu uczciwych”, by utopić Zjednoczoną Prawicę. Zaprasza Gowina do współpracy^Marzena Nykiel^2021-02-06 13:28:04.138806+01:00^https://wpolityce.pl/polityka/538051-budka-szuka-pieciu-uczciwych-by-utopic-pis-wzywa-gowina^Lider Platformy Obywatelskiej zapowiadał na dziś wielkie, nowe otwarcie! Miało być spektakularnie i odkrywczo. W efekcie otrzymaliśmy drewniane show Borysa Budki na tle prezentacji w Power Poincie i aktorskiej dramy Rafała Trzaskowskiego. Zapewnili, że „wiedzą jak zmienić Polskę” i jak przywrócić praworządność. Nie zabrakło też głównego scenariusza totalniaków – marzenia o wcześniejszych wyborach i kolejnej deklaracji likwidacji TVP złożonej przez Trzaskowskiego. Prezydent Warszawy, który kompletnie nie radzi sobie z zarządzaniem stolicą, zapowiedział w swoim histerycznym popisie, że będzie wiedział jak zająć się państwem. Strach się bać.  CZYTAJ TAKŻE: To było do przewidzenia! Budka miał mówić o programie, a atakuje rząd: „Oblał egzamin w walce z pandemią”. PO chce „nowego TK” Wybory parlamentarne prawdopodobnie będą jesienią 2023 roku. Ale jest jeszcze jeden scenariusz i pracujemy również nad tym. Zwróćcie uwagę, że w tej chwili w polskim sejmie obecna większość, a 234 mandaty. Tak naprawdę potrzeba 5 uczciwych, które przejdą na jasną stronę mocy. I wtedy przedterminowe wybory są całkiem realne. Tak. Rozmawiamy z nimi. Nie będę tego ukrywał. Tak jak rozmawiałem z Jarosławem Gowinem przed wyborami kopertowymi , które się nie odbyły, i tak teraz obiecuję wam, że jesteśmy gotowi do każdej rozmowy, by zakończyć rządy nieudaczników. By zakończyć rządy tych, przez których nasze bezpieczeństwo jest narażone — stwierdził Borys Budka nieustannie wierząc w wariant wcześniejszych wyborów.  Jeśli prawdą jest, że Jarosław Gowin już w styczniu rozmawiał z Donaldem Tuskiem, można sądzić, że walka o przyspieszenie wyborów trwa na wielu poziomach. Platforma czując, że poparcie dla niej słabnie, szuka sojuszników po omacku.  CZYTAJ WIĘCEJ: UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera Gdy narcystyczne zapędy spotkają się z niezaspokojonym apetytem na najwyższe funkcje polityczne, robi się niebezpiecznie. Jarosław Gowin w wielu kryzysowych sytuacjach pokazał jak bardzo ciągnie go w stronę tzw. centrum i jak wiele jest w stanie poświęcić dla kariery. Kryzys wewnętrzny w Porozumieniu też dużo mówi.  CZYTAJ RÓWNIEŻ: Kulisy awantury w Porozumieniu. Część działaczy zarzuca Gowinowi skręt w stronę Hołowni, a zwolennicy wicepremiera uderzają w Bielana Odkąd rośnie poparcie dla Szymona Hołowni, pojawia się podobno – jak twierdzą informatorzy portalu Polityce.pl – pomysł na budowanie koalicji z PSL i Polską 2050. Znajomość Gowina z Hołownią trwa już trzecią dekadę, a gołym okiem widać, że ich poglądy społeczno-polityczne są zbieżne. Oko do Gowina puszcza także Borys Budka. Nieprzypadkowo padło dziś na konwencji wyłącznie jego nazwisko, spośród całej grupy polityków, z którymi PO prowadzi dialog.  Jesteśmy gotowi na wybory, bo mamy świetne wyniki z zeszłego roku. Pamiętacie? 10 mln głosów Rafała Trzaskowskiego. To było możliwe dlatego, że bardzo się zaangażowaliście. Ale to wszystko było możliwe dzięki bardzo profesjonalnej kampanii wyborczej i konkretnym narzędziom** — stwierdził Budka, przekonując jak bardzo profesjonalny był sztab wyborczy.
Kłamstwo PO. Polska NIE jest w europejskiej czołówce pod względem długu publicznego^Edyta Hołdyńska^2021-02-06 13:20:54.410935+01:00^https://wpolityce.pl/polityka/538041-polska-nie-jest-w-europejskiej-czolowce-pod-wzgledem-dlugu^Choć to prawda, że państwa zadłużają się w dobie pandemii na potęgę, jesteśmy poniżej unijnej średniej. Przed nami m.in. Grecja, Włochy, Portugalia, Francja. Polska znajduje się na… 12 miejscu, jeśli o deficyt budżetowy i na 16, jeśli mówimy o długu publicznym w całości. Ministerstwo Finansów szacuje, że deficyt sektora finansów publicznych w 2020 r. nie przekroczył 10 proc. PKB. Nawet jeśli nie wierzyć resortowi, to zgodnie z danymi Eurostatu polski dług publiczny, liczony według metodologii ESA2010, w III kwartale 2020 r. wyniósł 56,7 proc. PKB wobec 54,8 proc. PKB w II kw. 2020 r. i wobec 47,0 proc. PKB w III kw. 2019 r. Dług publiczny przekroczył 1,3 bln zł, rosnąc do poziomu 56,7 proc. PKB. To 252 mld zł w skali roku. Łącznie dług doszedł już do 1307 mld zł, czyli do 56,7 proc. produktu krajowego brutto. To astronomiczna kwota. W czasie pandemii większość państw sięgała jednak po takie, a nawet znacznie wyższe pożyczki. Dane Eurostatu pozwalają porównać, jak prezentujemy się na tle Europy. Problem w tym, że Borys Budka powiedział dziś podczas swojego wystąpienia, że jesteśmy pod tym względem niechlubnym liderem Europy. To nieprawda.  Dane Eurostatu pokazują, że aby ratować gospodarkę przed skutkami własnych obostrzeń na czas pandemii, polski rząd zwiększył dług publiczny o 9,7 pkt. proc. PKB. Jeśli spojrzeć na średnią unijną 10,6 pkt. proc. i średnią dla strefy euro 11,5 pkt. proc. można powiedzieć, że trzymaliśmy się nawet nieco poniżej unijnego trendu. Na 29 europejskich krajów, których dane zebrał Eurostat, Polska była na 16. miejscu, jeśli chodzi o najmniejszy względem PKB przyrost zadłużenia.  Ostrożniej od nas zadłużały się na przykład Niemcy, gdzie dług wzrósł o 9 pkt. proc. PKB do 70 proc. PKB. Dużo wolniej obciążał gospodarkę przyszłymi spłatami rząd Węgier i Czech. Największy wzrost odnotowały kraje południa Europy, czyli: Cypr, Włochy i Grecja. Na kolejnych miejscach były: Wielka Brytania, Hiszpania i Francja. Kryzys w całej Europie spowodował eskalację zadłużania na rzadko wcześniej spotykaną skalę. Na koniec trzeciego kwartału średni wskaźnik długu publicznego w stosunku do PKB wynosił w Unii Europejskiej 89,8 proc.  Dla porównania na koniec drugiego kwartału było to 87,7 proc., a w trzecim kwartale 2019 roku - 79,2 proc. Eurostat podkreślił, że na tak znaczny wzrost wpływ miała pandemia COVID-19, z powodu której w państwach UE wzrosło zadłużenie i spadł PKB. Spośród państw UE najwyższy wskaźnik długu do PKB odnotowano na koniec trzeciego kwartału 2020 roku w Grecji - 199,9 proc., we Włoszech - 154,2 proc. oraz w Portugalii - 130,8 proc. Z kolei najniższy w Estonii - 18,5 proc., w Bułgarii - 25,3 proc. oraz w Luksemburgu - 26,1 proc. Pod względem najniższego poziomu długu publicznego do PKB Polska była na 12. miejscu w Unii.
Politycy PiS punktują działania liderów PO: Pokazali oderwanie od rzeczywistości. Zajęli się sami sobą, a nie problemami Polaków^Zespół wPolityce.pl^2021-02-06 13:19:28.237999+01:00^https://wpolityce.pl/polityka/538050-politycy-pis-punktuja-po-sa-oderwani-od-rzeczywistosci^Zastępca rzecznika PiS Radosław Fogiel, odnosząc się do sobotniej konferencji liderów PO, ocenił, że Platforma po raz kolejny pokazała „kompletne oderwanie od rzeczywistości”. Nie poruszano tematów istotnych dla Polaków, nie mówiono o szczepieniach, o wyzwaniach gospodarczych - mówił Fogiel. CZYTAJ TAKŻE: — To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy — To było do przewidzenia! Budka miał mówić o programie, a atakuje rząd: „Oblał egzamin w walce z pandemią”. PO chce „nowego TK” — Celna odpowiedź PiS na sztuczki PO! Ruszyła strona programpo.pl. Fogiel: „Odsłania prawdziwe intencje za pomocą cytatów” — Ministerstwo Finansów reaguje na słowa Budki: Polska miała jedno z najłagodniejszych spowolnień. Znacznie poniżej średniej UE Liderzy PO: Borys Budka i prezydent Warszawy Rafał Trzaskowski zaproponowali w sobotę stworzenie „Koalicji 276” (tyle głosów potrzeba w Sejmie do odrzucenia prezydenckiego weta), czyli platformy współpracy formacji opozycyjnych: Koalicji Obywatelskiej, lewicy, PSL i ruchu Polska 2050 Szymona Hołowni. W ostrych słowach krytykowali rządy PiS; zaprezentowali też szereg własnych propozycji programowych.
Politycy Zjednoczonej Prawicy komentują konwencję Platformy: "Partia obłudy"; "Tworzą koalicję bez wiedzy koalicjantów"^Notujemy ...^2021-02-06 13:09:33.833982+01:00^https://wpolityce.pl/polityka/538047-politycy-zp-komentuja-konwencje-po-partia-obludy^PO to partia obłudy, przyznają, że nie mają nawet pięciu uczciwych osób; to mistrzostwo świata, by stworzyć koalicję bez wiedzy koalicjantów - to niektóre opinie polityków Zjednoczonej Prawicy po sobotniej konferencji PO z udziałem Borysa Budki i Rafała Trzaskowskiego. CZYTAJ RÓWNIEŻ: Platforma przedstawia program „Koalicja 276”. Internauci żartują: „Ranczo wiecznie żywe”; „Kaczyński z przerażenia otworzył szampana” W sobotę odbyła się wspólna konferencja szefa PO Borysa Budki oraz prezydenta Warszawy, wiceprzewodniczącego PO Rafała Trzaskowskiego pod hasłem „Czas na zmiany”. Lider PO mówił m.in., że Platforma Obywatelska proponuje opozycji rozmowę o przyszłości Polski oraz stworzenie „Koalicji 276”. Wskazywał, że 276 to liczba posłów potrzebna do obalenia prezydenckiego weta, by - jak mówił - móc realizować zmiany w Polsce. Budka mówił też m.in., że „wybory parlamentarne prawdopodobnie będą jesienią 2023 roku”, „ale jest jeszcze jeden scenariusz” i - jak dodał - „pracujemy również nad nim”.  W tej chwili w Polsce, w polskim Sejmie obecna większość ma 234 mandaty. Tak naprawdę potrzeba pięciu uczciwych, pięcioro osób, które przejdą na jasną stronę mocy i wtedy przedterminowe wybory są całkiem realne — powiedział Budka.  Tak, rozmawiamy z nimi, nie będę tego ukrywał — dodał polityk PO. Do wypowiedzi Budki odniósł się na Twitterze m.in. szef Komitetu Wykonawczego PiS Krzysztof Sobolewski.  Tym samym szef #PO przyznaje, że nie ma w @Platforma_org nawet 5 uczciwych osób.  Polityk PiS przytoczył również fragment wypowiedź Budki z 2020 roku, w której polityk PO miał mówić: „próba wyrywania posłów opozycji, próba korupcji politycznej, takie metody są niedopuszczalne”.  Partia obłudy — skomentował Sobolewski. To mistrzostwo świata, żeby stworzyć koalicję bez wiedzy koalicjantów — napisał z kolei na Twitterze minister w KPRM Michał Wójcik.
Platforma przedstawia program "Koalicja 276". Internauci żartują: "Ranczo wiecznie żywe"; "Kaczyński z przerażenia otworzył szampana"^Zaćwierkane na Twitterze^2021-02-06 12:40:19.504479+01:00^https://wpolityce.pl/polityka/538044-po-przedstawia-program-internauci-zartuja-komentarze^Gwarantuję, że platforma współpracy, „Koalicja 276”, którą proponujemy, to pole porozumienia i budowy nowoczesnej, bezpiecznej, przewidywalnej Polski, w której każdy i każda z was traktowany jest podmiotowo, z szacunkiem - zadeklarował w sobotę lider PO Borys Budka. CZYTAJ RÓWNIEŻ: To było do przewidzenia! Budka miał mówić o programie, a atakuje rząd: „Oblał egzamin w walce z pandemią”. PO chce „nowego TK” Budka i prezydent Warszawy Rafał Trzaskowski zaproponowali w sobotę stworzenie „Koalicji 276”, czyli platformy współpracy opozycji: KO, Polski 2050 Szymona Hołowni, Lewicy i PSL. Zaprezentowali też szereg postulatów programowych. CZYTAJ RÓWNIEŻ: To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy Konwencja Platformy wywołał żywą reakcję użytkowników Twittera. Zwrócili uwagę m.in. na używanie przez PO hasła z serialu „Ranczo”, a także na problemy Rafała Trzaskowskiego z wywozem śmieci w Warszawie.  Użycie logo innych partii oburzyło m.in. Adriana Zandberga. Oni to zrobili - Wiemy jak zmienić Polskę. Ranczo wiecznie żywe
Fogiel: Nie wtrącamy się w wewnętrzne sprawy naszych koalicjantów. Jestem spokojny o jedność obozu Zjednoczonej Prawicy^Notujemy ...^2021-02-06 12:26:02.203779+01:00^https://wpolityce.pl/polityka/538043-fogiel-nie-wtracamy-sie-w-wewnetrzne-sprawy-koalicjantow^Sytuacja w Porozumieniu i spór o przewodnictwo w partii między Adama Bielanem i Jarosławem Gowinem, to wewnętrzna sprawa ugrupowania, która nie wpłynie na koalicję Zjednoczonej Prawicy - ocenił w sobotę wicerzecznik PiS Radosław Fogiel. CZYTAJ RÓWNIEŻ: — Prezes Jarosław Kaczyński rozmawiał z Jarosławem Gowinem. „Spotkanie potwierdziło ważność umowy koalicyjnej” — Wicerzecznik Porozumienia: Adam Bielan oraz Kamil Bortniczuk zostali wykluczeni. Wielokrotnie łamali statut partii — TYLKO U NAS. Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji” — UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera Fogiel w radiowej Trójce zapewnił, że PiS nie wtrąca się w wewnętrzne sprawy koalicjantów.  My nie wtrącamy się w wewnętrzne sprawy naszych koalicjantów. A co do jedności obozu Zjednoczonej Prawicy, to o to jestem spokojny, ponieważ tworzą ją ludzie, których łączy ten sam program, te same idee i wartości  — powiedział. Myślę, że ta koalicja będzie trwać, bo po prostu jest dobra dla Polski  — oświadczył polityk PiS. Dopytywany, czy nie zaszkodziłoby rządowi, gdyby Porozumienie się rozpadło, odparł, że nie sądzi, aby doszło do takiego scenariusza. Pytany kto będzie uznawany za reprezentanta Porozumienia w Zjednoczonej Prawicy zaznaczył, że o tym decydują władze Porozumienia, zgodnie ze swoim statutem.  Tak samo, jak my nie wtrącamy się w to, kogo nasi koalicjanci desygnują na rozmaite stanowiska państwowe, tak samo oni decydują o swoich reprezentantach w innych gremiach — powiedział Fogiel.  Dlatego decyzją władz Porozumienia będzie to, kto uczestniczy w Radzie Koalicyjnej  — podkreślił. Dopytywany z kim konkretnie będzie rozmawiał prezes Jarosław Kaczyński - z Gowinem, czy z Bielanem, Fogiel powiedział, że dotychczas rozmawiał on i z jednym, i z drugim, ponieważ Rady Koalicyjne odbywały się w różnych konfiguracjach.  Za każdym razem jest to przedstawiciel Porozumienia wyłaniany przez tę partię  — zaznaczył. Z kolei prezydencki minister Krzysztof Szczerski powiedział, że najważniejsze w całej sytuacji wokół Porozumienia jest to, że konflikt nie dotyczy udziału w koalicji Zjednoczonej Prawicy. Najważniejsza jest stabilność rządu  — podkreślił, zaznaczając, że żadna ze stron sporu w Porozumieniu nie stawia sobie za cel wyjście z rządzącej koalicji.  Cała reszta jest wewnętrzną sprawą partii  — dodał. W piątek po południu PAP uzyskała informację od wicerzecznika Porozumienia Jana Strzeżka, że krajowy sąd koleżeński, do którego trafiły wnioski, zdecydował o wykluczeniu z partii Bielana i Kamila Bortniczuka. Bielan uważa, że zarząd partii, rozszerzony w październiku 2020 r. na wniosek Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Bielan stwierdził w rozmowie z PAP, że Porozumienie dysponuje opinią prawną dotyczącą kwestii niezgodnego ze statutem uzupełniania zarządu. Ponadto podkreślił, że trzyletnia kadencja Gowina, wybranego na prezesa Porozumienia w 2015 r. upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. Według Bielana, w czwartek wieczorem zebrał się sąd koleżeński, który uchylił wszystkie uchwały ws. zawieszenia i wydalenia z partii oraz postanowił o wygaśnięciu kadencji Gowina oraz o tym, że to on jako szef Konwencji Krajowej pełni obecnie funkcję prezesa. Część działaczy Porozumienia respektująca m.in. decyzje ws. rozszerzenia zarządu partii uznaje, że sądem koleżeńskim kieruje wciąż Sergiusz Kmiecik, a część, że został on odwołany z tej funkcji i teraz sądowi koleżeńskiemu przewodniczy Robert Wrzesiński. xyz/PAP
Celna odpowiedź PiS na sztuczki PO! Ruszyła strona programpo.pl. Fogiel: "Odsłania prawdziwe intencje za pomocą cytatów"^Zespół wPolityce.pl^2021-02-06 12:03:50.757017+01:00^https://wpolityce.pl/polityka/538037-pis-odpowiada-na-sztuczki-po-ruszyla-strona-programpopl^Przed sobotnią konferencją liderów PO, którzy mają przedstawić plan działań Platformy, PiS uruchomiło stronę internetową - „Prawdziwy program Platformy Obywatelskiej”. Wicerzecznik PiS Radosław Fogiel powiedział PAP, że „strona odsłania prawdziwe intencje polityków Platformy za pomocą cytatów”. CZYTAJ TAKŻE:  — To było do przewidzenia! Budka miał mówić o programie, a atakuje rząd: „Oblał egzamin w walce z pandemią”. PO chce „nowego TK” — To jest „pluralizm” według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy Pod hasłem „Czas na zmiany” przewodniczący PO Borys Budka i prezydent Warszawy Rafał Trzaskowski prezentują w sobotę plan działań PO na najbliższą przyszłości oraz wizję Polski po ewentualnym przejęciu władzy. Odpowiedź na to wydarzenie przygotowało Prawo i Sprawiedliwość. Ruszyła strona internetowa programpo.pl. Nie ukrywamy, że to odpowiedź na słowa (posłanki KO) Izabeli Leszczyny, że program PO „od dawna jest mniej więcej znany”  — powiedział PAP Fogiel. Według niego, strona „pokazuje coś, co jest już znane, odsłania prawdziwe intencje za pomocą cytatów”.  Możemy się dzisiaj spodziewać festiwalu hipokryzji, obietnic, rytualnego straszenia PiS-em. Oczywiście Platforma nie ma (programu), nie jest w stanie go przedstawić, ale z wypowiedzi polityków PO ten program wyłania się bardzo jasno  — dodał Fogiel. Na stronie internetowej PiS przypomina wypowiedzi liderów PO m.in. o konieczności podwyższania wieku emerytalnego, przyjmowania uchodźców, czy likwidacji programu 500 plus.
To jest "pluralizm" według PO. Trzaskowski: Zlikwidujemy TVP Info. Już dosyć tej fabryki kłamstwa i manipulacji. Zbieramy podpisy^Zespół wPolityce.pl^2021-02-06 11:53:55.628685+01:00^https://wpolityce.pl/polityka/538036-to-jest-pluralizm-po-trzaskowski-zlikwidujemy-tvp-info^„Mamy już tego dosyć, dlatego już w poniedziałek zaczynamy zbierać podpisy pod obywatelskim projektem ustawy o likwidacji TVP Info i abonamentu” - oświadczył prezydent Warszawy Rafał Trzaskowski, podczas konferencji „Czas na zmiany” w Józefowie pod Warszawą, podczas której z Borysem Budką zaprezentowali plan działania PO na najbliższą przyszłość oraz wizję Polski po rządach PiS. CZYTAJ TAKŻE: — To było do przewidzenia! Budka miał mówić o programie, a atakuje rząd: Oblał egzamin w walce z pandemią COVID-19 — Nykiel: Trzaskowski ujawnił swoją strategię wolności słowa i mediów: Zlikwidować programy informacyjne i publicystyczne w TVP. Pluralizm aż tak boli? Przypomnijmy, że podczas Areny Prezydenckiej w Lesznie, Trzaskowski zadeklarował, że przeprowadzi audyt w Telewizji Polskiej i zlikwiduje TVP Info, bo „nie da się odbudować wiarygodności telewizji informacyjnej w TVP”. Teraz prezydent Warszawy ponowił swoją obietnicę, deklarując, że TVP Info zostanie zlikwidowane, tak samo, jak abonament. Dziś stoimy przed bardzo prostym wyborem między prawdą a kłamstwem, nie prawicą a lewicą. My oczywiście wybieramy prawdę. Dlatego pamiętacie na pewno, jak w kampanii mówiliśmy jasno o tym, żeby zlikwidować TVP Info, abonament RTV. Już dosyć tej fabryki kłamstwa i manipulacji. To ma wpływ na nas wszystkich. Szczucie Polaków na Polaków, przez cały czas manipulacja. Tego już nie może być. Mamy już tego dosyć, dlatego już w poniedziałek zaczynamy zbierać podpisy pod obywatelskim projektem ustawy o likwidacji TVP Info i abonamentu, dlatego że wybieramy prawdę, równe warunki gry w wyborach — oświadczył Trzaskowski.
To było do przewidzenia! Budka miał mówić o programie, a atakuje rząd: "Oblał egzamin w walce z pandemią". PO chce "nowego TK"^Zespół wPolityce.pl^2021-02-06 11:38:39.148526+01:00^https://wpolityce.pl/polityka/538034-to-bylo-do-przewidzenia-budka-atakuje-rzad^Lider PO Borys Budka ocenił w sobotę, że rząd „oblał egzamin” w walce z pandemią COVID-19. W trudnych czasach Polacy nie mogli liczyć na wsparcie państwa - mówił Budka podczas konferencji w Józefowie pod Warszawą. CZYTAJ RÓWNIEŻ: Koalicjanci Platformy chcą liberalizacji dostępu do aborcji. Co na to Budka i Trzaskowski? Będą krytykować rząd PiS Budka, prezentując rozmaite dane dotyczące gospodarki czy demografii, podkreślał m.in., że zeszły rok był najgorszy pod względem śmiertelności w Polsce od czasu II wojny światowej.  Blisko pół miliona istnień, blisko pół miliona ludzi zmarło w Polsce. Dlaczego? Dlatego, ze rząd nie potrafił zabezpieczyć ich życia i zdrowia — ocenił lider PO. Wskazał, że w ubiegłym roku powstała też luka między liczbą zgonów i liczbą urodzeń.  Największa luka - 115 tysięcy to tak, jakby z mapy Polski nagle zniknął Kalisz, Tarnów czy Koszalin. Wyobraźcie sobie, że to piękne miasto, takie jak Koszalin, nagle przestaje istnieć. To wszystko stało się dlatego, że rządzący nie mieli pomysłu, nie mieli planu, a państwo nie działało — mówił Budka.  W trudnych czasach Polacy nie mogli liczyć na wsparcie państwa — zaznaczył polityk. Rządzącym wytknął też „chaos w edukacji” oraz to, że zostawili przedsiębiorców samych sobie.  Zwróćcie uwagę na to, ostatnie miejsce Polski, to jest wasza ocena. To nie jest ocena polityków czy ekspertów. Tak mówią Polacy. Ostatnie miejsce, jeżeli chodzi o walkę rządu z epidemią — wskazał Budka. Jedno z najgorszych miejsc w Europie Polska zajmuje też - jak przekonywał - pod względem deficytu finansów publicznych.  Tak, rząd oblał egzamin — oświadczył szef Platformy. Proponujemy opozycji rozmowę o przyszłości Polski, chcemy stworzyć „Koalicję 276” - powiedział na sobotniej konferencji szef PO Borys Budka. Wskazywał, że 276 to liczba posłów potrzebna do obalenia prezydenckiego weta, by - jak mówił - móc realizować zmiany w Polsce. Przedstawiając wyniki trzech sondaży wyborczych, Budka przekonywał, że opozycja jest w stanie wygrać wybory ze Zjednoczoną Prawicą.  Już teraz, gdyby odbyły się wybory, to opozycja miałaby większość. Ale to nie wystarczy. Żeby zmieniać Polskę, żeby spełniać wasze oczekiwania i marzenia, potrzebne jest coś więcej, bo nawet najlepsze pomysły nie będą mogły być zrealizowane, jeżeli w Pałacu Prezydenckim będzie zasiadał główny hamulcowy tych zmian — przekonywał. Lider PO wskazywał, że liczba posłów potrzebna do obalenia weta prezydenta to 276.  Czy wyobrażacie sobie zmiany w Polsce, jeżeli ktoś może zawetować np. podstawowe prawa kobiet? Czy wyobrażacie sobie zmiany w Polsce i niezależność wymiaru sprawiedliwości, Polskę obywatelską, dbającą o środowisko, jeżeli ktoś te zmiany będzie mógł wetować? To będzie niemożliwe — podkreślił. Dzisiaj - rozmawiając o „Koalicji 276” - proponujemy opozycji rozmowę o przyszłości Polski. Nie przesądzamy, w jakich konfiguracjach pójdziemy do wyborów. Ale jesteśmy to wam winni, żeby zbudować takie porozumienie, żeby zbudować taką koalicję, taki program, żebyście byli pewni, że wszystko, o czym dzisiaj mówimy, będzie mogło być zrealizowane — oświadczył Budka. Wskazywał, że „Koalicja 276 to fundamenty, to filary, to coś, co jest wspólnego dla całej opozycji”.  Bo przecież razem chcemy zmienić telewizję publiczną, chcemy odpolitycznić prokuraturę, przywrócić rolę Krajowej Rady Sądownictwa, Sąd Najwyższy wyrwać z łap polityków i wreszcie naprawić Trybunał Konstytucyjny. By już nigdy więcej na skutek takich decyzji ludzie nie byli zmuszeni do wychodzenia na ulicę — powiedział szef PO. Powołamy na nowo Trybunał Konstytucyjny i Krajową Radę Sądownictwa, wprowadzimy Centralny Rejestr Jawności, potrzebny jest też niezależny prokurator generalny i specjalny prokurator śledczy, by rozliczyć „każdą aferę” - mówił w sobotę lider PO Borys Budka. Zadeklarował też, że PO jest gotowa na wybory. Pytacie, czy jesteśmy gotowi na wybory? Tak, jesteśmy gotowi, bo mamy świetne doświadczenie z zeszłego roku. Pamiętacie? 10 mln głosów Rafała Trzaskowskiego (w wyborach prezydenckich - PAP). (…) Nie tylko wiemy, jak zmienić Polskę, bo takich osób jest sporo, które o tym mówią, ale my wam zaraz to pokażemy — mówił Budka podczas wystapienia na konferencji w Józefowie pod Warszawą. Lider PO zadeklarował, że wspólnie z prezydentem Warszawy, wiceszefem PO Rafałem Trzaskowskim zaprezentuje „najważniejsze filary, które są wspólne dla całej opozycji”.  Do nich będziemy zachęcać naszych partnerów — dodał. Ale żeby budować silną, stabilną i bezpieczną Polskę, potrzebne jest przywrócenie prawa i praworządności. Powołamy na nowo Trybunał Konstytucyjny i Krajową Radę Sądownictwa. To jest nasze zobowiązanie — oświadczył Budka.  To właśnie decyzją Trybunału Konstytucyjnego zostaliście zmuszeni do wyjścia na ulice (ws. wyroku dot. aborcji - PAP). Tak, to wasze bezpieczeństwo zostało narażone na szwank. (…) W przyszłości chcemy zagwarantować prawo wyboru, by godność, szacunek dla drugiego człowieka nigdy nie był przez państwo deptany — powiedział szef PO. Jeżeli mówimy o odbudowie niezależnego wymiaru sprawiedliwości, to potrzebujemy również nowej Krajowej Rady Sądownictwa wybieranej nie przez posłów, nie przez polityków, ale absolutnie i całkowicie niezależnej — zaznaczył. Podkreślił, że trzeba również wprowadzić „pełną transparentność i jawność życia publicznego”.  Wprowadzimy Centralny Rejestr Jawności, będziecie wiedzieli, na co idą pieniądze publiczne, kto bogaci się na majątku publicznym, kto zawiera umowy ze spółkami Skarbu Państwa — powiedział. Jak mówił, należy również zapewnić to, by „władza nie była bezkarna”.  To nie tylko wyższe kary dla urzędników i rządzących za ich decyzje, ale przede wszystkim niezależny prokurator generalny. Nie może być tak, żeby kolega rozliczał kolegę. Nie może być tak, by prezes partii rządzącej był bezkarny tylko dlatego, że podlega mu prokurator generalny, minister sprawiedliwości — powiedział Budka. Ocenił również, że oprócz tego potrzebna jest instytucja specjalnego prokuratora śledczego.  Każda afera- respiratory, maseczki, wybory, które się nie odbyły, koperty, testy, to wszystko będzie rozliczone przez specjalnego prokuratora śledczego — oświadczył. mly/PAP
„Wyborcza” wreszcie otwarcie przyznaje: Plan Balcerowicza był dla polskich firm równie tragiczny jak wojna i komunizm^Marek Pyza^2021-02-06 11:22:35.511164+01:00^https://wpolityce.pl/polityka/538030-gw-dla-firm-plan-balcerowicza-byl-jak-wojna-i-komunizm^Tego profesor na pewno się nie spodziewał. Trzy dekady piania na temat jego geniuszu, wychwalania jako zbawiciela polskiej gospodarki, wzoru nie tylko dla państw dawnego Układu Warszawskiego, ale i całego świata. Miał już na zawsze pozostać guru ekonomii, który rzekomo ocalił Polskę po 45 latach komuny. Wreszcie jednak przyznali: jego plan był tak samo druzgocący jak piekło wojny i niemiecka okupacja, albo ponad cztery dekady dewastujących kraj rządów sowieckich namiestników. Reformy Balcerowicza oznaczały dla milionów ludzi biedę i bezrobocie. Doprowadziły tysiące firm do upadku. Państwo wyprzedawało majątek narodowy, a ci, którzy przed tym przestrzegali, wyzywani byli od oszołomów. Szkoda, że trzeba było czekać ponad 31 lat, by to w końcu przyznali. Szkoda, że tylko małym druczkiem, gdzieś w lokalnej mutacji, której niewystarczająco przypilnował któryś z nadredaktorów. Ale trzeba docenić i ten fakt. Bo w „Gazecie Wyborczej” to rzecz rzadka niczym kwiat paproci.  Powstała lista 34 najstarszych firm w Warszawie. Przetrwały wojnę, komunę i reformy Balcerowicza. Dobije je Covid-19? — czytamy na stołecznych stronach „GW”.       Te firmy są niezmiernie ważne dla tożsamości miasta i najbliższego otoczenia  — mówi jeden ze współtwórców listy dr Tomasz Olejniczak. Warto zapoznać się ze spisem przygotowanym przez niego wraz z kolegami z Akademii Leona Koźmińskiego. Pokazuje on, że w stolicy wciąż można znaleźć ślady dawnej wielkości, piękna, charakteru. Ślady bezcenne. W erze globalizacji, korporacji, sieciówek, azjatyckiej produkcji tanich dóbr wszelkich, drobni rzemieślnicy są gatunkiem zagrożonym wyginięciem. Dodatkowo dziś dobija je pandemia, tu „Gazeta” ma rację.  Dlatego warto o nich pamiętać, korzystać z ich usług. By pomóc przetrwać i tym konkretnym biznesom, ale i czemuś więcej – historii.  Warszawa jest wśród wszystkich metropolii najboleśniej doświadczoną ofiarą dwóch wielkich totalitaryzmów XX wieku. Bezpowrotnie utraciła swój charakter, dawny blask. A największym (i w przenośni, i dosłownie) tego symbolem jest sterczący w sercu mojego miasta sowiecki olbrzym, który zastąpił cały kwartał przedwojennych ulic.  Dzięki kolejnym wieżowcom widać go co prawda coraz mniej, ale wciąż dla wielu jest on symbolem stolicy Polski. Gdyby Warszawa miała gospodarza zainteresowanego sprawami miasta (zamiast przeideologizowanego leniuszka z wyższych sfer marzącego o swej karierze w wielkim pałacu), może nie trafiłyby w próżnię takie apele jak dr. Olejniczaka, który zachęca, by z rzemieślników uczynić wehikuł do promocji stolicy. Jesteśmy już od 140 lat wbrew wszystkiemu i na przekór. Balzac twierdził, że prawdziwa historia jest jedyną rzeczą na świecie, której nie można zdobyć za pieniądze — przypomina Pracownia Sztuki Dekoracyjnej Braci Łopieńskich.  Może Balzac nieco przesadził, może nie jedyną. Pieniędzmi rzeczywiście nie da się jej zdobyć. Ale mogą one pomóc tę prawdziwą historię ocalić.
Markiewicz w "Salonie Dziennikarskim": "Partia gen. Różańskiego, bo tak traktuję partię Hołowni, jest w ciągu, który rozpoczął Stan Tymiński"^Zespół wPolityce.pl^2021-02-06 11:17:43.636310+01:00^https://wpolityce.pl/polityka/538029-markiewicz-w-salonie-dziennikarskim-o-holowni-i-tyminskim^Goście „Salonu Dziennikarskiego” rozmawiali o sytuacji na scenie politycznej - zapowiadanym przez Platformę Obywatelską nowym otwarciu i pozycji ugrupowania Szymona Hołowni. CZYTAJ TAKŻE: Rząd luzuje obostrzenia. Nykiel w „Salonie Dziennikarskim”: „Żyjemy w stanie ryzyka i musimy brać za to odpowiedzialność” Prowadzący rozmowę red. Michał Karnowski zwracał uwagę, że sytuacja opozycji jest trudna, ponieważ Prawo i Sprawiedliwość, mimo trwającej pandemii, utrzymuje wysokie poparcie społeczne. Dodatkowo Platforma musi rywalizować z Szymonem Hołownią. Do tego wszystkiego dochodzi niepokój o wysokie notowania Szymona Hołowni, do którego przechodzą politycy PO i słyszymy, że to jeszcze nie jest koniec. Borys Budka jest wewnętrznie krytykowany i od dawana zgrzyta tam wewnętrznie. Trzeba też opowiedzieć się światopoglądowo i podjąć decyzję, jakie jest stanowisko w sprawie aborcji. Tej jednomyślności nie ma. Problemów wewnątrz PO jest wiele. Zapowiedź, że czeka nas coś nowego, rzeczywiście ciekawa, bardzo czekam na moment ogłoszenia, ale absolutnie nie spodziewam się niczego nowego po Borysie Budce, po Grzegorzu Schetynie i innych politykach PO. Oni próbują robić coś nowego już przez wiele lat. Na razie zatrzymali się na antypisie — odpowiedziała Marzena Nykiel, redaktor naczelna portalu wPolityce.pl Myślę, że Platforma czuje już od lat, że słabnie, że ten moment trwałego spłaszczenia poparcia nadchodzi, a Szymon Hołownia na razie ma tę świeżość. Cały czas zresztą powtarzam, że nie ma znaczenia czy to będzie Hołownia czy jakikolwiek inny popularny człowiek mający potencjał zebrać trochę więcej głosów. To jest wciąż to samo zaplecze. (…) To jest kwestia zmiany barw, które pozwolą na powrót do dawnych układów, do dawnej równowagi sił — dodawała. Michał Karnowski dopytywał, czy elektorat nie dostrzega tego zabiegu. Niestety duża część ma chyba krótką pamięć i nie przechowuje w pamięci pewnych faktów, ani nie chce ich analizować — mówiła Marzena Nykiel. Dodała również, że mimo poparcia Strajku Kobiet ze strony Hołowni wciąż jest on popierany przez część ludzi Kościoła. Niebezpieczne jest to, ze nadal tzw. kościół otwarty go popiera. Jeśli o. Adam Szostak, mający tak wielkie poparcie wśród młodzieży i ogromne przełożenie na opinie tych młodych ludzi, zasłuchanych w jego kazania, nie będę wgłębiać się w temat, choć korci mnie, ale jeżeli on daje poparcie Szymonowi Hołowni, z którego później mętnie próbuje się wycofać, to jest jednak ogromny potencjał, ogromna nośność tego przekazu. A Szymon Hołownia po prostu gra, wystawiony do zrealizowania pewnej misji, a przy tym jest ambitny i zrobi wszystko, żeby to osiągnąć — zaznaczyła. Piotr Semka z tygodnika „Do Rzeczy” wskazywał, że dziwacznym jest postrzeganie przez część działaczy PO Rafała Trzaskowskiego jako wybawiciela opozycji. To jest wszystko strasznie dziwaczne, ale polityka bywa dziwaczna. Ludzie, którzy mówią, że niewykorzystaną szansą i nadzieją partii jest Rafał Trzaskowski, nie potrafią chyba powiedzieć, dlaczego ta nadzieja nie zrobiła przez ostatnie trzy miesiące nic, żeby chociaż trochę zaistniał ten ruch Wspólna Polska — argumentował. Dziennikarz przewidywał, że w kwestii aborcji Platforma będzie szła w stronę liberalizacji prawa. Myślę, że Kidawa-Błońska będzie szła w kierunku rozwiązań niemieckich – aborcja na życzenie, ale obudowana trochę taką świętoszkowatą procedurą, że kobieta która podejmuje taką decyzję musi przejść konsultacje z klinikami doradztwa, że we wszystkich takich sprawach trzeba zrobić maksimum, żeby odwieść kobietę od tej decyzji, ale jeżeli będzie zdeterminowana, to tę aborcję na życzenie otrzyma — mówił Semka. Piotr Semka przestrzegał Prawo i Sprawiedliwość przed lekceważeniem Szymona Hołowni. Hołownia może być fenomenem bazującym na jeszcze jednej rzeczy. Jeżeli jest prawdą, a wiele wskazuje na to, że w Polsce występuje proces laicyzacji, to Hołownia może być takim alibi dla osób, które oddalają się od Kościoła – oddalam się od Kościoła, ale głosuję na katolika — przekonywał. PiS ciągle traktuje sukces Hołowni pt. „ale jaja, ale jaja, patrzcie jak PO się sypie”. Niedługo PiS stanie wobec bardzo poważnego problemu, jakim będzie Hołownia. A w jednym sondażu prześcignął już premiera Morawieckiego i prezydenta Dudę pod względem zaufania. Ta bardzo konsekwentna polityka Hołowni niedługo na PiS-ie się zemści — dodał Semka. Z kolei mec. Marek Markiewicz przypomniał, że podobnych inicjatyw do ruchu Szymona Hołowni było już wiele. Dla mnie partia gen. Różańskiego, bo tak traktuję partię Hołowni, jest w ciągu, który rozpoczął Stan Tymiński, pan Lepper i kilka takich wynalazków, jak pan Palikot – oryginalnych, ale bez żadnego pomysłu, obrotowych, ale które giną, chociaż czasem w drugiej turze — podkreślał. W kontekście sytuacji w Platformie Obywatelskiej mecenas zaznaczył, że jako mieszkaniec Warszawy byłby bardzo zainteresowany ogólnopolską karierą Rafała Trzaskowskiego. Jako mieszkaniec Warszawy jestem bardzo zainteresowany, żeby pan Trzaskowski opuścił fotel prezydenta, bo niebezpieczeństwo odczuwamy codziennie rano idąc do łazienki — mówił Markiewicz w kontekście kolejnych awarii w stolicy. xyz/TVP Info
Rząd luzuje obostrzenia. Nykiel w "Salonie Dziennikarskim": "Żyjemy w stanie ryzyka i musimy brać za to odpowiedzialność"^Zespół wPolityce.pl^2021-02-06 10:38:27.838010+01:00^https://wpolityce.pl/polityka/538027-rzad-luzuje-obostrzenia-nykiel-zyjemy-w-stanie-ryzyka^Goście „Salonu Dziennikarskiego” rozmawiali o wczorajszej decyzji rządu dotyczącej warunkowego luzowania restrykcji. „Dobrze, że wyważono te wszystkie racje i dokonano takiego otwarcia” - mówiła Marzena Nykiel, redaktor naczelna portalu wPolityce.pl. CZYTAJ RÓWNIEŻ: — Rząd luzuje obostrzenia! Od 12 lutego otwarte m.in. hotele, kina, teatry i stoki. Premier Morawiecki: „Musimy postępować bardzo ostrożnie” — Od 12 lutego dostępne będą hotele, kina, baseny, stoki, boiska zewnętrzne. Po dwóch tygodniach dalsze decyzje rządu ws. obostrzeń Mec. Marek Markiewicz podkreślał, że decyzja rządu jest odpowiedzialna. Jednocześnie dodawał, że niewiele osób dostrzega grozę pandemii koronawirusa, choć przecież jest to „straszna choroba”. Przez tygodnie tłumaczono nam, że: „kto się zarazi na stoku”, a nikt nie mówił, że trzeba dojechać, przenocować (…). Jeżeli teraz otwierane są hotele i stoki, to rozumiem jakąś logikę i poczucie odpowiedzialności z zastrzeżeniem, które rozumnie przedstawił minister zdrowia, że to są kroki, które można cofnąć — mówił Markiewicz. Spotykam bardzo niewiele osób, które dostrzegają grozę tej epidemii. Kiedy mówię, że kilka osób z mojego otoczenia zmarło, to dziwią się i wcale się nie odsuwają. A przecież jest to straszna choroba i te kroki, które są podejmowane, są podejmowane ze względu na ochronę życia, już nie zdrowia, wielu ludzi — podkreślał. W Niemczech wprowadzono lockdown i nikt nie protestował, nie wymyślał teorii, czy to się dzieje drogą rozporządzenia, ustawy czy czegokolwiek innego — dodał mecenas.
Koalicjanci Platformy chcą liberalizacji dostępu do aborcji. Co na to Budka i Trzaskowski? Będą krytykować rząd PiS^Zespół wPolityce.pl^2021-02-06 10:19:04.885104+01:00^https://wpolityce.pl/polityka/538023-koalicjanci-platformy-chca-liberalizacji-dostepu-do-aborcji^Ugrupowania, które wraz z PO tworzą Koalicję Obywatelską zdecydowanie opowiadają się za liberalizacją ustawy antyaborcyjnej. Zarówno Nowoczesna, jak i Inicjatywa Polska oraz Zieloni są za dopuszczeniem swobodnej aborcji do 12 tygodnia ciąży. Jednolitego stanowiska nie ma jedynie Platforma. CZYTAJ RÓWNIEŻ: Znów będą mówić o PiS? Budka i Trzaskowski zapowiadają wspólne wystąpienie. „Pokażemy propozycje, jak zbudować Polskę przyszłości” Piątkowa narada opozycyjnych klubów parlamentarnych, zwołana z inicjatywy Lewicy, poświęcona możliwym rozwiązaniom po opublikowaniu wyroku Trybunału Konstytucyjnego ws. aborcji zakończyła się m.in. ustaleniem, aby zaapelować do marszałek Sejmu Elżbiety Witek, by opozycyjnym projektom ustaw, dotyczącym aborcji nadawała numery druków sejmowych i zgadzała się na ich procedowanie. Chodzi m.in. o przygotowany przez Nowoczesną projekt ustawy dopuszczający aborcję do 12 tygodnia ciąży. Projekt ten popierają wszystkie ugrupowania tworzące Koalicję Obywatelską poza PO. Nie tylko Nowoczesna, ale Inicjatywa Polska oraz Zieloni. Tym niemniej w PO trwają w tej sprawie spory: z jednej strony jest zespół wicemarszałek Sejmu Małgorzaty Kidawy-Błońskiej, który jest za Piątkowa narada opozycyjnych klubów parlamentarnych, zwołana z inicjatywy Lewicy, poświęcona możliwym rozwiązaniom po opublikowaniu wyroku Trybunału Konstytucyjnego ws. aborcji zakończyła się m.in. ustaleniem, aby zaapelować do marszałek Sejmu Elżbiety Witek, by opozycyjnym projektom ustaw, dotyczącym aborcji nadawała numery druków sejmowych i zgadzała się na ich procedowanie. Chodzi m.in. o przygotowany przez Nowoczesną projekt ustawy dopuszczający aborcję do 12 tygodnia ciąży. Projekt ten popierają wszystkie ugrupowania tworzące Koalicję Obywatelską poza PO. Nie tylko Nowoczesna, ale Inicjatywa Polska oraz Zieloni. Tym niemniej w PO trwają w tej sprawie spory: z jednej strony jest zespół wicemarszałek Sejmu Małgorzaty Kidawy-Błońskiej, który jest za liberalizacją ustawy, z drugiej jest stanowisko partyjnych konserwatystów, którego przejawem jest czwartkowy list posła Ireneusza Rasia do zarządu PO. W liście Raś wezwał do działań na rzecz przywrócenia dotychczasowego kompromisu aborcyjnego. Przestrzegł jednocześnie przed zajmowaniem w tej sprawie stanowiska bliższego Lewicy. Zmuszanie kobiety do rodzenia dziecka, gdy istnieje duże prawdopodobieństwo ciężkiego i nieodwracalnego upośledzenia płodu albo nieuleczalnej choroby, jest nieludzkie i stanowi rażące naruszenie praw człowieka. W tym zakresie protestujące kobiety powinny uzyskać nasze wsparcie. Czymś innym jest jednak zgoda na tzw. aborcję na życzenie, czego domagają się środowiska radykalnej lewicy — napisał poseł. W Koalicji Obywatelskiej słychać głosy, że przez „hamletyzowanie” Platformy traci całe ugrupowanie.  Już Lewica przejęła inicjatywę w kwestii aborcji, choć podczas piątkowego spotkania nie miała właściwie nic do zaproponowania — narzeka jeden z posłów KO. W ugrupowaniach tworzących KO jest silne oczekiwanie, że Platforma jednak zajmie takie stanowisko, by możliwe było poparcie projektu Nowoczesnej przez całą Koalicję. Moim zdaniem Platforma powinna poświęcić Rasia, jeżeli chce przetrwać. To nie jest czas, kiedy temat aborcji można przeczekać — mówi PAP poseł Koalicji Obywatelskiej, pragnący zachować anonimowość. Kidawa-Błońska powiedziała PAP, że Raś miał prawo wyrazić swoje zdanie.  Osobiście wolę, gdy takie opinie najpierw formułowane są w ramach dyskusji wewnątrzpartyjnej, ale jesteśmy wolnym ugrupowaniem i każdy może mówić to co uważa — oceniła wicemarszałek. Zapewniam, że jesteśmy w stanie przygotować jednolite stanowisko, tylko potrzeba na to czasu i dyskusji. Nie można tylko tego robić pod presją i przy włączonych kamerach — dodała. Podczas piątkowego spotkania zaznaczyłam wyraźnie, że aborcja NIE jest OK. Że aborcja jest zawsze trudnym i bolesnym wyborem. Że potrzebna jest edukacja seksualna i dostęp do antykoncepcji. Przekazałam również, że wewnątrz klubu KO i wewnątrz Platformy trwają dyskusje o naszych projektach. O tym, że będziemy rozmawiać o wszystkich projektach, które pojawią się w przestrzeni publicznej — powiedziała PAP posłanka Monika Wielichowska z PO, która była na spotkaniu zorganizowanym przez Lewicę. Dodała, że choć w obecnej kadencji przeprowadzenie podobnych zmian jest bardzo trudne, „trzeba budować mosty, szukać porozumienia i parlamentarnej większości, by przestać mówić o zmianach, tylko tych zmian dokonywać”. Inne ugrupowania w KO mają w sprawie aborcji mniejsze dylematy. Jako Nowoczesna mamy projekt, który składaliśmy w poprzedniej kadencji, dotyczący liberalizacji prawa aborcyjnego. Zdajemy sobie sprawę, że być może będzie trudno wypracować jeden projekt partii opozycyjnych, ale łączy nas to, że chcemy w obecnej sytuacji pomóc Polkom — powiedziała Katarzyna Lubnauer z Nowoczesnej, która była obecna na piątkowym spotkaniu.  Pytanie, jaki projekt poprze PO należy kierować do tej partii — dodała. Katarzyna Piekarska z Inicjatywy Polska także przyznała, że jej ugrupowanie popiera projekt, który zezwala na aborcję do 12 tygodnia ciąży, ale także gwarantuje refundację środków antykoncepcyjnych, refundację in vitro, opiekę okołoporodową, a także edukację seksualną. Analogiczny projekt zgłaszała niegdyś inicjatywa „Ratujmy kobiety”, której twarzą była obecna liderka Inicjatywy Polska Barbara Nowacka. Popieramy projekt, który złożyła Nowoczesna, bo zawsze popieraliśmy projekty komitetu Ratujmy Kobiety — oświadczyła w rozmowie PAP Urszula Zielińska z Zielonych. Zielińska jest zarazem zdania, że nie tylko w Koalicji Obywatelskiej, ale nawet w PO głosy, które są sceptyczne wobec liberalizacji aborcji są bardzo odosobnione.  Mam wrażenie, że więcej się mówi o różnicach i o tym, że nie da się stworzyć jednego projektu, niż tak jest w rzeczywistości — oceniła.  Niemal wszyscy, z którymi rozmawiałam zgadzają się, że liberalizacja do 12 tygodnia jest konieczna, a do tzw. kompromisu nie ma powrotu — dodała Zielińska. Istnieje też pogląd, w sprawie którego zgadzają się przedstawiciele wszystkich ugrupowań opozycyjnych i który może pogodzić wszystkie zwaśnione środowiska. Sformułował go m.in. były lider PO Grzegorz Schetyna - że w obecnej kadencji Sejmu nie ma szans na uchwalenie jakiejkolwiek ustawy liberalizującej prawo aborcyjne. 27 stycznia w Dzienniku Ustaw został opublikowany wyrok TK z 22 października ub. roku ws. przepisów antyaborcyjnych, tym samym utracił moc przepis tzw. ustawy antyaborcyjnej z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu. Obowiązująca od 1993 r. Ustawa o planowaniu rodziny, ochronie płodu ludzkiego i warunkach dopuszczalności przerywania ciąży, nazywana „kompromisem aborcyjnym”, zezwalała na dokonanie aborcji w trzech przypadkach. Jednym z nich był przepis, którego dotyczył wyrok TK. Ustawa pozwala nadal na aborcję w dwóch przypadkach: gdy ciąża stanowi zagrożenie dla życia lub zdrowia kobiety lub gdy powstała w wyniku czynu zabronionego (gwałt, kazirodztwo). „Czas na zmiany” - pod takim hasłem szef PO Borys Budka i prezydent Warszawy Rafał Trzaskowski wystąpią w sobotę na konferencji, podczas której zaprezentują plan działania PO na najbliższą przyszłości oraz wizję Polski po rządach PiS. Wystąpienia obu liderów mają mieć nowoczesną formę. Wydarzenie jest od kilku dni promowane w mediach społecznościowych. W czwartek na Twitterze Platformy pojawił się tajemniczy post o treści „Czas na zmiany!” Niektórzy politycy opozycji i część mediów zaczęła spekulować, że to zapowiedź zmiany stanowiska partii w kwestii aborcji.  Jeżeli – jak ćwierkają wróble – tą zmianą będzie zgłoszenie postulatu aborcji na życzenie, to skończy się to sporym exodusem centrowych parlamentarzystów z Platformy Obywatelskiej — napisał na Twitterze senator PSL-Koalicji Polskiej Jan Filip Libicki. Okazało się, że hasło „Czas na zmiany” to motto przewodnie sobotniej konferencji PO poświęconej najbliższym planom politycznym.  Chcemy pokazać kawałek kuchni, jeśli chodzi o to, co przygotowywaliśmy w ciągu ostatnich miesięcy i tą wiedzą się podzielić. Zamierzamy też pokazać, jaki jest plan polityczny, co można zrobić jeżeli chodzi o działalność opozycji w Polsce i przedstawić pewną wizję państwa po rządach PiS — podkreślił w rozmowie z PAP szef klubu Koalicji Obywatelskiej Cezary Tomczyk. Jak dodał, sobotnie wystąpienia Budki i Trzaskowskiego mają być krótkie, ale treściwe. Ich forma ma być nietypowa, nowoczesna i nawiązywać do zeszłorocznej, wirtualnej konwencji Partii Demokratycznej, podczas której oprócz kandydata na prezydenta Joe Bidena i kandydatki na jego zastępczynię Kamali Harris, wystąpili też m.in. była pierwsza dama USA Michelle Obama oraz senator Bernie Sanders, niedawny konkurent Bidena do nominacji pozwalającej ubiegać się o Biały Dom z ramienia Demokratów. Od innych polityków PO można usłyszeć, że formuła sobotniego eventu została zaczerpnięta z popularnych na całym świecie konferencji typu TEDx, gdzie prelegenci mają maksymalnie 18 minut, na to by podzielić się ze słuchaczami swoją ideą czy przemyśleniami. Z informacji PAP wynika, że w przemówieniach Budki i Trzaskowskiego ma pojawić się kilka elementów, m.in. krytyka rządów PiS i zapowiedzi programowe. Nie jest pewne, czy liderzy Platformy nawiążą do toczącej się od trzech miesięcy dyskusji na temat prawa do aborcji.  Myślę, że nasze stanowisko w tej sprawie przedstawimy dość szybko, ale nie spodziewałbym się go w sobotę — powiedział PAP bliski współpracownik prezydenta stolicy. W piątek wieczorem nowe propozycje programowe, które zostaną w sobotę przedstawione przez Budkę i Trzaskowskiego, zostały bez sprzeciwu zaakceptowane przez zarząd PO. Konferencja PO rozpocznie się o godz. 11 w Józefowie pod Warszawą i będzie miała charakter zamknięty. Na miejscu pojawią się tylko Budka i Trzaskowski, a ich wystąpienia będą transmitowane w mediach społecznościowych. Według Tomczyka sobotnia konferencja ma być wstępem do serii kolejnych eventów programowych. Kolejny już w poniedziałek. Platforma ma zaprezentować raport na temat stanu finansów państwa i przedstawić własne recepty na walkę ze skutkami pandemii COVID-19. mly/PAP
Premier potępia ataki demonstrantów na dziennikarzy: Sprawcy muszą liczyć się z poważnymi konsekwencjami. Bezpieczeństwo to priorytet^Zespół wPolityce.pl^2021-02-06 09:54:08.840892+01:00^https://wpolityce.pl/polityka/538021-premier-potepia-ataki-protestujacych-na-dziennikarzy^Przypadki agresji wymierzonej w dziennikarzy, w tym ataki polegające na naruszeniu nietykalności cielesnej bądź niszczeniu mienia, zasługują na zdecydowane potępienie, a ich sprawcy muszą liczyć się z poważnymi konsekwencjami - napisał premier Mateusz Morawiecki w liście skierowanym do szefa RMN Krzysztofa Czabańskiego. CZYTAJ TAKŻE: — Czabański: Wystąpię do premiera z prośbą o to, żeby odpowiednie służby państwowe zapewniły bezpieczeństwo dziennikarzom — NASZ WYWIAD. Krzysztof Czabański dla „Sieci” o zawirowaniach w Trójce, przyszłości radia oraz mediach na wolnym rynku — Siedziba Radia Poznań zaatakowana przez protestujących ze Strajku Kobiet. Budynek obrzucono petardami, zniszczono ogrodzenie List premiera, do którego dotarła PAP, jest odpowiedzią na wtorkowe pismo szef Rady Mediów Narodowych Krzysztofa Czabańskiego, w którym zwrócił się on do szefa rządu o podjęcie pilnych działań, na rzecz zapewnienia bezpieczeństwa, dziennikarzom relacjonującym przebieg demonstracji oraz nienaruszalności siedzib ich redakcji i sprzętu używanego podczas pracy. Przewodniczący RMN zwrócił uwagę, że w ostatnich miesiącach dochodzi do agresywnych działań wobec dziennikarzy ze strony uczestników demonstracji organizowanych przez Strajk Kobiet. W ubiegły weekend zaatakowano fizycznie dziennikarza Polskiego Radia Poznań, który relacjonował przebieg takiej demonstracji, jak również zdewastowano budynek tego radia. Organizatorzy demonstracji publicznie nawołują do dokonywania aktów przemocy wobec dziennikarzy i do niszczenia mienia ich redakcji. Są to zjawiska bardzo groźne, mogą skutkować nieobliczalnymi konsekwencjami. Zagrażają wręcz zdrowiu i życiu dziennikarzy i innych pracowników stacji radiowych, telewizyjnych, agencji i redakcji prasowych, tak mediów publicznych, jak i prywatnych — napisał Czabański. Premier w liście podkreślił, że kwestia bezpieczeństwa dziennikarzy „ma zasadnicze znaczenie”.  Informacje dotyczące agresywnych działań podejmowanych przez uczestników demonstracji przyjmuję z tym większym niepokojem, że dziennikarze pełnią szczególną funkcję w systemie demokratycznym. Ich bezpieczeństwo fizyczne stanowi podstawowy warunek do wykonywania zawodu dziennikarza i jako takie stanowi fundament wolności słowa i życia publicznego w Polsce — premier Morawiecki. Jak podkreślił, „Ministerstwo Spraw Wewnętrznych i Administracji wraz z podległymi sobie organami, na czele z Policją, podejmują zdecydowane działania na rzecz zapewnienia bezpieczeństwa dziennikarzy w trakcie demonstracji”. Mając na uwadze charakter i formę protestów należy podkreślić profesjonalizm i poświęcenie z jakim Policja realizuje zadania obejmujące ochronę życia i zdrowia ludzi, a także mienia — napisał szef rządu. Chciałbym zapewnić, że zagwarantowanie bezpieczeństwa dziennikarzy traktowane jest priorytetowo. Przypadki agresji wymierzonej w dziennikarzy, wszelkie ataki w tym polegające na naruszeniu nietykalności cielesnej bądź niszczeniu mienia, zasługują na zdecydowane potępienie, a ich sprawcy muszą liczyć się z poważnymi konsekwencjami — napisał premier.  wkt/PAP
Szef KRS: Potrzebna jest zmiana w sądownictwie. Podziały wśród sędziów to kwestia bardziej medialna. Spieramy się, ale na argumenty^Zespół wPolityce.pl^2021-02-06 09:32:22.915104+01:00^https://wpolityce.pl/polityka/538019-co-z-reforma-sadow-szef-krs-zmiana-jest-potrzebna^Nie ma szansy na zażegnanie konfliktu wśród sędziów, jeśli nie zaczniemy ze sobą rozmawiać w sposób poważny, na argumenty. Wszystko zależy od sędziów, a nie od mediów, czy polityków - powiedział w wywiadzie dla PAP przewodniczący Krajowej Rady Sądownictwa sędzia Paweł Styrna. CZYTAJ TAKŻE: — Sędzia Paweł Styrna wybrany nowym przewodniczącym Krajowej Rady Sądownictwa. Zastąpi sędziego Leszka Mazura — TYLKO U NAS. Dyskusja o nowych zadaniach KRS. Nawacki: „Władza sądownicza nie może kreować prawa”. Piebiak: „Świat nie kończy się na TSUE” — Łukasz Piebiak kandyduje do KRS: „Byłem współautorem i koordynatorem pierwszej od 30 lat fundamentalnej reformy sądownictwa” W rozmowie z Polską Agencja Prasowa nowy przewodniczący Rady mówi m.in. o konfliktach i podziałach wśród sędziów, kierunkach reformy sądownictwa i kandydaturze sędziego Łukasza Piebiaka do KRS. Rada wybrała przed tygodniem sędziego Styrnę na nowego przewodniczącego Rady po rezygnacji z tej funkcji Leszka Mazura. W połowie stycznia KRS odwołała w głosowaniu przewodniczącego Mazura, jednak z opinii przygotowanej przez prawników z Sądu Najwyższego wynikało, że czynności zmierzające do odwołania przewodniczącego były niezgodne z prawem. Jak donosiły media, powodem odwołania Mazura miało być m.in. ujawnienie dziennikarzom informacji o organizacji posiedzeń komisji Rady i związanych z tym wydatkami. PAP: W ostatnim czasie byliśmy świadkami zmiany przewodniczącego KRS, zamieszania w składzie prezydium z którego odwołano sędziego Macieja Miterę i publicznej dyskusji o kuluarowych sporach między członkami Rady. Czy mówimy już o kryzysie? Sędzia Paweł Styrna: Na zewnątrz wygląda to tak, jakby rzeczywiście był kryzys. Szczególnie forma dyskusji, która toczyła się już w Radzie i jej komisjach mogłaby wskazywać na pewien kryzys. Nie ma też co ukrywać, że odwołanie przewodniczącego Leszka Mazura wstrząsnęło Radą. Forma i publiczność tego odwołania jest sprawą bez precedensu. Sądzę jednak, że po wyborze nowego przewodniczącego opanowujemy te emocje. A jak zostanie rozwiązana kwestia obsady prezydium KRS w świetle kwestionowanej prawnie decyzji Rady o odwołaniu sędziego Mitery? W moim przekonaniu sędzia Mitera jest członkiem prezydium i zresztą w ostatnich obradach tego gremium brał on udział. Natomiast jest problem prawny, który KRS będzie musiał rozstrzygnąć, bo nie można udawać, że nie podjęto uchwały o odwołaniu sędziego Mitery z funkcji członka prezydium. Dokonujemy analiz prawnych w tym zakresie. Rada in gremio będzie się musiała w tej sprawie jeszcze raz wypowiedzieć. Trudno teraz powiedzieć, w jakim kierunku pójdą decyzje. Co doprowadziło do tego wstrząsu w KRS? Powodem tego była kwestia funkcjonowania komisji Rady, a przede wszystkim kwestia finansowania prac tych komisji. Poprzedni przewodniczący bardzo pilnował kwestii finansowych i ja zamierzam te działania kontynuować. Część kolegów nie do końca była chyba świadoma, że taka działalność wiąże się z kolosalnymi wydatkami. Koledzy z Rady zapewnili mnie, że nie było żadnego intencjonalnego działania, żeby te pieniądze wypływały. Czy będą jakieś zmiany w zasadach dotyczących prac komisji KRS i ich finansowaniu? Prowadzimy rozmowy i analizy dotyczące tego, w jaki sposób uregulować finansowanie pracy w komisjach i zespołach. Chcemy przeorganizować pracę komisji tak, żeby nie było wątpliwości, że pieniądze nie wypływają z KRS bez kontroli. Ustaliliśmy na prezydium, że przeprowadzimy dogłębną analizę pracy Rady i wydatków z tym związanych. Przygotuję też raport ze sposobu organizowania prac komisji, zespołów i prac bieżących członków Rady. Raport może być gotowy już na początku marca i będzie dostępny publicznie. Jeżeli okaże się, że doszło do nieprawidłowości i naruszenia przepisów to, taki stan musi się zmienić. Ale na takie wnioski jest jeszcze za wcześnie. Czy członkowie KRS powinni startować w konkursach przed Radą na wolne stanowiska sędziowskie w sądach wyższych instancji? Nie ma formalnych przeszkód, aby członkowie Rady uczestniczyli w takich konkursach. Nie chcę oceniać kolegów, którzy w takich konkursach startują. Oni są oceniani dość krytycznie przez środowisko sędziowskie i media. Natomiast w konkursie są poddani kontroli w procedurze przed KRS, na którą nie mają wpływu. Ci koledzy, którzy się zgłosili nie są jednomyślnie oceniani. Odwołania w sprawach takich uchwał bada Sąd Najwyższy, zaś ostateczną decyzję podejmuje prezydent, który może odmówić wręczenia takiej nominacji. W środowisku sędziowskim nie od dziś mówi się, że w KRS są duże podziały i konflikty? Jest to kwestia bardziej medialna. Rzeczywiście prowadzimy dyskusję, czasami bardzo mocno się spieramy, ale na argumenty. Spory są jedynie merytoryczne. Nie ma w Radzie konfliktów personalnych. Spotykamy się, rozmawiamy ze sobą na różne tematy, nie tylko zawodowe. Nie ma też takiej sytuacji, żebyśmy nie podawali sobie ręki i nie wymieniali uprzejmości. Bez wątpliwości głęboki konflikt i podziały dzielą jednak środowisko sędziowskie w Polsce. Czy widzi Pan szansę na wyjście z tej sytuacji? Nie ma na to szansy, jeżeli nie zaczniemy ze sobą w rozmawiać w środowisku sędziowskim w sposób poważny, na argumenty. Jeżeli jednak będzie wola takiego dialogu odwołującego się do wartości, pozycji sędziego, odbudowania etosu sędziego, to jest możliwość wyjścia na prostą. Bez tego będzie bardzo trudno ten konflikt zażegnać. Wszystko zależy od sędziów, a nie od czynnika zewnętrznego, mediów czy polityków. Do KRS wybiera się sędzia Łukasz Piebiak, były wiceminister, który podał się do dymisji po doniesieniach o tzw. aferze hejterskiej w Ministerstwie Sprawiedliwości? Co Pan o tym sądzi? Oceny tej kandydatury dokona Sejm, a mi jako przewodniczącemu KRS jest niezręczne wypowiadać się o konkretnych kandydaturach. Ja, bez względu na to kogo wybierze parlament, będę pracował z każdą osobą. Czy podpisze się Pan pod kandydaturą sędziego Piebiaka? Nikt nie zwracał się do mnie o taki podpis. Sędzia Piebiak publicznie w serwisie społecznościowym zwrócił się o poparcie do sędziów i obywateli? Umieścił też odnośnik do list poparcia? Nie będę podpisywał w takiej formule takiej listy. Nie dlatego, że mam do tego sędziego jakieś uwagi, ale przewodniczący KRS nie powinien tego czynić. Jak ewentualne członkostwo sędziego Piebiaka wpłynie na wizerunek KRS? Trudno teraz to określić, czas pokaże. Na pewno członkostwo sędziego Piebiaka w KRS będzie bardzo szeroko komentowane. Sędzia Piebiak zwracając się o poparcie napisał m.in. o swoim przekonaniu, że „niezbędna dla Polski” reforma sądownictwa zostanie dokończona. Czy z Pana punktu widzenia zmiany w wymiarze sprawiedliwości zapoczątkowane w 2015 r. powinny być kontynuowane? Struktury państwa wymagają ciągłej poprawy i dotyczy to także sądownictwa. Zmiany powinny dotyczyć oczywiście procedur i jeśli chodzi na przykład o procedury cywilne doszło już do dużych zmian. Nie jest tak, że są one idealne, ale idą w dobrym kierunku. Zaś jeśli chodzi o organizację sądów, tu jest pole do działania. Struktura sądownictwa powinna się zmienić, jest ona nieczytelna dla samych prawników. Z informacji medialnych wiem, że trwają prace nad tzw. spłaszczeniem struktury, ale poza doniesieniami medialnymi nic na ten temat nie wiem. Ale na pewno jest w tym zakresie potrzebna jakaś zmiana, aby ludziom było łatwiej korzystać z sądów. A jak Pan ocenia pomysł tzw. uspołecznienia wymiaru sprawiedliwości, czyli większego udziału ławników w orzekaniu, wprowadzenia „sędziów pokoju” do rozstrzygania drobnych spraw? Dopuszczenie takiej „świeżej krwi” do sądownictwa na pewno mu nie zaszkodzi. Niedawno wprowadzono ławników do składów Sądu Najwyższego. To nie był zły pomysł. Z kolei w odniesieniu do „sędziów pokoju” pojawia się problem konstytucyjny – sędzia jest zgodnie z konstytucją nieusuwalny, zaś sędzia pokoju, przynajmniej z założenia, jest wybieralny na konkretną kadencję. Wiem, że trwają analizy prawne, jak wpisać tę instytucję w wizję sądownictwa wynikającą z konstytucji. „Sędzia pokoju” musi być instytucją efektywną, czyli musi być to osoba, która rzeczywiście ma możliwość wydawania orzeczeń później respektowanych. Pojawia się koncepcja, żeby był to rodzaj arbitra, na którego zgadzają się dwie strony, a z doświadczenia wiem, iż mogłoby być to trudne. Inną kwestią dyskutowaną od lat jest zakresu zagadnienia nadzoru administracyjnego ministra sprawiedliwości nad sądownictwem, delegowań sędziów do resortu i wpływu MS na mianowanie prezesów. Kwestia ta od lat wzbudza emocje w środowisku sędziowskim. Tylko, czy sędziowie byliby zadowoleni, gdyby ich sprawy personalne, w tym kwestie kierowania wniosków o wszczęcie postępowań dyscyplinarnych, prowadzili w MS zwykli urzędnicy, a nie sędziowie? Organizacja, w której nadzór administracyjny nad sądownictwem sprawuje resort sprawiedliwości jest europejskim standardem. Trudno znaleźć państwo gdzie sądownictwo funkcjonowałoby samodzielnie i nie miało żadnych związków z władzą wykonawczą. Jestem zresztą przeciwny wizji sądownictwa jako oblężonej twierdzy, gdzie wszyscy czyhają na sędziów, żeby naruszać ich niezawisłość. W swej praktyce sędziowskiej nie odczułem i nie widziałem, żeby jakikolwiek minister miał dążyć do wpływania na funkcjonowanie sądów. wkt/PAP
Żenada tygodnia. Marksizm w USA, "Mein Kampf" okiem "Krytyki Politycznej", orgie Grupy Stonewall, Lempart nie jest kobietą^Andrzej Potocki^2021-02-06 08:53:41.564497+01:00^https://wpolityce.pl/polityka/537773-zenada-tygodnia-marksizm-w-usamein-kampf-lempart-orgie^Zdaniem Rodneya Pelletiera, publicysty „Church Militant”, USA pakują się pełnym pędem w marksizm i robią to „z błogosławieństwem rządu”. Jak zauważa, lewicowcy „trzymają w morderczym uścisku prezydenturę, Izbę Reprezentantów i Senat. Ale to nie wszystko. Obsadzili Federalne Biuro Śledcze (FBI), Departament Sprawiedliwości, a nawet Departament Bezpieczeństwa Krajowego”. Grozi to nowym amerykańskim totalitaryzmem. Pelletier krytykuje zarówno sądy okręgowe, jak i Sąd Najwyższy USA, że miesiącami ignorowały „tomy dowodów świadczących o fałszerstwach wyborczych ani nawet nie potraktowały sprawy poważnie mimo pozbawienia praw obywatelskich ponad 70 mln wyborców”. Na dodatek „federalne organy ochrony porządku publicznego są zajęte ściganiem wyimaginowanych nazistów” przy bierności establishmentu… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Koincydencja więcej niż znacząca. Zarzuty, które powinien usłyszeć szef unijnej dyplomacji i Unii, Tusk kieruje w stronę Warszawy^Jacek Karnowski^2021-02-06 08:25:22.315476+01:00^https://wpolityce.pl/polityka/538016-koincydencja-a-moze-dywersyjne-przekierowanie-oskarzenia^Brytyjski dziennik „The Daily Telegraph” stwierdza dziś, że szef unijnej dyplomacji Josep Borell został oskarżony o płaszczenie się przed Moskwą w czasie swojej rosyjskiej podróży. Gazeta używa nawet sformułowania „kow-towing”, odwołujące się do dawnego chińskiego zwyczaju okazywania szacunku zwierzchnikowi poprzez uklęknięcie przed nim i trzykrotne oddanie pokłonu.  Borrel nie zareagował odpowiednio stanowczo na aresztowanie Nawalnego, a jego wizytę Moskwa „uczciła” wydaleniem dyplomatów z Niemiec, Polski i Szwecji. W tym czasie Borell zachwycał się rosyjską szczepionką Sputnik:  Chcę pogratulować Rosji tego sukcesu. To dobra wiadomość dla całej ludzkości, ponieważ oznacza ona, że mamy więcej narzędzi do walki z pandemią - mówił.  Moskiewskie pokłony Borrela zbiegły się z prezentacją stanowiska nowego prezydenta USA Joe Bidena, który zapowiedział, że Ameryka nie odpuści sprawy Nawalnego, i nie będzie cofała się przed agresywnymi działaniami Kremla. To wygląda tak, jakby Rosjanie zabawili się Borellem -  — powiedział dziennikowi „The Daily Telegraph” amerykański urzędnik wysokiej rangi.  Bob Seely, wiceprzewodniczący ponadpartyjnego komitetu ds. Rosji z ramienia brytyjskich torysów, mówi z kolei:  To jest wyjątkowo mało przyjemne: wysokiej rangi lider Unii Europejskiej jedzie do Moskwy w tym samym tygodniu gdy ma tam miejsce najbardziej spektakularny proces pokazowy od 15 lat.  Unia nie poradziła sobie ze szczepieniami, ale czy to usprawiedliwia wyrzucanie całego systemu wartości przez okno w takim tempie? To dość szokujące -  — dodał.  [CZYTAJ: Kompromitacja Borrella w Moskwie. Kreml bezlitośnie wykorzystał swoją przewagę negocjacyjną](https://wpolityce.pl/swiat/537982-kompromitacja-borrella-w-moskwie](https://wpolityce.pl/swiat/537982-kompromitacja-borrella-w-moskwie) A teraz, mając przed oczyma obraz tej kompromitacji, spójrzmy na Donalda Tuska, szefa Europejskiej Partii Ludowej. Co robi w tym czasie? Otóż oskarża on… polski rząd o działanie na rzecz Rosji:  W każdym wymiarze: wewnętrznym, europejskim, globalnym, czy bezpośrednio w sprawach wschodnich, agenda pisowska jest agendą rosyjską. Aż nieprawdopodobne, ale tak jest.  W sprawie kompromitacji szef EPL Borella milczy.  Tusk rzuca fałszywe oskarżenia przeciwko polskiemu rządowi, a jednocześnie nie reaguje na realną kompromitację unijnej dyplomacji. Nie widzi? Nie chce się mieszać? Obawia się konsekwencji? A może po prostu „agenda Tuska jest agendą rosyjską” - „w każdym wymiarze: wewnętrznym, europejskim, globalnym, czy bezpośrednio w sprawach wschodnich”? I stąd to dywersyjne przekierowanie oskarżenia, które powinno paść pod adresem Borella i Unii, w stronę Warszawy? CZYTAJ: Słowa Tuska o PiS i Rosji to akcja w kremlowskim stylu. „Jest jak ludzie Putina, którzy mówią, że właściwie to Nawalny otruł się sam”
Stanisław Janecki w tygodniku "Sieci": Platforma Obywatelska nie wie, co z sobą począć, i traci, głównie na rzecz Polski 2050^"Sieci" - Największy konserwatywny tygodnik w Polsce^2021-02-05 23:09:18.873493+01:00^https://wpolityce.pl/polityka/538011-janecki-w-sieci-platforma-nie-wie-co-z-soba-poczac^„Z sondaży wynika, że Platforma Obywatelska nie wie, co z sobą począć, i traci, głównie na rzecz Polski 2050, a pozostałe partie czekają na lepsze czasy i nastroje” – pisze Stanisław Janecki na łamach tygodnika „Sieci”.  Janecki analizuje sytuację na polskiej scenie politycznej. Przekonuje, że jedynym ugrupowaniem, które chce jak najszybciej sprawdzić się w wyborach, jest nowa partia Szymona Hołowni.  Pośpiech dotyczy wyłącznie zwolenników Polski 2050 Szymona Hołowni, gdyż partie niemające za sobą wyborczego testu zawsze się spieszą. Przede wszystkim dlatego, żeby już na początku udowodnić, że są atrakcyjne, ekspansywne, mają moc przyciągania i coś je różni od ugrupowań posiadających znacznie dłuższe doświadczenie – czytamy. Pisząc o sytuacji obozu rządzącego, dziennikarz zwraca uwagę m.in. na sytuację związaną z pandemią koronawirusa i pomocą, którą rząd przygotował dla przedsiębiorców.  Zjednoczona Prawica rządzi, więc w największym stopniu jest oceniana z punktu widzenia sprawności władzy. I w sondażach ta ocena jest diametralnie różna od obrazu kształtowanego przez opozycję oraz stojące za nią media. Różni się na korzyść, mimo nieustannych oskarżeń o niewydolność służby zdrowia, odpowiedzialność za wysoką liczbę zgonów z powodu COVID-19 czy o chaos w kwestii szczepień. Za rządzącymi stoją bowiem dobre wyniki gospodarki – jak na tak trudny czas, a przede wszystkim poziom produkcji przemysłowej i eksportu. Te wyniki są dużo lepsze niż średnia w UE, a wręcz należymy do czołówki. I mimo wielu oskarżeń o niedostateczną pomoc dla tracących podczas pandemii, efektywność i pozytywne skutki tej pomocy (ponad 170 mld zł) też plasują nas w unijnej czołówce – pisze Janecki. Zdaniem Janeckiego, Platforma nie będzie już w stanie samodzielnie przejąć władzy.  Obchodząca właśnie 20. urodziny Platforma Obywatelska nie tylko nie jest w stanie samodzielnie przejąć władzy, lecz nie wychodzą jej też próby tworzenia wielkiej koalicji przeciw PiS. Platforma (Koalicja Obywatelska to i tak właściwie PO) ma pieniądze i struktury, więc w przewidywalnej perspektywie jest nadal za silna, by upaść. Mimo najsłabszego od początku istnienia przywództwa, co zaświadczają sami członkowie partii, próbuje coś z tym zrobić: powstają różne struktury poziome mające zrekompensować marazm programowy i słabość Borysa Budki jako lidera. PO jeszcze nie kończy, ale też nie będzie już głównym rozdającym karty po stronie opozycji. Choćby dlatego, że drażni partnerów pochodzących jeszcze z czasów Unii Wolności poczuciem wyższości oraz niereformowalnością jej wyjątkowo zarozumiałych, choć coraz mniej wpływowych, elit – czytamy. Dziennikarz komentuje też sytuację ruchu Szymona Hołowni.  Poparcie dla ugrupowania Szymona Hołowni jest zależne od tego, jak jest ono postrzegane w stosunku do tych, którzy są mu najbliżsi ideowo. Jeśli wygrywa wizerunek centrowy, Polska 2050 wzmacnia się kosztem Koalicji Obywatelskiej i Koalicji Polskiej. Jeśli przewagę ma wizerunek lewicowy, Polska 2050 wysysa krew z Lewicy, a także z PSL. Poparcie niezależne od stosunku do centrum czy lewicy może oscylować wokół 5 proc. i taki jest chyba twardy elektorat ruchu Hołowni – pisze Stanisław Janecki.              Cały tekst Stanisława Janeckiego w tygodniku „Sieci” dostępnym w sprzedaży od 1 lutego, także w formie e-wydania na https://www.wsieciprawdy.pl/aktualne-wydanie-sieci.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
Sąd nie zgodził się na areszt dla b. wiceprezesa spółdzielni mieszkaniowej "Morena". Płażyński: Ta decyzja jest skandaliczna^Zespół wPolityce.pl^2021-02-05 23:06:21.905762+01:00^https://wpolityce.pl/polityka/538013-sad-nie-zgodzil-sie-na-areszt-plazynski-to-skandal^Decyzja sądu o nieuwzględnieniu wniosku prokuratury o tymczasowy areszt dla Henryka T., b. wiceprezesa gdańskiej spółdzielni mieszkaniowej „Morena”, jest skandaliczna - ocenił w piątek poseł Prawa i Sprawiedliwości Kacper Płażyński. Sąd Rejonowy w Gdańsku odmówił aresztowania byłego wiceprezesa Lokatorsko-Własnościowej Spółdzielni Mieszkaniowej „Morena” Henryka T., który jest podejrzany o wyłudzenie odszkodowania i oszustwa na kwotę 226 tys. zł. Mężczyzna jest pod dozorem policji i ma zakaz obejmowania kierowniczych stanowisk. Postanowieniem gdańskiego sądu oburzeni są mieszkańcy spółdzielni, którzy w piątek wieczorem zorganizowali w tej sprawie protest. Ta decyzja jest nieracjonalna. W tej spółdzielni istnieje układ, który trzeba jak najszybciej rozbić. Domagamy się rezygnacji wszystkich członków rady nadzorczej i zarządu — mówili podczas wieczornego spotkania mieszkańcy. Zarząd spółdzielni oszukiwał nas i okłamywał, zrobił sobie tutaj prywatny folwark. To skrajna patologia. Mamy nadzieję, że już wkrótce pozostałe osoby również usłyszą zarzuty. Wierzymy, że uda nam się odzyskać to, co zostało w spółdzielni stracone i będziemy domagać się zadośćuczynienia od osób, które to spowodowały — podkreślali. Jak podnoszono podczas protestu, b. wiceprezes LWSM „Morena” miał zlecać dewastowanie klatek schodowych, żeby wyłudzić odszkodowania i zamawiać remonty po zawyżonych stawkach w powiązanej z nim firmie. Henryk T. miał też fałszować wybory do rady nadzorczej. Ponadto, miał nakazać swojemu pracownikowi, by ten zataił fakt, że w murach miejscowego przedszkola znajduje się wyjątkowo niebezpieczna dla zdrowia substancja, jaką jest azbest. Władze spółdzielni próbowały też zdyskredytować posła Kacpra Płażyńskiego, który próbował nagłośnić sprawę. Niedawno pojawił się też kolejny wątek - to jest schemat przejmowania mieszkań członków spółdzielni przez zarząd. Ta sprawa również trafi do prokuratury. (…). Przygotowujemy zespół, który pomoże osobom pokrzywdzonym, okradzionym dochodzić swoich praw, aby otrzymały chociaż odszkodowanie — powiedział mieszkaniec SM „Morena” Bogusław Heger. Poseł Prawa i Sprawiedliwości Kacper Płażyński ocenił, że decyzja gdańskiego sądu o nieuwzględnieniu wniosku prokuratury o zastosowanie tymczasowego aresztu wobec b. wiceprezesa spółdzielni LWSM „Morena” jest skandaliczna i niezrozumiała. Nagrywany Henryk T. przyznawał się do przestępstw i planował kolejne, mówił o prowokacjach wobec osób publicznych, mówi też, że za jego sprawą zostały wybrane organy spółdzielni, a nie za sprawą mieszkańców. To postanowienie sądu jest skandaliczne. Mam nadzieję, że sąd wyższej instancji tę decyzję zmieni — powiedział polityk, dodając, że istnieje realne zagrożenie matactwa ze strony b. wiceprezesa. Poseł podziękował mieszkańcom za wytrwałość i nieustępliwość w walce o uczciwość i sprawiedliwość. Jestem zbudowany państwa postawą. Jesteście tutaj, chociaż doskonale zdajecie sobie sprawę z tego, kto jest po drugiej stronie. Wiecie, jakie ta druga strona potrafi stosować metody. Nie tylko wobec was, ale także wobec osób publicznych. To jest akt odwagi. Państwo dzisiaj pokazują prawdziwą siłę. Siłą jest to, że oczekujecie tutaj w waszej spółdzielni, rzetelnej i uczciwej zmiany. Myślę, że państwo się tego doczekają. Podobna sytuacja była w SM Ujeścisko. Tam się udało i państwu też się uda. Bądźmy optymistami pomimo dzisiejszego postanowienia sądu — mówił Płażyński zwracając się do protestujących mieszkańców. Jego zdaniem fakt, że Henryk T. nie jest już członkiem zarządu spółdzielni LWSM „Morena” nic nie oznacza. Na jego miejsce przyszedł pan, który był przewodniczącym rady nadzorczej, o którym wiemy, że współpracował ze służbami bezpieczeństwa w minionej politycznej epoce. Czy to jest zmiana, która cokolwiek gwarantuje? Nie sądzę. W tej spółdzielni istnieje układ, który trzeba jak najszybciej rozbić — podsumował Płażyński. Rzeczniczka prasowa Prokuratury Okręgowej w Gdańsku powiedziała w piątek PAP, że śledczy zaskarżą decyzję sądu. Argumentujemy, to zagrożeniem wysoką karą, gdyż Henrykowi T. grozi 10 lat pozbawienia wolności oraz obawą matactwa. Śledztwo jest wielowątkowe i nadal się toczy. Zarzuty dotyczą tylko jednego z wątków sprawy — mówiła prokurator Wawryniuk. W środę Henryk T. usłyszał zarzut spowodowania zdarzeń będących podstawą wypłaty nienależnego odszkodowania oraz oszustwa na kwotę 226 tysięcy złotych, co stanowi mienie znacznej wartości. Jak ustalono w toku postępowania, Henryk T. pełniąc funkcję wiceprezesa największej w Gdańsku spółdzielni mieszkaniowej, zlecał innym osobom powodowanie zdarzeń stanowiących podstawę do wypłaty odszkodowań. Osoby te, na jego polecenie, dokonywały uszkodzeń ścian klatek schodowych w należących do spółdzielni blokach. Następnie podejrzany zgłaszał szkody wprowadzając w błąd ubezpieczyciela co do okoliczności ich powstania, wyłudzając w ten sposób nienależne odszkodowanie. Oprócz Henryka T. zarzut oszustwa ubezpieczeniowego usłyszała również jedna ze współdziałających z nim osób. Według prokuratury, śledztwo ma charakter rozwojowy. Śledczy gromadzą materiał dowodowy w pozostałych wątkach sprawy dotyczących m.in. działania na szkodę spółdzielni poprzez nadużycie uprawnień przez członków zarządu i Rady Nadzorczej, w tym poprzez zawyżanie kosztów prac remontowych, przekazywanie w najem i zbywanie nieruchomości pozostających w zasobach spółdzielni bez przeprowadzania postępowania przetargowego, zawieranie niekorzystnych umów dzierżawy i posługiwania się podrobionymi dokumentami. Postępowanie w tej sprawie przejęła w październiku 2020 r. Prokuratura Okręgowa w Gdańsku po analizie szeregu postępowań prowadzonych przez Prokuraturę Rejonową Gdańsk-Wrzeszcz dotyczących nieprawidłowości w Spółdzielni Mieszkaniowej „Morena”. Śledztwo objęte jest nadzorem Prokuratury Regionalnej w Gdańsku. W połowie stycznia br. nieprawidłowości w spółdzielni LWSM „Morena” opisali dziennikarze portalu Onet.pl. gah/PAP
Obrzydliwy hejt "Wyborczej" na Bartłomieja Wróblewskiego: Jest twarzą barbarzyńskiego zakazu aborcji. Kobiety go nienawidzą^Kronika kłamliwej histerii^2021-02-05 22:12:43.950861+01:00^https://wpolityce.pl/polityka/538008-obrzydliwy-hejt-gw-na-wroblewskiego-kobiety-go-nienawidza^„Bartłomiej Wróblewski jest twarzą barbarzyńskiego zakazu aborcji. Kobiety go za to nienawidzą” – ogłosiła „Gazeta Wyborcza”. CZYTAJ RÓWNIEŻ: Wróblewski o publikacji wyroku TK: Życie każdego z nas jest chronione, niezależnie od naszej rasy, światopoglądu, orientacji, stanu zdrowia W artykule „GW” znajdujemy tekst wymierzony w posła Prawa i Sprawiedliwości. Gazeta Michnika oskarża Wróblewskiego o „demolkę TK”, przynależność do „skrajnie prawicowych” stowarzyszeń i twierdzi, że „nienawidzą go kobiety”. „Wyborcza” przypomina rolę posła PiS ws. wniosku do Trybunału Konstytucyjnego ws. aborcji.  To Bartłomiej Wróblewski z PiS złożył w Trybunale Konstytucyjnym wniosek w sprawie aborcji i wyprowadził kobiety na ulice. I nadal chce być rzecznikiem praw obywatelskich – czytamy. Wróblewskiemu wyciągnięto też fakt, że jest członkiem AKO w Poznaniu, które nosi im. śp. prezydenta Lecha Kaczyńskiego. Klub został przez „GW” nazwany „skrajnie prawicowym”. Jest członkiem skrajnie prawicowego Akademickiego Klubu Obywatelskiego im. Lecha Kaczyńskiego, który chce odbudować w Poznaniu pomnik Wdzięczności z 4-metrowym Chrystusem. Gdy w 2017 roku Wróblewski brał ślub, dostał zgodę na to, żeby ceremonia mogła odbyć się w katedrze – pisze „Wyborcza”. To jednak nie koniec. Uznano też, że zaangażowanie Wróblewskiego w zmiany w TK, to dowód na „popieranie demolki”.  To zresztą nie pierwszy raz, gdy Wróblewski angażuje się w kontrowersyjne projekty. Popierał przecież demolkę Trybunału Konstytucyjnego, a w 2017 roku wraz z posłem Szymonem Szynkowskim vel Sękiem podpisał się pod projektem ustawy znoszącej w praktyce niezależność Sądu Najwyższego – czytamy.
Krytyka PiS jak narkotyk?  Ciekawe uwagi Wosia o liberalnych mediach: W efekcie nie da się już w zasadzie nie uprawiać antyPiSizmu^Ciekawa opinia^2021-02-05 21:46:09.222565+01:00^https://wpolityce.pl/polityka/537952-antypisizm-uzaleznia-jak-narkotyk-ciekawe-uwagi-wosia^Publicysta Rafał Woś zastanawiał się na łamach „Tygodnika Powszechnego”, czy da się pochwalić Prawo i Sprawiedliwość. Zauważył, że zarówno krytyka, jak i chwalenie obozu rządzącego może być swego rodzaju uzależnieniem, nad którym wielu traci panowanie. CZYTAJ TEŻ: — NASZ SONDAŻ. Kto jest liderem opozycji? Szymon Hołownia i Rafał Trzaskowski deklasują rywali. Bardzo słaby wynik Borysa Budki. SPRAWDŹ wyniki — Duże poparcie Polaków dla luzowania obostrzeń pandemicznych. „Za” są zwłaszcza wyborcy opozycji. Zwolennicy PiS popierają status quo — SONDAŻ. Zdaniem 40 proc. badanych premier Morawiecki powinien być kandydatem Zjednoczonej Prawicy na prezydenta Woś przyznał, że do napisania felietonu skłoniła go sprawa Sławoja Žižka. W jego ocenie, „na tym przykładzie da się pokazać zasięg zniszczeń, jakie w polskiej publicystyce poczynił ortodoksyjny antyPiSizm”. Słoweński filozof, w wywiadzie udzielonym w 2017 roku dla magazynu „Quartz” powiedział: Kto zrobił najwięcej dla europejskiej klasy pracującej? To PiS, polska partia arcykonserwatywna. Zrobili to, na co nie odważył się nikt z umiarkowanej lewicy (…), w tym sensie popieram ich całkowicie. Publicysta podkreślił, że po tej lekturze nasunęły mu się dwa wnioski. Pierwszy, że filozof „umiarkowanie dokładnie” śledzi polskie sprawy, bo „swoją sympatię dla propracowniczych poczynań PiS-u ilustrował bowiem przykładami dobranymi w myśl powiedzenia ‘wiem, że dzwonią, ale nie bardzo się orientuję, w którym kościele’”. Druga sprawa, to jak traktować wypowiedź Žižka dla „Quartza”. Zdaniem Wosia, jest to „raczej kolejny głos w dyskusji nieco bardziej ogólnej, dotyczącej zamiany ról pomiędzy lewicą a prawicą, która dokonała się na naszych oczach”.  O tym, że po odcięciu się starej socjaldemokracji od ambicji bycia głosem ekonomicznie wyzyskiwanych, w buty lewicy weszła prawica. I czuje się w nich na tyle dobrze, że stała się w wielu krajach (w tym również w Polsce) siłą najchętniej popieraną przez klasy pracujące. Tak właśnie zrozumiałem tamtą wypowiedź Žižka — przyznał publicysta dodając, że jest to „raczej jako pstryczek w nos liberalnej lewicy ze strony jednego z ważnych dla niej publicznych intelektualistów”. Woś zwrócił uwagę na „nerwową reakcję liberalnej lewicy” po wywiadzie i na tekst, który pojawił się w serwisie OKO.press. Podkreślił, że za tytułem „Sławoj Žižek: to kłamstwo, że popieram PiS. To barbarzyńcy z chrześcijańską twarzą”, „kryje się tylko wydobyty od Žižka statement”. Filozof miał powiedzieć, że nie pamięta udzielonego wywiadu, że nie był on autoryzowany, a rząd Polski, tak jak Węgier włącza do „osi zła”, czyli „największego zagrożenia dla emancypacyjnego dziedzictwa Europy” OKO.press staje – nomen omen – oko w oko z sytuacją, w której guru pewnego środowiska mówi coś, co stoi w sprzeczności z credo tegoż środowiska — zauważył Woś. Dodał, że serwis, zamiast „iść w kierunku wolnej myśli”, czy skonfrontować swoich czytelników z inny punktem widzenia, „ciśnie Žižka, by dawał świadectwo i wyjaśnił potencjalnie zaniepokojonym czytelnikom, że to wszystko ‘prowokacja wiadomych sił’”. Žižek ma wydeklamować formułkę o tym, że PiS jest zły. Koniec i kropka. Dziękujemy, panie filozofie. (…) Smutne w tym wszystkim jest to, że taką postawę media antypisowskie zarzucają zazwyczaj drugiej stronie. To tam ma się rzekomo odbywać tępienie wolnej myśli i ideowy konformizm – jeśli nie zamordyzm — napisał publicysta. CZYTAJ WIĘCEJ: Te słowa zaskakują! W sieci przypomniano słowa lewicowego filozofa o PiS. Semka ironizuje: „Biedny Sławek Sierakowski”. SPRAWDŹ! W ocenie Rafała Wosia, „media antypisowskie kolejny raz robią to, co zarzucają tzw. drugiej stronie”. Wydaje mi się, że panujący w opiniotwórczych mediach antyPiSizm stał się jak nałóg, nad którym wielu przestało niestety panować. To coś trudnego do uchwycenia. AntyPiSizm daje oczywiście chwilowe zadowolenie, pozwala poczuć, że jesteśmy „po właściwej stronie”. W praktyce jednak prowadzi polskie media liberalne do postępującej od kilku lat eliminacji inności. Efekt jest taki, że w antypisowskich mediach nie da się już w zasadzie nie uprawiać antyPiSizmu. Jedyne, co jest dopuszczalne, to jego różne poziomy natężenia — zwrócił uwagę dodając, że „skoro nie ma nikogo, kto by kontrował antyPisizm, w efekcie non stop słyszysz, jaki straszny jest PiS. Aż w końcu – nawet jeśli jesteś niedowiarkiem – sam w to uwierzysz”. Ponieważ w twoim otoczeniu nie ma nikogo myślącego inaczej, logicznym wydaje się wniosek, że innych postaw po prostu nie ma. I tak to się kręci. Dlatego właśnie wydaje mi się, że to jest jak narkotyk — ocenił publicysta. Woś zwrócił się też z prośbą, aby zastanowić się nad tym, czy w mediach, których pracują dziennikarze, da się „za cokolwiek pochwalić PiS?”. Czy mieści Wam się to w ogóle w głowie? Czy można to zrobić bez miliona przypisów i gwiazdek „tak, ale przecież” albo „musimy pamiętać, że?”. Bo ja się obawiam, że to już niemożliwe — przyznał Rafał Woś. wkt/Tygodnik Powszechny
Bodnar pisze do premiera ws. wyroku Trybunału Konstytucyjnego. RPO straszy brakiem dostępu do diagnostyki prenatalnej^Zespół wPolityce.pl^2021-02-05 21:35:33.743362+01:00^https://wpolityce.pl/polityka/538001-bodnar-pisze-do-premiera-wswyroku-trybunalu-konstytucyjnego^Rzecznik Praw Obywatelskich w piśmie do premiera zapytał, jakie działania zostały podjęte w celu poszerzenia dostępu do badań prenatalnych po ogłoszeniu wyroku Trybunału Konstytucyjnego ws. aborcji. Rzecznik zwrócił się przy tym o pilną poprawę dostępu do tych badań. W piśmie do premiera Mateusza Morawieckiego, o którym poinformowano na stronie RPO, Adam Bodnar wskazał, że po wyroku TK z października ub.r. w Polsce niedopuszczalne jest przerwanie ciąży w przypadku, gdy badania prenatalne lub inne przesłanki medyczne wskazują na duże prawdopodobieństwo ciężkiego i nieodwracalnego upośledzenia płodu albo nieuleczalnej choroby zagrażającej jego życiu. Rzecznik podkreślił przy tym, że nadrzędnym celem przeprowadzania badań prenatalnych jest wykrycie istnienia zmian patologicznych płodu i następnie – o ile to możliwe – zastosowanie terapii jeszcze na etapie rozwoju prenatalnego człowieka bądź tuż po jego urodzeniu. Jak podkreślił RPO prawo do badań prenatalnych stanowi element prawa pacjentki do uzyskania świadczeń zdrowotnych zgodnie ze wskazaniami aktualnej wiedzy medycznej oraz prawa do informacji o stanie zdrowia. Bodnar zwrócił uwagę, że zgodnie z przepisami państwo zobowiązane jest do zapewnienia kobietom w ciąży opieki medycznej, socjalnej i prawnej – zwłaszcza poprzez opiekę prenatalną nad płodem oraz opiekę medyczną nad kobietą w ciąży. RPO podkreślił też, że obowiązek władz publicznych do zapewnienia szczególnej opieki zdrowotnej kobietom ciężarnym wynika także z konstytucji. W piśmie do premiera Bodnar zwrócił uwagę, że w związku z wejściem w życie wyroku TK szereg ekspertów i organizacji społecznych zgłosiło wątpliwości dotyczące przyszłości diagnostyki prenatalnej w Polsce. RPO poinformował, że Komitet Genetyki Człowieka i Patologii Molekularnej Polskiej Akademii Nauk wskazał, że konsekwencją październikowego wyroku TK może być likwidacja możliwości korzystania z diagnostyki prenatalnej. Eksperci podkreślili, że diagnostyka przedurodzeniowa „stanowi działanie wybitnie prorodzinne, w efekcie przekładające się na tak pożądane zwiększenie dzietności”. Jak wskazał rzecznik, Polskie Towarzystwo Genetyki Człowieka wyraziło obawę, że wyrok TK „będzie oznaczał koniec prenatalnej diagnostyki genetycznej w Polsce”. Bodnar przekazał też, że Polskie Towarzystwo Ginekologów i Położników oceniło, że „konsekwencją decyzji TK, z którą musimy się liczyć, może być znaczne ograniczenie wykonywania i rozwoju badań prenatalnych w naszym kraju, co cofnie nas wszystkich, nie tylko lekarzy, ale całe społeczeństwo do czasów, kiedy mogliśmy tylko z tajnego obiegu zachodnich pism naukowych przeczytać co się dzieje w światowej medycynie”. Według RPO skuteczność zapewnienia dostępu do diagnostyki prenatalnej nie jest należycie monitorowana. Rzecznik zwrócił uwagę, że w corocznych sprawozdaniach rządu nie wskazuje się przyczyn, dla których w danym roku zlecano badania prenatalne. Sprawozdania nie zawierają też informacji o sposobie, w jaki pacjentkom zagwarantowano dostęp do informacji o możliwości skorzystania z badań prenatalnych. Bodnar zwrócił się przy tym do premiera o podjęcie pilnych działań systemowych dla poprawy dostępu do badań prenatalnych.  Jednocześnie w związku z zapowiedzią Pana Premiera dotyczącą planu poszerzenia dostępu do badań prenatalnych także dla kobiet poniżej 35. roku życia, uprzejmie proszę o wskazanie, jakie działania w tym zakresie zostały podjęte przez Pana Premiera po ogłoszeniu wyroku Trybunału Konstytucyjnego — napisał Bodnar. gah/PAP
Słowa Tuska o PiS i Rosji to akcja w kremlowskim stylu. "Jest jak ludzie Putina, którzy mówią, że właściwie to Nawalny otruł się sam"^Jacek Karnowski^2021-02-05 21:04:59.422166+01:00^https://wpolityce.pl/polityka/537999-slowa-tuska-o-pis-i-rosji-to-akcja-w-kremlowskim-stylu^W czasie pogawędki z Adamem Michnikiem Donald Tusk zarzucił obozowi Prawa i Sprawiedliwości prowadzenie polityki w istocie dyktowanej przez Kreml:  W każdym wymiarze: wewnętrznym, europejskim, globalnym, czy bezpośrednio w sprawach wschodnich, agenda pisowska jest agendą rosyjską. Aż nieprawdopodobne, ale tak jest.  Polemika z tymi słowami mija się z celem. Tusk zarzuca prorosyjskość obozowi politycznemu, który w każdym możliwym wymiarze stara się wzmacniać polską suwerenność i polską państwowość, działając przecież w trudnych, niezwykle złożonych warunkach. Stawia ten zarzut obozowi, który doświadczył na ziemi rosyjskiej tragedii smoleńskiej, i który do dziś jest na celowniku Moskwy.  Co więcej, zarzut ten stawia polityk, który sam złamał podstawowe zasady narodowego BHP w relacjach z Moskwą, prawdopodobnie dla własnej kariery w instytucjach międzynarodowych. Celnie napisał o tym wszystkim na łamach wPolityce.pl Stanisław Janecki:  CZYTAJ: Po debacie Tusk-Michnik: rządy Tuska były dla Rosji nawet bardziej użyteczne i łatwe do sterowania niż te Gomułki i Gierka Jedno warto podkreślić: niebywały stopień zakłamania byłego premiera, widoczny w tym wpisie. Człowiek, który związał swoją karierę z Niemcami, a tym samym wspierał w wielu obszarach całkowicie zbieżne interesy tandemu berlińsko-moskiewskiego, i który ma tego pełną świadomość, stawia zarzut zdrady polskiemu obozowi niepodległościowemu. Czyni to w najczystszym stylu kremlowskim. Jest jak ludzie Putina, którzy mówią, że otrucie Nawalnego to prowokacja w nich wymierzona, że właściwie opozycjonista otruł się sam.  To zakłamanie jest tak wielkie, tak cyniczne i tak bezczelne, że zapiera dech w piersiach. Jest tak wielkie, że unieważnia i jakąkolwiek sensowność, i potrzebę polemiki. Ale w sumie są to słowa cenne: pokazują, z kim mamy do czynienia.
Wicerzecznik Porozumienia: Adam Bielan oraz Kamil Bortniczuk zostali wykluczeni. Wielokrotnie łamali statut partii^Zespół wPolityce.pl^2021-02-05 21:00:52.660553+01:00^https://wpolityce.pl/polityka/537997-strzezek-bielan-oraz-bortniczuk-zostali-wykluczeni-z-partii^Decyzją krajowego sądu koleżeńskiego Adam Bielan oraz Kamil Bortniczuk zostali wykluczeni z partii Porozumienie Jarosława Gowina - przekazał PAP wicerzecznik Porozumienia Jan Strzeżek. Jak dodał, powodem wykluczenia było wielokrotne łamanie statutu partii. CZYTAJ RÓWNIEŻ: Adam Bielan i Kamil Bortniczuk mogą zostać wykluczeni z Porozumienia. Decyzję podjęło prezydium zarządu partii Jarosława Gowina Z wcześniejszych informacji PAP wynikało, że podczas piątkowego posiedzenia prezydium zarządu Porozumienia przyjęło przez aklamację wnioski o wykluczenia z partii europosła Adama Bielana i posła Kamila Bortniczuka; wnioski trafiły następnie do sądu koleżeńskiego.
Bielan: To nie jest żadna wojna. To nie jest żaden spór personalny. Przepisy statusu są jednoznaczne i nie podlegają weryfikacji^Notujemy ...^2021-02-05 20:30:39.816861+01:00^https://wpolityce.pl/polityka/537993-bielan-to-nie-jest-zadna-wojna-czy-spor-personalny^Mamy pewien spór formalno-prawny, którego główny powód to niezorganizowanie w odpowiednim terminie wyborów władz — tak sytuację w Porozumieniu skomentował w programie „Gość Wiadomości” (TVP Info) polityk tego ugrupowania Adam Bielan. CZYTAJ RÓWNIEŻ:  — Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji” — Prezes Jarosław Kaczyński rozmawiał z Jarosławem Gowinem. „Spotkanie potwierdziło ważność umowy koalicyjnej” Mam nadzieję, że ten spór jak najszybciej zakończymy — zaznaczył. Europoseł PiS podkreślił, że w momencie kiedy trwa pandemia, a wielu przedsiębiorców boryka się z trudnościami warto skupić się na innych sprawach. To, co teraz jest najważniejsze, to funkcjonowanie rządu — podkreślał Bielan. Odnosząc się do pogłosek o „wojnie z Jarosławem Gowinem”, gość „Wiadomości”, zaznaczył? To nie jest żadna wojna. To nie jest żaden spór personalny. Przepisy statusu są jednoznaczne i nie podlegają weryfikacji. Jak przyznał: Przez głowę by mi nie przeszło, żeby prezes partii zapomniał, kiedy mija mu kadencja. Bielan nazwał to „wstydliwym epizodem” Polityka to nie jest klub towarzyski, żeby musieli się lubić. Chodzi o to, by umieli pracować dla dobra wspólnego — podkreślił. Jednocześnie deputowany do PE podkreślił, że nic nie zmienia się w dotychczasowym funkcjonowaniu koalicji. Porozumienie nadal jest członkiem Zjednoczonej Prawicy — powiedział rozmówca Danuty Holeckiej. Bałagan jest tak duży, że trzeba ten bałagan uporządkować — dodał. gah/TVP Info
Gdzie są granice? Skandaliczna aukcja na WOŚP! Na licytację wystawiono obraz "Matka Boska Kermitowska"^Znalezione w sieci^2021-02-05 20:17:02.071649+01:00^https://wpolityce.pl/polityka/537994-skandaliczna-aukcja-na-wosp-kpina-z-wiary^„Matka Boska Kermitowska” – tak nazwano obraz, który można było wylicytować na portalu Allegro. Skandaliczna aukcja była oznaczona jako wspierająca Wielką Orkiestrę Świątecznej Pomocy. Na obrazie widzimy przedstawioną Matkę Boską, która trzyma w bohatera kreskówki „Ulica Sezamkowa” – żabę Kermita.  Aukcja została opatrzona informacją, że jest zorganizowana w ramach 29. finału WOŚP.  Portal podaje informację, że pierwsza aukcja została zakończona z powodu braku ofert kupna, mimo że w pewnym momencie obraz wyceniano na ponad 1800 zł. Aukcję wznowiono. Licytacja rozpoczyna się od złotówki.
Pogadanka z Michnikiem okazała się klapą. Tusk musiał wrócić do trollowania: Pisowska wersja dyktatury to dykta i tektura^Zaćwierkane na Twitterze^2021-02-05 20:07:43.306017+01:00^https://wpolityce.pl/polityka/537983-pogadanka-z-michnikiem-klapa-tusk-wrocil-do-trollowania^Pogadanka z Michnikiem okazała się klapą. Donald Tusk musiał wrócić do swoich codziennych zajęć. Znów trolluje na Twitterze. CZYTAJ RÓWNIEŻ: Pogadanka Tuska z Michnikiem. Temat przewodni? Odsunięcie PiS. „Można ich pokonać. Jest lekka przewaga po stronie demokratycznej” Spotkanie z redaktorem naczelnym „Gazety Wyborczej” chyba nie do końca spodobało się opinii publicznej. Tusk postawił wrócić do tego, z czego znamy go od lat. Chodzi o wypisywanie złotych myśli na Twitterze.  Dzisiejszy wpis dotyczy oczywiście Prawa i Sprawiedliwości. Były premiera pisze o „dyktaturze”. Pisowska wersja dyktatury to dykta i tektura. Państwo słabe, ale bardzo dokuczliwe
Jedni mają czas na spory i walkę o przywództwo, inni tego czasu nie mają. Konflikty w dwóch największych partiach^Jerzy Jachowicz^2021-02-05 19:50:50.442587+01:00^https://wpolityce.pl/polityka/537991-jedni-maja-czas-na-spory-inni-nie-maja^Końcówka pierwszego tygodnia lutego wystrzeliła niespodziewanymi, poważnymi konfliktami w dwóch największych partiach politycznych polskiego parlamentu. Na opozycji - w Platformie Obywatelskiej, zaś po stronie rządzącej - w Porozumieniu, będącym jednym z trzech koalicjantów Zjednoczonej Prawicy. Ten ostatni winien być jak najszybciej zażegnany. CZYTAJ RÓWNIEŻ: Prezes Jarosław Kaczyński rozmawiał z Jarosławem Gowinem. „Spotkanie potwierdziło ważność umowy koalicyjnej” W PO wrze dość wyraźnie od dłuższego czasu, co niewątpliwie jest wyrazem kryzysu przywództwa, czego najbardziej dosadnym dowodem było opuszczenie szeregów partii przez Joannę Muchę, utożsamianą z jedną z tzw. twarzy tego ugrupowania. I bulwersujące jej przejście do partii Szymona Hołowni. Decyzja Joanny Muchy, a przede wszystkim jej uzasadnienie, wytykające największe słabości Platformy, zamykające zdaniem renegatki drogę do odzyskania władzy, ośmieliło kilku innych polityków tej partii do publicznego kwestionowania przywództwa Borysa Budki.  Na słabość jego pozycji wskazywały wcześniejsze sondaże, w których lider PO lądował zwykle na szarym końcu w klasyfikacjach prestiżu polityków opozycyjnych. Ostatni tego rodzaju sondaż z tego tygodnia, w którym respondenci odpowiadali na pytanie, „kto zasługuje na miano lidera opozycji”?, okazał się kompromitujący dla Borysa Budki. Nie dość, że od wskazanych liderów, dzieliło go kilkanaście procent, to zajął ostatnie miejsce z 1 proc, poparcia, wyprzedzony nawet przez Martę Lempart, za którą się opowiedziało 2 proc. głosujących.  Naturalną konsekwencją niesprzyjającego Borysowi Budce splotu wielu okoliczności, jest jego frustracja. A także poczucie niepewności w połączeniu z decyzyjnym paraliżem. To z kolei napędza wielu jego przeciwników do wypowiadania sugestii o konieczności zastąpienia go na fotelu lidera przez Rafała Trzaskowskiego. Polityczni poplecznicy Rafała Trzaskowskiego, zdaje się pomijają to, że pełni on funkcję prezydenta Warszawy. Po ewentualnym objęciu roli przywódcy partii, byłby czystej wody figurantem, a nie człowiekiem kierującym na co dzień największym opozycyjnym ugrupowaniem. W tej trudnej do rozwiązania sytuacji, za węgłem czyha na powrót na stanowisko przewodniczącego PO Grzegorz Schetyna, który ciągle ma swoich wpływowych polityków w jej szeregach. Bezpośrednim powodem, a może tylko pretekstem do wybuchu napięcia jest sprawa oryginalnego projektu PO związanego z liberalizacją aborcji, który partia miała zaprezentować w jutrzejszej deklaracji ideowej, jako jedne z głównych jej punktów. Właśnie projekt dotyczący aborcji okazał się być kością niezgody, dzielącą najbardziej prominentnych polityków Platformy, w tym jej liderów.  Wiele wskazuje na to, że jutro, żadna oficjalna propozycja w spornej sprawie nie zostanie ogłoszona, a napięcie wewnątrz partii i konflikty pozostaną. Może niepotrzebnie poświęciłem tyle miejsca Platformie, bo jest rzeczą oczywistą, że o wiele groźniejsza z punktu widzenia politycznych konsekwencji jest kłótnia w Porozumieniu. Nie znam wielu szczegółów tego konfliktu, ale gołym okiem widać, że mamy do czynienia z poważnym konfliktem dwóch silnych osobowości politycznych, stojących na czele swojego ugrupowania – między Jarosławem Gowinem a Adamem Bielanem. Ze strzępów, jakie docierają do opinii publicznej wiele wskazuje na to, że przy dobrej woli obydwu stron konflikt da się zażegnać. Nadrzędną obecnie sprawą, która powinna być racjonalnym, a jednocześnie moralnym spoiwem zawarcia zgody w Porozumieniu, winno być dobro publiczne, rozumiane jako wezwania, które stają obecnie przed politykami – walka z pandemią i bój o uratowanie gospodarki. Wszystko inne można i trzeba odłożyć na właściwy czas.  Kwestia formalnego, zgodnego z literą prawa – o ile istnieje tylko taka jedna litera, biorąc pod uwagę dopuszczalne interpretacje – przywództwa w partii, jest obecnie sprawą drugorzędną. Będzie można do niej wrócić za pół roku, jak i równie dobrze za lat dwa.  Do obydwu panów, a szczególnie do Jarosława Gowina mógłbym, jak mi się wydaje skierować apel: - W obecnej sytuacji ambicje i ambicyjki warto odłożyć na później.
Bortniczuk dementuje informacje o wykluczeniu jego i Adama Bielana z Porozumienia: "To nie może być prawda". Podał powód^Zespół wPolityce.pl^2021-02-05 19:44:47.652910+01:00^https://wpolityce.pl/polityka/537990-bortniczuk-dementuje-informacje-o-wykluczeniu-z-porozumienia^Informacja o wniosku o wykluczenie mnie z Porozumienia to nie może być prawda, bo taki wniosek może złożyć tylko Prezydium Zarządu, zwołane przez prezesa, którym obecnie jest Adam Bielan - podkreślił w piątek poseł Kamil Bortniczuk. CZYTAJ RÓWNIEŻ: Adam Bielan i Kamil Bortniczuk mogą zostać wykluczeni z Porozumienia. Decyzję podjęło prezydium zarządu partii Jarosława Gowina Podczas piątkowego posiedzenia prezydium zarządu Porozumienia przyjęło przez aklamację wnioski o wykluczenia z partii europosła Adama Bielana i posła Kamila Bortniczuka. Wnioski trafią do sądu koleżeńskiego, który ma się zebrać jeszcze w piątek wieczorem. Taki wniosek może skierować tylko Prezydium zarządu. Posiedzenie Prezydium zwołuje prezes - obecnie to @AdamBielan. Adam Bielan nie zwoływał posiedzenia prezydium, w związku z czym to nie może być prawda. Chyba, że statut przestał obowiązywać — napisał Bortniczuk na Twitterze. W piątek po południu na koncie Porozumienia na Twitterze pojawiło się oświadczenie podpisane przez większość parlamentarzystów partii Jarosława Gowina. . My, niżej podpisani posłowie i senatorowie partii Porozumienie Jarosława Gowina, udzielamy pełnego poparcia Jarosławowi Gowinowi, jako wybranemu demokratycznie i bez głosów sprzeciwu prezesowi zarządu krajowego naszej partii — czytamy. Jednocześnie podkreślamy, że nie godzimy się na próby destabilizowania naszej partii przez pojedynczych jej członków, w ich dążeniu do realizacji planów politycznych czy to osobistych, czy to pisanych przez przeciwników naszego ugrupowania. Sprzeciwiamy się uprawianiu przez nich polityki metodą wywoływania konfliktów i politycznego chuligaństwa – nie takim ideom służy partia, która w swej nazwie odwołuje się do porozumienia — podkreślono w oświadczeniu. Parlamentarzyści wyrazili też przekonanie, że przywództwo Jarosława Gowina w Porozumieniu „gwarantuje stabilność zarówno w łonie naszej partii, jak i w całej Zjednoczonej Prawicy, której Porozumienie pod przywództwem prezesa Jarosława Gowina jest lojalnym członkiem”. Pod oświadczeniem podpisali się posłowie: Mieczysław Baszko, Stanisław Bukowiec, Anna Dąbrowska-Banaszek, Andrzej Gut-Mostowy, Wojciech Maksymowicz, Iwona Michałek, Wojciech Murdzek, Marcin Ociepa, Grzegorz Piechowiak, Andrzej Sośnierz, Magdalena Sroka, Michał Wypij oraz senatorowie: Tadeusz Kopeć i Józef Zając. Rzeczniczka Porozumienia Magdalena Sroka poinformowała PAP wcześniej w piątek, że w czwartek prezydium zarządu Porozumienia zawiesiło w prawach członka partii europosła, przewodniczącego Konwencji Krajowej Porozumienia Adama Bielana oraz troje innych działaczy, w przypadku których skierowane zostały do sądu koleżeńskiego wnioski o wydalenie ich Porozumienia. Według Sroki, sąd koleżeński, który rozpatrzy te wnioski zbierze się w piątek. Adam Bielan uważa, że zarząd partii, rozszerzony w październiku ub.r. na wniosek Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Bielan stwierdził w rozmowie z PAP, że Porozumienie dysponuje opinią prawną dotyczącą kwestii niezgodnego ze statutem uzupełniania zarządu. Ponadto Bielan podkreślił, że trzyletnia kadencja Gowina, wybranego na prezesa Porozumienia w 2015 r. upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. Według Bielana, w czwartek wieczorem zebrał się sąd koleżeński, który uchylił wszystkie uchwały ws. zawieszenia i wydalenia z partii oraz postanowił o wygaśnięciu kadencji Gowina oraz o tym, że to on jako szef Konwencji Krajowej pełni obecnie funkcję prezesa. Część działaczy Porozumienia respektująca m.in. decyzje ws. rozszerzenia zarządu partii uznaje, że sądem koleżeńskim kieruje wciąż Sergiusz Kmiecik, a część, że został on odwołany z tej funkcji i teraz sądowi koleżeńskiemu przewodniczy Robert Wrzesiński. gah/PAP
Prezes Jarosław Kaczyński rozmawiał z Jarosławem Gowinem. "Spotkanie potwierdziło ważność umowy koalicyjnej"^Zespół wPolityce.pl^2021-02-05 19:36:05.181705+01:00^https://wpolityce.pl/polityka/537988-prezes-jaroslaw-kaczynski-spotkal-sie-z-jaroslawem-gowinem^Według źródeł PAP w piątek doszło do spotkania szefa PiS Jarosława Kaczyńskiego z liderem Porozumienia Jarosławem Gowinem. Spotkanie potwierdziło ważność umowy koalicyjnej - przekazał PAP polityk zbliżony do Gowina. CZYTAJ RÓWNIEŻ: Adam Bielan i Kamil Bortniczuk mogą zostać wykluczeni z Porozumienia. Decyzję podjęło prezydium zarządu partii Jarosława Gowina Rzeczniczka Porozumienia Magdalena Sroka poinformowała, że w czwartek prezydium zarządu podjęło decyzje o zawieszeniu w prawach członków partii: europosła, przewodniczącego Konwencji Krajowej Porozumienia Adama Bielana oraz trojga innych działaczy wobec, których do sądu koleżeńskiego skierowano też wnioski o ich wydalenie z partii. Bielan uważa, że źródłem całej sprawy jest to, że Jarosław Gowin od prawie trzech lat formalnie nie jest prezesem partii, a kiedy wygasa kadencja prezesa jego obowiązki przejmuje szef Konwencji Krajowej. Bielan informował - jak podało RMF FM - że rozmawiał w piątek z szefem PiS Jarosławem Kaczyński oraz premierem Mateuszem Morawieckim i zapewnił ich, że Porozumienie pozostaje lojalnym koalicjantem i chce ścisłej współpracy w ramach Zjednoczonej Prawicy. Źródła PAP w PiS nie potwierdzają, że do takiej rozmowy doszło. Natomiast według źródeł zarówno w PiS, jak i w Porozumieniu w piątek po południu odbyło się spotkanie Kaczyńskiego z Gowinem.  Spotkanie potwierdziło ważność umowy koalicyjnej — powiedział PAP polityk zbliżony do Gowina. Z kolei polityk z otoczenia Jarosława Kaczyńskiego oświadczył, że w przyszłym tygodniu ma odbyć się spotkanie Rady Koalicji Zjednoczonej Prawicy.  Rada Koalicji w składzie stałym, z wicepremierem Jarosławem Gowinem — zaznaczył. Jak dodał, PiS zależy na tym, aby wewnątrz każdego z ugrupowań Zjednoczonej Prawicy sytuacja była stabilna, gdyż gwarantuje to stabilizację całego obozu ZP. Czekamy na wyjaśnienie sytuacji jaka zaistniała w Porozumieniu. Ani dla nas, ani dla Zjednoczonej Prawicy nie jest dobre, jeśli w którejkolwiek partii koalicyjnej mają miejsce jakiekolwiek konflikty, bo to przekłada się na funkcjonowanie całej Zjednoczonej Prawicy. Z troską patrzymy na tę sytuację, ale i z nadzieją na pozytywne jej rozwiązanie — mówił PAP jeden z posłów PiS. Rada Koalicji Zjednoczonej Prawicy to ciało składające się z liderów partii wchodzących w skład Zjednoczonej Prawicy - PiS, Solidarnej Polski oraz Porozumienia, a także 2-3 przedstawicieli każdej z tych partii. mly/PAP
Propaganda bez granic. Joanna Mucha: Polska 2050 to rozpędzona machina. Właściwie w prawie każdym powiecie coś się dzieje^Zespół wPolityce.pl^2021-02-05 19:30:12.389901+01:00^https://wpolityce.pl/polityka/537970-joanna-mucha-polska-2050-to-rozpedzona-machina^Polska 2050 to rozpędzona machina; działa w oparciu o ludzi, którzy tworzą ją od wielu miesięcy – powiedziała w piątek w Lublinie posłanka Joanna Mucha, która przeszła do ruchu Szymona Hołowni. CZYTAJ RÓWNIEŻ: -Mucha bezlitośnie uderza w PO: Znam tę partię od środka, nie wygra żadnych wyborów. Oczekuje, że ktoś wygraną przyniesie na tacy -Hołownia ściga się z totalną opozycją: „Jarosław Kaczyński pokazał środkowy palec milionom Polek i Polaków” Mucha podkreśliła, że czas ponad dwóch tygodni, od kiedy jest w ruchu Polska 2050 był „nieprawdopodobnie intensywny”, ponieważ ten ruch jej zdaniem „to jest machina, która już jest rozpędzona, w której bardzo wiele się dzieje”. Polska 2050 w głównej mierze działa w oparciu o ludzi, którzy tworzą ją już od wielu miesięcy. To są ludzie, którzy zaangażowali się w wolontariat i w naszym regionie, i całej Polsce — zaznaczyła posłanka. Posłanka podziękowała lubelskim działaczom ruchu Polska 2050 za „ciepłe przyjęcie”. Zapowiedziała, że spotka się z działaczami w poszczególnych powiatach, spotkania już są umówione.  Właściwie w prawie każdym powiecie coś się dzieje, to są akacje społeczne podejmowane przez ludzi, które są niesamowite i potrzebne w tym czasie, na przykład zaangażowanie w udzielanie korepetycji dla tych uczniów, którzy dzisiaj mają problemy — dodała. Mucha poinformowała, że przeniosła swoje biuro poselskie na ulicę Lubartowską 74 A, obok biura ruchu Polska 2050. Senator Jacek Bury, który także niedawno przeszedł do ruchu Szymona Hołowni powiedział, że tak jak dotychczas nadal jest do dyspozycji wszystkich mieszkańców Lublina i regionu.  My chcemy robić coś dla Polski i to coś konkretnego, mamy propozycje, wychodzimy z nimi, chcemy być blisko obywateli — zaznaczył. Ja nadal będę się głównie troszczył o to, żebyśmy mieli z czego żyć, czym się dzielić z obywatelami, a żeby były te pieniądze, to trzeba je wypracować. Jestem do dyspozycji dla przedsiębiorców, wszystkich ludzi pracy, abyśmy próbowali zawalczyć o gospodarną Lubelszczyznę — dodał Bury. Wiceprzewodniczący rady miasta Lublina Marcin Nowak powiedział, że Ruch 2050 wyjdzie z inicjatywą, aby wszystkie samorządy w regionie poinformować o możliwościach niesienia pomocy przedsiębiorcom, na wzór rozwiązań zastosowanych w Lublinie, gdzie zwolniono branże gastronomiczną z opłat za koncesję alkoholową czy obniżono opłaty za zajęcie pasa drogowego na ogródki kawiarniane. Często słyszymy, że samorządy nie posiadają wiedzy w tej materii, jak pomoc przedsiębiorcom. Wyjaśnimy to na konkretnym przykładzie bazując na Lublinie i prosząc o to, żeby to samorządy wyszły z taką inicjatywą, żeby przedsiębiorcy nie musieli przychodzić po jałmużnę — powiedział Nowak. Nowak jest członkiem zarządu lubelskiego oddziału Ruchu Polska 2050, jednocześnie członkiem ugrupowania Wspólny Lublin. W radzie miasta należy do klubu radnych prezydenta Krzysztofa Żuka, szefa PO w regionie. Pytany jak to godzi, Nowak odparł, że prezydent Żuk jest świetnym samorządowcem.  Jako samorządowiec wspieram prezydenta Żuka, natomiast Ruch Polska 2050 to inicjatywa ogólnopolska, która świetnie to uzupełnia — powiedział Nowak. Lider struktur regionalnych Polski 2050 Rafał Maksymowicz poinformował, że ruch zrzesza w woj. lubelskim niecałe sto osób. Maksymowicz należy do ruchu Szymona Hołowni od roku, nie ma wcześniejszych doświadczeń w działalności publicznej. Zapewnił, że nie czuje się zdominowany przez parlamentarzystów, którzy przeszli do ruchu. „Czuję się jako partner, na tych samych zasadach” – powiedział. aw/PAP
Adam Bielan i Kamil Bortniczuk mogą zostać wykluczeni z Porozumienia. Decyzję podjęło prezydium zarządu partii Jarosława Gowina^Zespół wPolityce.pl^2021-02-05 19:15:42.056688+01:00^https://wpolityce.pl/polityka/537985-bielan-i-bortniczuk-moga-zostac-wykluczeni-z-partii^Podczas piątkowego posiedzenia prezydium zarządu Porozumienia przyjęło przez aklamację wnioski o wykluczenia z partii europosła Adama Bielana i posła Kamila Bortniczuka - wynika z informacji PAP. CZYTAJ RÓWNIEŻ: Większość parlamentarzystów Porozumienia udziela poparcia Gowinowi: Nie godzimy się na próby destabilizowania naszej partii Teraz te wnioski trafią do sądu koleżeńskiego, który ma się zebrać jeszcze w piątek wieczorem. W piątek po południu na koncie Porozumienia na Tweeterze pojawiło się oświadczenie podpisane przez większość parlamentarzystów partii Gowina. My, niżej podpisani posłowie i senatorowie partii Porozumienie Jarosława Gowina, udzielamy pełnego poparcia Jarosławowi Gowinowi, jako wybranemu demokratycznie i bez głosów sprzeciwu prezesowi zarządu krajowego naszej partii — czytamy. Jednocześnie podkreślamy, że nie godzimy się na próby destabilizowania naszej partii przez pojedynczych jej członków, w ich dążeniu do realizacji planów politycznych czy to osobistych, czy to pisanych przez przeciwników naszego ugrupowania. Sprzeciwiamy się uprawianiu przez nich polityki metodą wywoływania konfliktów i politycznego chuligaństwa – nie takim ideom służy partia, która w swej nazwie odwołuje się do porozumienia — podkreślono w oświadczeniu. CZYTAJ RÓWNIEŻ: Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji” Parlamentarzyści wyrazili też przekonanie, że przywództwo Jarosława Gowina w Porozumieniu „gwarantuje stabilność zarówno w łonie naszej partii, jak i w całej Zjednoczonej Prawicy, której Porozumienie pod przywództwem prezesa Jarosława Gowina jest lojalnym członkiem”. Pod oświadczeniem podpisali się posłowie: Mieczysław Baszko, Stanisław Bukowiec, Anna Dąbrowska-Banaszek, Andrzej Gut-Mostowy, Wojciech Maksymowicz, Iwona Michałek, Wojciech Murdzek, Marcin Ociepa, Grzegorz Piechowiak, Andrzej Sośnierz, Magdalena Sroka, Michał Wypij oraz senatorowie: Tadeusz Kopeć i Józef Zając. Rzeczniczka Porozumienia Magdalena Sroka poinformowała PAP wcześniej w piątek, że w czwartek prezydium zarządu Porozumienia zawiesiło w prawach członka partii europosła, przewodniczącego Konwencji Krajowej Porozumienia Adama Bielana oraz troje innych działaczy, w przypadku których skierowane zostały do sądu koleżeńskiego wnioski o wydalenie ich Porozumienia. Według Sroki, sąd koleżeński, który rozpatrzy te wnioski zbierze się w piątek. Adam Bielan uważa, że zarząd partii, rozszerzony w październiku ub.r. na wniosek Jarosława Gowina został uzupełniony niezgodnie ze statutem i w związku z tym nie uznaje on decyzji podejmowanych przez ten zarząd i jego prezydium za ważne. Bielan stwierdził w rozmowie z PAP, że Porozumienie dysponuje opinią prawną dotyczącą kwestii niezgodnego ze statutem uzupełniania zarządu. Ponadto Bielan podkreślił, że trzyletnia kadencja Gowina, wybranego na prezesa Porozumienia w 2015 r. upłynęła w kwietniu 2018 r., bo na nadzwyczajnym kongresie partii, który odbył się jesienią 2017 r. wyboru prezesa nie przeprowadzono. Według Bielana, w czwartek wieczorem zebrał się sąd koleżeński, który uchylił wszystkie uchwały ws. zawieszenia i wydalenia z partii oraz postanowił o wygaśnięciu kadencji Gowina oraz o tym, że to on jako szef Konwencji Krajowej pełni obecnie funkcję prezesa. Część działaczy Porozumienia respektująca m.in. decyzje ws. rozszerzenia zarządu partii uznaje, że sądem koleżeńskim kieruje wciąż Sergiusz Kmiecik, a część, że został on odwołany z tej funkcji i teraz sądowi koleżeńskiemu przewodniczy Robert Wrzesiński.  mly/PAP
UJAWNIAMY. Tajne spotkanie Tuska z Gowinem? W Porozumieniu aż huczy od sensacyjnych informacji dotyczących wicepremiera^Zespół wPolityce.pl^2021-02-05 17:55:06.540949+01:00^https://wpolityce.pl/polityka/537974-ujawniamy-tajne-spotkanie-tuska-z-gowinem^Trwa intensywne pranie brudów w skłóconym Porozumieniu. Politycy, którzy znaleźli się w opozycji do wicepremiera poinformowali naszą redakcję, że Jarosław Gowin miał w styczniu spotkać się Donaldem Tuskiem. To jednak nie koniec. Przekonują, że Gowin miał też spotkać się z Michałem Kamińskim i Władysławem Kosiniakiem-Kamyszem, wiosną ubiegłego roku. Do spotkania miało dojść w przeddzień negocjacji Jarosława Gowina z prezesem Prawa i Sprawiedliwości nt. przesunięcia terminu wyborów prezydenckich. CZYTAJ TAKŻE: Większość parlamentarzystów Porozumienia udziela poparcia Gowinowi: Nie godzimy się na próby destabilizowania naszej partii CZYTAJ RÓWNIEŻ: Kulisy awantury w Porozumieniu. Część działaczy zarzuca Gowinowi skręt w stronę Hołowni, a zwolennicy wicepremiera uderzają w Bielana Informacja, która nami wstrząsnęła, to ta, że Jarosław Gowin spotkał się w styczniu z Donaldem Tuskiem. Można się domyślać o czym rozmawiali. Z kolei w czasie kryzysu wiosennego związanego z terminem wyborów prezydenckich, Gowin miał spotkać się z Michałem Kamińskim i Kosiniakiem-Kamyszem w domu tego pierwszego. Stało się to w przeddzień kluczowych negocjacji z Jarosławem Kaczyńskim. Kamiński to przecież człowiek Tuska.  – mówi nam politycy Porozumienia, którzy prosili nas o anonimowość.
Mazurek reaguje na słowa Bielana dla wPolityce.pl: Czy Gowin i jego zwolennicy mogą zrobić przewrót i rządzić z opozycją?^Zaćwierkane na Twitterze^2021-02-05 17:51:37.917216+01:00^https://wpolityce.pl/polityka/537975-mazurekczy-gowin-moze-zrobic-przewrot-i-rzadzic-z-opozycja^Beata Mazurek z PiS odniosła się do zamieszania wokół partii Porozumienie. Pytała o możliwy przewrót. CZYTAJ RÓWNIEŻ: Większość parlamentarzystów Porozumienia udziela poparcia Gowinowi: Nie godzimy się na próby destabilizowania naszej partii We wpisie Mazurek znajdujemy pytanie dot. polityków Porozumienia, którzy popierają Jarosława Gowina.  Padły słowa o możliwym przewrocie i „rządzeniu z opozycją”. CZYTAJ RÓWNIEŻ: Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji” Czy J. Gowin i jego zwolennicy mogą zrobić przewrót i rządzić z opozycją ? Nic nie ma za darmo. Więc za co? Za bycie premierem?
MSZ wezwał ambasadora Rosji: Oczekujemy, że władze rosyjskie cofną błędną decyzję o uznaniu za persona non grata polskiej dyplomatki^Zespół wPolityce.pl^2021-02-05 17:24:47.811302+01:00^https://wpolityce.pl/polityka/537972-msz-interweniuje-ws-polskiej-dyplomatki-w-rosji^Oczekujemy, że władze rosyjskie cofną błędną decyzję o uznaniu za persona non grata polskiej dyplomatki, w przeciwnym wypadku Polska pozostawia sobie możliwość podjęcia adekwatnych kroków - oświadczyło w piątek Ministerstwo Spraw Zagranicznych. MSZ w Moskwie poinformowało w piątek, że pracownicy placówek dyplomatycznych Szwecji, Polski i Niemiec zostali uznani za osoby niepożądane na terenie Rosji, ponieważ „uczestniczyli w akcjach sprzecznych z prawem” i mają w najbliższym czasie opuścić terytorium kraju. Polski resort spraw zagranicznych w oświadczeniu wydanym w piątek po południu oświadczył, że „z zaniepokojeniem przyjął informację o uznaniu przez władze Federacji Rosyjskiej za persona non grata polskiej dyplomatki pracującej w Konsulacie Generalnym Rzeczypospolitej Polskiej w Sankt Petersburgu”. MSZ podkreśliło, że w odpowiedzi na gest strony rosyjskiej wezwało ambasadora Federacji Rosyjskiej i poinformowało, że polska dyplomatka realizowała wyłącznie zadania służbowe wynikające ze statusu dyplomatycznego i zgodne z Konwencją Wiedeńską. Strona polska oczekuje, że władze rosyjskie cofną błędną decyzję. W przeciwnym wypadku Polska pozostawia sobie możliwość podjęcia adekwatnych kroków — oświadczył polski resort spraw zagranicznych. MSZ wyraziło także „ubolewanie z powodu posunięć władz Federacji Rosyjskiej, co spowoduje dalsze pogłębienie kryzysu w dwustronnych relacjach między naszymi państwami”. mly/PAP
Większość parlamentarzystów Porozumienia udziela poparcia Gowinowi: Nie godzimy się na próby destabilizowania naszej partii^Zespół wPolityce.pl^2021-02-05 17:01:53.194739+01:00^https://wpolityce.pl/polityka/537968-parlamentarzysci-porozumienia-udzielamy-poparcia-gowinowi^Większość parlamentarzystów Porozumienia podpisała się pod oświadczeniem, które partia opublikowała w mediach społecznościowych. Dokument wyraża poparcie dla Jarosława Gowina. CZYTAJ RÓWNIEŻ: Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji” Posłowie i senatorowie Porozumienia zapewniają, że Jarosław Gowin ma ich pełne poparcie.  My, niżej podpisani posłowie i senatorowie partii Porozumienie Jarosława Gowina, udzielamy pełnego poparcia Jarosławowi Gowinowi, jako wybranemu demokratycznie i bez głosów sprzeciwu Prezesowi Zarządu Krajowego naszej partii – czytamy. CZYTAJ RÓWNIEŻ: Kulisy awantury w Porozumieniu. Część działaczy zarzuca Gowinowi skręt w stronę Hołowni, a zwolennicy wicepremiera uderzają w Bielana Odnieśli się też do prób zmiany władzy w partii.  Jednocześnie podkreślamy, że nie godzimy się na próby destabilizowania naszej partii przez pojedynczych jej członków, w ich dążeniu do realizacji planów politycznych czy to osobistych, czy to pisanych przez przeciwników naszego ugrupowania – piszą parlamentarzyści. Zapewniają, że ich partia jest lojalnym członkiem Zjednoczonej Prawicy. Porozumienie pod przywództwem Prezesa Jarosława Gowina jest lojalnym członkiem – czytamy.
W PO brak zgody ws. aborcji. Większość chce liberalizacji ustawy, część referendum. Opozycja wnioskuje o wykładnię wyroku TK^Zespół wPolityce.pl^2021-02-05 16:36:04.656165+01:00^https://wpolityce.pl/polityka/537958-w-po-brak-zgody-ws-aborcji-wiekszosc-chce-liberalizacji^Członkowie zarządu PO, z którymi rozmawiała PAP, uważają, że nie ma obecnie powrotu do tzw. kompromisu aborcyjnego, a obowiązująca ustawa powinna być zliberalizowana. Przeważa pogląd, że dobrym rozwiązaniem byłaby legalna aborcja do 12. tygodnia, jednak pod pewnymi warunkami. Część konserwatywnych posłów Platformy Obywatelskiej uważa, że w tej sprawie należy przeprowadzić ogólnopolskie referendum. Z kolei opozycja po spotkaniu w Sejmie wnioskuje o informację ministra sprawiedliwości ws. wykładni wyroku TK dot. aborcji CZYTAJ RÓWNIEŻ:  — Aborcja? W Platformie po staremu. Choć dużo o tym mówią, to sami nie wiedzą czego chcą. Schetyna: Potrzebujemy debaty — Ireneusz Raś za przywróceniem kompromisu aborcyjnego. Napisał w tej sprawie list do zarządu PO: Wiem, że przed Wami ważna decyzja W sprawie aborcji w Platformie Obywatelskiej wciąż nie ma jednolitego stanowiska. Konserwatywna część PO opowiada się za przywróceniem poprzedniego, obowiązującego od 30 lat kompromisu aborcyjnego. Z kolei większość polityków Platformy (w tym m.in. dwaj byli liderzy tej partii: Donald Tusk i Grzegorz Schetyna) przekonują, że w obecnej sytuacji nie ma powrotu do funkcjonującego prawie 30 lat tzw. kompromisu aborcyjnego (aborcja była zakazana poza trzema wyjątkami: gdy ciąża zagraża zdrowiu lub życiu kobiety, gdy powstała w wyniku czynu zabronionego, np. gwałtu lub kazirodztwa, lub w przypadku poważnych wad płodu), a kobiety powinny mieć w tej sprawie wolny wybór. Do wypracowania stanowiska partii w kwestiach związanych z aborcją został niedawno powołany zespół pod kierownictwem wicemarszałek Sejmu Małgorzaty Kidawy-Błońskiej. Znany z konserwatywnych poglądów poseł Ireneusz Raś w czwartek wystosował do władz partii list, w którym wezwał do działań na rzecz przywrócenia dawnego kompromisu. Przestrzegł jednocześnie przed zajmowaniem w tej sprawie stanowiska bliższego Lewicy.  Zmuszanie kobiety do rodzenia dziecka, gdy istnieje duże prawdopodobieństwo ciężkiego i nieodwracalnego upośledzenia płodu albo nieuleczalnej choroby jest nieludzkie i stanowi rażące naruszenie praw człowieka. W tym zakresie protestujące kobiety powinny uzyskać nasze wsparcie. Czymś innym jest jednak zgoda na tzw. aborcję na życzenie, czego domagają się środowiska radykalnej lewicy  — napisał Raś. Z rozmów PAP z politykami Platformy wynika, że pogląd krakowskiego posła nie jest zbyt popularny w partii.  Znam tylko jedną osobę, członka Platformy, który ma takie poglądy w tej sprawie jak Irek Raś. To jest Irek Raś  — powiedział PAP poseł Sławomir Nitras z zarządu PO. Szef warmińsko-mazurskich struktur Platformy Jacek Protas przypomniał z kolei, że Raś nigdy nie ukrywał swego podejścia do kwestii aborcji.  I teraz też wyraża swoje zdanie, namawiając koleżanki i kolegów do tego, żeby go wsparli  — dodał poseł w rozmowie z PAP. Jego zdaniem list Rasia to element dyskusji wewnątrzpartyjnej.  Jeśli chodzi o podejście do aborcji i do innych kwestii światopoglądowych, to zawsze w Platformie Obywatelskiej taka dyskusja się odbywała. Jesteśmy szeroką partią centrową, więc w jej składzie są ludzie o poglądach konserwatywnych i bardziej liberalnych, więc ta dyskusja zawsze miała miejsce  — przypomniał Protas. Szanuję pogląd Irka Rasia, tylko problem jest w tym, że nie ma kompromisu aborcyjnego już w Polsce, został wysadzony w powietrze przez PiS i nie ma do tego powrotu  — ocenił z kolei w rozmowie z PAP szef Platformy na Pomorzu Sławomir Neumann, odnosząc się do wyroku TK. Wszyscy trzej członkowie zarządu - i Neumann, i Protas, i Nitras - optują za bardziej liberalnymi rozwiązaniami, niż obowiązywały w Polsce od 1993 roku.  W tej chwili tego rozwiązania ustawowego z 1993 roku przecież nie ma, w związku z tym musimy się zmierzyć z wyzwaniami XXI wieku i podejść do tych regulacji w sposób bardziej nowoczesny, bardziej liberalny, oddający kobietom możliwość dużo większej swobody decyzyjnej. I w tym kierunku będziemy szli  — zadeklarował Protas. Zastrzegł przy tym, iż nie należy w kwestii aborcji spodziewać się żadnych „rewolucyjnych zmian”. Podobnie w tej sprawie wypowiadają się Nitras i Neumann.  Europejskim standardem jest legalna aborcja do 12. tygodnia. Na pewno ten dostęp nie powinien być bezwarunkowy, potrzebna byłaby choćby rozmowa z lekarzem, z psychologiem — powiedział Nitras. Według Neumanna Platforma z pewnością nie poprze postulatu nieograniczonego dostępu do przerywania ciąży.  Żądania niektórych osób, żeby wprowadzić aborcję na życzenie, są za daleko idące  — ocenił polityk. On również uważa, że do zaakceptowania jest dopuszczalność przerywania ciąży do 12. tygodnia, po konsultacjach jednak pacjentki z lekarzem czy psychologiem.  Kobieta nie może zostać z tym sama, bez informacji, bez pomocy. To są standardy europejskie  — podkreślił poseł. Neumann zastrzegł przy tym, że rozwiązania, za którymi ewentualnie opowie się partia, nie mogą być narzucane wszystkim jej członkom.  Ja szanuję i tych, którzy myślą tak jak Irek Raś, że tylko część rozwiązań będą akceptować, i szanuje tych, którzy są bardziej liberalni i chcieliby być może więcej  — zaznaczył lider pomorskiej PO. Ireneusz Raś zasugerował w swym liście, że do zmiany stanowiska PO w kwestii aborcji może dojść już w piątek na posiedzeniu zarządu ugrupowania. Z informacji PAP wynika, że póki co posiedzenie zarządu nie zostało zwołane. Nie jest wykluczone, że władze PO spotkają się w piątek wieczorem lub w sobotę rano, ale niekoniecznie będą rozmawiać o aborcji. Niektórzy konserwatywni posłowie PO, z którymi rozmawiała PAP, uważają, że w sprawie aborcji należy przeprowadzić ogólnopolskie referendum. Chciałabym, żeby każdy Polak świadomie powiedział za czym się opowiada, chciałabym poznać stanowisko Polaków  — mówiła PAP posłanka Joanna Fabisiak. Dopytywana, jakie pytania powinno się zadać w takim referendum, odpowiedziała, że „trzeba to bardzo starannie przemyśleć”. O pomyśle referendum ws. aborcji pozytywnie wypowiedział się również poseł KO Tomasz Głogowski.  Mnie jest najbliższy kompromis, który obowiązywał do niedawna, ale także pozytywnie myślę o pomyśle referendum z trzema pytaniami: czy kompromis, czy zaostrzenie, czy liberalizacja prawa aborcyjnego  — powiedział PAP poseł. Wczoraj zespół pod kierownictwem pani marszałek Kidawy-Błońskiej miał pierwszą rozmowę, która była bardzo dobra, ale to była dopiero pierwsza rozmowa. Byłbym zaskoczony, gdyby zdecydowane stanowisko pojawiło się od razu. Nie oczekuję jakiegoś przewlekania tej sprawy, stanowisko powinno być w miarę szybko podane, ale jednak przed jego wydaniem nalałoby zapytać każdego z posłów i senatorów jakie ma zdanie w tej sprawie  — mówił Głogowski. Pytany, czy widzi swoje miejsce w PO, jeśli w programie ugrupowania znajdzie się legalna aborcja do 12. tygodnia ciąży, polityk podkreślił, że tak. Jednak, jak dodał, dla niego kluczową kwestią jest brak dyscypliny podczas głosowania w tej sprawie.  Nieposzanowanie zdania innych osób w tej sprawie oznaczałoby, że stajemy się zupełnie inną partią  — dodał poseł. Pomysł przeprowadzenia referendum ws. aborcji poparł w piątek w wywiadzie dla Radia Zet także poseł KO Antoni Mężydło. Podkreślił, że popiera tzw. kompromis aborcyjny, a skoro został on złamany, to należałoby wypracować w tej sprawie jakieś stanowisko.  Bardzo podoba mi się pomysł Bronisława Komorowskiego, że my powinniśmy przedstawić pytania do referendum - bardzo rozsądne, dobre pytania referendalne jeśli chodzi o aborcję  — mówił Mężydło. Były prezydent Bronisław Komorowski o referendum ws. aborcji mówił w środowym wywiadzie dla TVN24. Podkreślił, że namawia PO, by broniła kompromisu aborcyjnego z 1993 r. i zaznaczył, że sam jest zwolennikiem tego kompromisu. Wskazał przy tym, że społeczeństwo polskie jest bardzo zróżnicowane i „być może najlepszym rozwiązaniem jest referendum”. Sceptycznie do pomysłu referendum ws. aborcji odnosi się z kolei posłanka Izabela Mrzygłocka.  Referendum w sprawach moralnych? To zależy jakie byłyby pytania. Jeżeli pytania będą przygotowywane przez PiS, to referendum na pewno nie będzie takie, jakiego społeczeństwo by oczekiwało  — stwierdziła w rozmowie z PAP posłanka. PO musi spokojnie wypracować stanowisko dotyczące aborcji. Tutaj nie ma konieczności pośpiechu, ten pośpiech jest absolutnie niewskazany  — mówiła Mrzygłocka. Podkreśliła, że „aborcja nie może być sposobem na antykoncepcję”.  Ja sobie nie wyobrażam, że byłaby możliwość dokonania aborcji bez żadnych dodatkowych warunków. Nie przypuszczam, żeby PO przyjęła takie stanowisko. Pod pewnymi warunkami jest to możliwe  — dodała. Z kolei w piątkowej rozmowie z PAP Ireneusz Raś wyraził nadzieję na „dłuższy namysł, konsultacje i współdziałanie wszystkich w tej kwestii, a nie tylko na dążenie do podjęcia w sprawie aborcji skrajnej decyzji, która z tym rdzeniem, jaki stanowił o Platformie, który łączył w Platformie różne poglądy nie ma nic wspólnego”. Jego zdaniem byłoby to „przekroczenie Rubikonu”. W piątek z inicjatywy posłanek Lewicy odbyło się w Sejmie spotkanie z przedstawicielami klubów parlamentarnych ws. możliwych rozwiązań po opublikowaniu wyroku Trybunału Konstytucyjnego ws. aborcji. Oprócz Lewicy brali w nim udział przedstawiciele Koalicji Obywatelskiej m.in. Jarosław Wałęsa, Katarzyna Lubnauer, Monika Rosa, Kamila Gasiuk-Pihowicz, Marzena Okła-Drewnowicz, Agnieszka Pomaska, Katarzyna Piekarska, Urszula Zielińska, Franciszek Sterczewski, Tomasz Zimoch, przedstawicielki Koalicji Polskiej: Bożena Żelazowska i Urszula Pasławska, a także związana z ruchem Polska 2050 Szymona Hołowni posłanka niezrzeszona Hanna Gill-Piątek. Posłanka Lewicy Agnieszka Dziemianowicz-Bąk na konferencji po spotkaniu przedstawiła wspólne ustalenia.  Pierwszy krok zjednoczenia opozycji wokół praw kobiet został zrobiony  — zapewniła. Zgadzamy się co do tego, że miejscem debaty, miejscem walki o prawa kobiet jest nie tylko ulica, gdzie wspieramy protestujących, ale także Sejm, także parlament. Dlatego wspólnie złożymy wniosek do pani marszałek Witek o niezwłoczne nadanie numeru druku i włączenie do porządku obrad najbliższego posiedzenia Sejmu wszystkich projektów złożonych przez kluby opozycyjne, które dotyczą praw reprodukcyjnych kobiet  — poinformowała Dziemianowicz-Bąk. Są to trzy projekty; dwa z nich zgłosiła Lewica. Pierwszy to projekt ustawy liberalizującej przepisy dotyczące przerywania ciąży do 12 tygodnia, który został złożony w kwietniu ub.r. Druga to „ustawa ratunkowa”, która dekryminalizuje pomoc przy aborcji. Trzeci projekt, który zgłosiła Koalicja Polska, to powrót do tzw. kompromisu aborcyjnego. Dziemianowicz-Bąk podkreślała, że Polki i Polacy mają prawo dowiedzieć się, czy kiedy kobieta rozpoczęła procedurę przerywania ciąży ze względu na przesłankę embriopatologiczną, to czy według prawa może tę procedurę dokończyć, a lekarze mają prawo dowiedzieć się, że kiedy wykonają taki zabieg, to czy mogą czuć się bezpiecznie. Złożymy wniosek o włączenie na najbliższe posiedzenie Sejmu informacji ministra sprawiedliwości i prokuratora generalnego Zbigniewa Ziobro o podanie wykładni, interpretacji i skutków prawnych wdrożenia decyzji Trybunału Julii Przyłębskiej  — poinformowała. 27 stycznia w Dzienniku Ustaw został opublikowany wyrok TK z 22 października ub. roku ws. przepisów antyaborcyjnych, a w Monitorze Polskim opublikowano jego uzasadnienie. TK wskazał w uzasadnieniu, że prawdopodobieństwo ciężkich wad płodu nie jest wystarczające dla dopuszczalności aborcji. Po publikacji wyroku stracił moc przepis tzw. ustawy antyaborcyjnej z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co TK w październiku uznał za niekonstytucyjne.
Rok temu zaczęła się długa i nieoczywista droga Andrzeja Dudy po prezydencką reelekcję. PAŁAC2020 - SUPLEMENT^Marcin Wikło^2021-02-05 16:00:39.051900+01:00^https://wpolityce.pl/polityka/537944-rok-temu-zaczela-sie-droga-andrzeja-dudy-po-reelekcje^5 lutego 2020 roku prezydent pojechał do Świdnika, a potem do Lubartowa. Tam miał spotkanie, jakich wiele w pierwszej kadencji. Traf chciał, że tego dnia marszałek Sejmu Elżbieta Witek ogłosiła datę wyborów. Wszyscy czekali więc na jasną deklarację Dudy, czy wystartuje, czy będzie ubiegał się o prezydencką reelekcję. Doczekali się. Równo rok temu Andrzej Duda wyruszył w podróż, której się nie spodziewał. Bo miała to być najkrótsza kampania w historii, a okazała się niemalże najdłuższą i obfitującą w zakręty, polityczne kryzysy (po jednej i po drugiej stronie) i przesilenia. Byłem wtedy w Lubartowie, w hali sportowej, pośród ludzi, którzy słowa prezydenta zapewniające o chęci ponownego startu w wyborach przyjęli owacyjnie.
Bielan ujawnia przyczyny sporu z Gowinem: „Dotyczył stosunku do rządów ZP i próby ewentualnej budowy alternatywnej koalicji”^Zespół wPolityce.pl^2021-02-05 15:26:26.721857+01:00^https://wpolityce.pl/polityka/537948-tylko-u-nas-bielan-ujawnia-przyczyny-sporu-z-gowinem^Adam Bielan w rozmowie z portalem wPolityce.pl przyznał, że Jarosław Gowin chciał stworzyć nową koalicję, w której mógłby zasiąść w fotelu premiera. Bielan przekonuje też, że prawo stoi po jego stronie, ale sam nie będzie kandydował na szefa Porozumienia. CZYTAJ TAKŻE:Kulisy awantury w Porozumieniu. Część działaczy zarzuca Gowinowi skręt w stronę Hołowni, a zwolennicy wicepremiera uderzają w Bielana Konflikt zaczął się wiosną 2020 roku i dotyczył oczywiście terminu wyborów, ale uważam, szczególnie z dzisiejszej perspektywy, kiedy wiem o wiele więcej, że konflikt dotyczył stosunku Jarosława Gowina do rządów Zjednoczonej Prawicy i próby ewentualnej budowy alternatywnej koalicji. Wiemy, że Jarosław Gowin proponował członkom Porozumienia start z listy PSL, wiemy, że toczyły się rozmowy na temat zmiany Marszałka Sejmu, wiemy też, że interesowała go koncepcja tzw. rządu technicznego. – mówi Adam Bielan w rozmowie z portalem wPolityce.pl. Zdaniem pełniącego obowiązki szefa Porozumienia, działaniem Jarosława Gowina kierować miała chęć zemsty na przeciwnikach wewnątrz partii. Uważałem, że po wyborach prezydenckich trzeba odbudować jedność Zjednoczonej Prawicy i namawiałem prezesa Jarosława Kaczyńskiego, by dał szansę panu Gowinowi. Niestety, wewnątrz partii, Jarosław Gowin postanowił mścić się na tych, którzy, jak sam stwierdził, mieli go „zdradzić”. Był przekonany, że gdyby nie ta zdrada, to już dzisiaj byłby premierem. Zaczął atakować więc posłów, którzy wtedy zachowali się dzielnie i stali po właściwej stronie. Szczególnie intensywnie ten konflikt wyglądał, gdy musieliśmy wybrać drugiego ministra konstytucyjnego i ku zaskoczeniu Jarosława Gowina, w głosowaniu wygrał Michał Cieślak. Jarosław to odebrał jako swoją porażkę, obraził się na nas i wszedł na drogę nielegalną, dopuścił się działań niestatutowych. – ujawnia Adam Bielan   Zwołał więc posiedzenie zarządu i pod koniec obrad, gdy wielu z nas już wyszło, w głosowaniu jawnym, co jest niezgodne ze statutem, podjął uchwały dotyczące zarządu. Napompował zarząd, a my tę uchwałę zaskarżyliśmy do sądu. Nie chodziliśmy z tym do mediów, przekazaliśmy sprawę do sądu koleżeńskiego. Jego przewodniczący przez ponad dwa miesiące nie zwoływał jednak posiedzenia. Gdy wiceprzewodniczący sądu uchylił uchwały Gowina, to został za to wyrzucony z partii. Ze strony Jarosława Gowina mieliśmy więc ciągłą i narastającą eskalację konfliktu —przekonuje Adam Bielan.  Adam Bielan zapowiedział, że nie będzie startował na nowego szefa Porozumienia.  Decyzją sądu koleżeńskiego pełnię teraz obowiązki prezesa. Moim celem jest uporządkowanie teraz kwestii formalnych i zorganizowanie kongresu w sposób, który nie będzie budził żadnych wątpliwości i będzie odbywał się w ramach reguł demokratycznych. Ja o funkcję prezesa nie będę się ubiegał. Powinien być nim ktoś kto załagodzi spory. Teraz najważniejsze dla nas jest to, by spory formalnoprawne nie zdestabilizowały Zjednoczonej Prawicy. Jestem patriotą Zjednoczonej Prawicy i wiem, że jest to najlepszy projekt konserwatywny w historii polskiego parlamentaryzmu – stwierdził Adam Bielan. WB
NASZ WYWIAD. Rosyjska agenda PiS? Kownacki temperuje Tuska: To nie PiS spotykał się z Putinem na molo w Sopocie^Zespół wPolityce.pl^2021-02-05 15:04:25.338118+01:00^https://wpolityce.pl/polityka/537934-wywiad-kownacki-to-nie-pis-spotykal-sie-z-putinem-na-molo^„To nie PiS spotykał się z Putinem na molo w Sopocie. Rozumiem, że jest to bardzo głęboki kompleks Donalda Tuska, który próbuje zatrzeć rzeczywistość wbrew faktom” - powiedział Bartosz Kownacki (PiS), odnosząc się do słów Donalda Tuska, który w debacie z Adamem Michnikiem powiedział: „właściwie w każdym wymiarze: wewnętrznym, europejskim, globalnym czy bezpośrednio w sprawach wschodnich, agenda PiS-owska jest agendą rosyjską”. CZYTAJ RÓWNIEŻ: -Pogadanka Tuska z Michnikiem. Temat przewodni? Odsunięcie PiS. „Można ich pokonać. Jest lekka przewaga po stronie demokratycznej” -10/04 DEKADĘ PÓŹNIEJ. 30.03 – Tusk w sidłach Putina? Dlaczego premier przez prawie 2 miesiące nie odezwał się ws. Katynia? Donald Tusk w debacie z Adamem Michnikiem przekonywał, że „właściwie w każdym wymiarze: wewnętrznym, europejskim, globalnym czy bezpośrednio w sprawach wschodnich, agenda PiS-owska jest agendą rosyjską”. Jak by się Pan odniósł do tych słów? Bartosz Kownacki: To nie PiS spotykał się z Putinem na molo w Sopocie. Rozumiem, że jest to bardzo głęboki kompleks Donalda Tuska, który próbuje zatrzeć rzeczywistość wbrew faktom. Bez względu na to, jak patrzymy na program Prawa i Sprawiedliwości, czy historycznie, czy na to, co faktycznie robi, jest to program zorientowany ku Europie Zachodniej, ku sojuszowi ze Stanami Zjednoczonymi. O tym politycy, którzy są w Prawie i Sprawiedliwości mówili 20-40 lat temu i robią to konsekwentnie chociażby poprzez konkretne działania, jak zbliżenie Polski ze Stanami Zjednoczonymi w tej kwestii bezpieczeństwa, obronności, obecności wojsk amerykańskich, zakupu amerykańskiego sprzętu czy jakże ważnego bezpieczeństwa energetycznego. Oczekiwałbym, żeby to Donald Tusk coś wskórał u swojej przyjaciółki Angeli Merkel, która wbrew już nie tylko Polsce, ale także innym krajom europejskim i Stanom Zjednoczonym brnie do tego, żeby Nord Stream 2 powstał i raczej tutaj bym szukał kontekstów rosyjskich. Pani Merkel ewidentnie działa na korzyść państwa rosyjskiego, a Donald Tusk w żaden sposób nie protestuje, bo jest uwiązany, uwikłany w relacje z Angelą Merkel. Jest to więc zaprzeczanie oczywistym faktom.  Pan Adam Michnik z kolei stwierdził: „Ja nie chciałbym dożyć tego, że będziemy mieli w Warszawie taki Majdan jaki był w Kijowie”. Czy to jest groźba? Życzę panu Michnikowi jak najdłuższego życia. Nawet jak kogoś nie lubię, a nawet nie szanuję, to życzyć mu będę jak najdłuższego życia. Dziwię się, że w ogóle jest w stanie porównywać – chyba, że myśli o jakiejś próbie objęcia władzy przez ludzi związanych z Putinem, którzy z nim spacerowali, a później Majdanu. A mówiąc już na poważnie, to są dwie rzeczy. Po pierwsze próby rozchwiania nastrojów społecznych, próby wzburzenia i zachęcenia do tego, żeby ludzie zachowywali się tak jak na Ukrainie, mimo że nie ma ku temu podstaw. Porównywanie systemu rządów, który jest i był wówczas na Ukrainie z władzą w Polsce przez te trzydzieści lat, bez względu na to, czy patrzymy na PiS, czy na wcześniejsze ugrupowania, jest ogromną nieuczciwością. Jest to próba zmobilizowania ludzi, ale także zastraszenia nie tyle Prawa i Sprawiedliwości, co zastraszenia ludzi, sprawienia takiego wrażenia, że Polskę można porównywać z niedemokratycznymi krajami Europy Wschodniej czy Azji. Pan Michnik mówił również o „dyktabolszewikach z PiS-u”. Każdy ma prawo używać języka, jakiego chce. Raczej bym chciał, żeby przywołał fakty, które pozwalałyby na budowanie tego typu sformułowań i twierdzeń, bo to jest dalece nieuczciwe i nie ma oparcia w faktach. Tak jak nie mają oparcia w faktach zarzuty o prowadzenie przez PiS prorosyjskiej polityki wschodniej czy też twierdzenia o zagrożeniu demokracji, którego w Polsce po prostu nie ma, tak samo trudno mówić o tym, żeby PiS w swoim działaniu czy też w swoim programie miało coś wspólnego z czymś, co dzieje się na wschodzie. Nie chciałbym takiego języka w debacie publicznej, chociaż tak jak powiedziałem każdy ma prawo takiego języka używać i daje o sobie świadectwo. Dziękuję za rozmowę. Rozmawiała Anna Wiejak
Po debacie Tusk-Michnik: rządy Tuska były dla Rosji nawet bardziej użyteczne i łatwe do sterowania niż te Gomułki i Gierka^Stanisław Janecki^2021-02-05 14:22:27.279423+01:00^https://wpolityce.pl/polityka/537936-po-debacie-tusk-michnik^Autor „Szczerze” wielokrotnie przekonywał, jak szczerze potrafi kłamać i nawet powieka mu nie drgnie. Można nawet stworzyć stopniowanie łgarstw: banalne kłamstwo, wierutne kłamstwo i „szczerze” Donalda Tuska. Szumnie zapowiadana debata (zdalna, bo jeden w Gdańsku, a drugi w Warszawie) Donalda Tuska z Adamem Michnikiem nie była żadną intelektualną ucztą. Była nieznośnym, banalnym i mało lotnym marudzeniem dwóch tetryków. Mających świadomość, że najlepsze dawno za nimi, lecz oni chcieliby zatrzymać czas, a nawet cofnąć. Kompletnie sztampowe bredzenie o Prawie i Sprawiedliwości i Jarosławie Kaczyńskim nie robi żadnego wrażenia. Jeden wątek – rosyjski - był w pozostałej części bredzenia jednak tak bezczelnie załgany, że domaga się komentarza. Oto Donald Tusk stwierdził, że układ rządzący „jest spętany przedziwnym strachem wobec Moskwy i Putina. To jest coś więcej i to jest coś bardzo niepokojącego. W każdym wymiarze: wewnętrznym, europejskim, globalnym, czy bezpośrednio w sprawach wschodnich, agenda pisowska jest agendą rosyjską. Aż nieprawdopodobne, ale tak jest”. Wystarczy rzut oka na pierwszą w roli premiera wizytę Tuska w Moskwie (w lutym 2008 r.), żeby zobaczyć, kto jest „spętany przedziwnym strachem”. Tusk siedział podczas spotkania jak wystraszony wasal wobec pewnego siebie suwerena (Tusk pochylony i potulny, Putin rozwalony w fotelu i bezczelny). Tusk komentował tamtą wizytę jako „nowe otwarcie” i „rozmowę ludzkim językiem na trudne tematy”. W efekcie ponoć „uzyskaliśmy najważniejszą rzecz - elementarne zaufanie, zarówno na szczeblu państwowym, jak i w relacjach osobistych”. Pensjonarska naiwność czy kompletna amatorszczyzna? To drugie, a nawet gorzej. Putin był tak szczery z Tuskiem, jak ten w swojej książce „Szczerze” i jak w rozmowie z Adamem Michnikiem. Nic dziwnego, że portal gazieta.ru nazwał Donalda Tuska „naszym człowiekiem w Warszawie”. A Putin docenił amatorszczyznę i zastrachanie rozmówcy dywagując w jego obecności o Ukrainie jako „sztucznym tworze”, Lwowie jako „polskim mieście” i możliwości „zajęcia się tym wspólnie” (tak przynajmniej relacjonował to Radosław Sikorski). Takie prowokacje można robić tylko w obecności kogoś, kogo się kompletnie nie szanuje i nie ceni, kogo się uważa za słupa, którego można wpuścić w każdy kanał. Wobec poważnych polityków nawet Putin tak się nie zachowuje. Tusk się ośmiesza, gdy Michnikowi mówi, że „Kaczyński zbudował rząd, obiektywnie, najbardziej prorosyjski, w porównaniu do rządów Platformy to już w ogóle, ale nawet w porównaniu do rządów Kwaśniewskiego i SLD”. Co takiego rządy Platformy i Tuska osiągnęły? Miały jakikolwiek wpływy, żeby uniemożliwić rozbiór Ukrainy przez Rosję? Zerowy. Putin traktował je jak powietrze. Zatem opowieści Tuska, że „zaczęliśmy odgrywać w Europie rolę jednego z wiodących państw, którego naprawdę słuchano” to żart dekady. Kto słuchał? Moskwa? Berlin? Paryż? Wolne żarty. Do czasu ataku na Ukrainę Tusk się wyłącznie do Putina łasił, nic w zamian nie otrzymując. A Rosja dostawała coraz więcej, z umową gazową na czele. Przecież to rząd Tuska w 2010 r. przygotował i podpisał kuriozalną umowę na dostawy z Rosji: najwyższe ceny w Europie, przesył praktycznie za darmo i miała obowiązywać aż do 2037 r. Umowa była tak kuriozalna, że musiała interweniować Komisja Europejska – skrócono termin obowiązywania do 2022 r., ale inne złe rozwiązania pozostały. Okres poprzedzający katastrofę smoleńską i czas po niej to dla Donalda Tuska wyjątkowa seria katastrof. Putin niemiłosiernie ograł go przed, doprowadzając do rozdzielenia wizyt prezydenta i premiera, wciągając w intrygę przeciwko głowie własnego państwa. A po katastrofie było już tylko gorzej. Putin zrobił z Tuska mielonkę: narzucił wszystkie rozwiązania prawne, wprowadził do międzynarodowego obiegu własny raport, a z Polski pod rządami PO uczynił pośmiewisko. Jeśli to są te sukcesy i niezależność od Rosji, to gorzej było chyba tylko w ostatniej ćwierci XVIII wieku.  Wymieńmy teraz „prorosyjskie” działania rządu PiS. Po pierwsze, bezprecedensowe zwiększenie i wzmocnienie sił NATO i USA w Polsce (z budową infrastruktury i zakupem nowych rodzajów broni), co zostało uznane przez Putina za najbardziej wrogi akt w sferze militarnej po 1945 r. Po drugie, rezygnacja z zagwarantowanych wieloletnimi umowami dostaw gazu z Rosji; budowa Baltic Pipe, żeby gaz płynął ze złóż norweskich; stworzenie i rozbudowa gazoportu w Świnoujściu, żeby sprowadzać skroplony gaz, przede wszystkim z USA i Kataru; walka o zatrzymanie budowy Nord Stream 2 (wsparta sankcjami USA), co Rosja uznała za jedno z najbardziej nieprzyjaznych posunięć gospodarczo-politycznych od 1990 r. Po trzecie, przekop Mierzei Wiślanej uniezależniający Polskę od decyzji Rosji w sprawie dostępu do Bałtyku z wód Zalewu Wiślanego, co rosyjskie służby i propaganda uznały za posunięcie najbardziej uderzające w interesy Rosji w rejonie Bałtyku od czasów wojny. Jeśli Donald Tusk uważa, że działania rządu PiS są prorosyjskie, a jego rządu – antyrosyjskie, to nawet nie robi ludziom wodę z mózgu. On robi z mózgu miazgę. I uważa wszystkich, którzy tych „szczerych” bredni słuchają za kompletnych kretynów. A robi to dlatego, żeby przykryć ewidentny fakt: rząd Tuska był przez wiele lat dla Rosji nawet bardziej użyteczny i łatwy do sterowania niż rządy Gomułki czy Gierka. Putin robił z Tuskiem, co chciał. Tego nie przykryje nawet najszczersze i najbardziej bezczelne kłamstwo.
Kulisy awantury w Porozumieniu. Część działaczy zarzuca Gowinowi skręt w stronę Hołowni, a  zwolennicy wicepremiera uderzają w Bielana^Zespół wPolityce.pl^2021-02-05 13:45:45.659122+01:00^https://wpolityce.pl/polityka/537924-ujawniamy-kulisy-awantury-w-porozumieniu^Z informacji do których dotarł portal wPolityce.pl wynika, że konflikt między Adamem Bielanem i Jarosławem Gowinem wynika nie tylko z kwestii formalnych, ale także z chęci wicepremiera do zbliżenia z ruchem Szymona Hołowni i rozmowami zwolenników Gowina z PSL. Z kolei przeciwnicy Adama Bielana sugerują, że chce on rozbić partię i całkowicie podporządkować ją Prawu i Sprawiedliwości. Konflikt formalny, związany ze statutem partii, miał się pogłębiać już od października ubiegłego roku, ale ten polityczny trwa nieprzerwanie od wiosny ubiegłego roku. CZYTAJ TAKŻE: Porozumienie zapomniało wybrać szefa? Sroka: Prezesem jest Gowin; Bielan odpowiada: W partiach nie ma miejsca na uzurpatorów Jako prawnik i polityk uważam, że od strony prawnej racja jest po stronie Adama Bielana i to on pełni dziś obowiązki prezesa partii, on też powinien doprowadzić partię do kongresu, a jeżeli ktoś to neguje, to prowadzi partię do chaosu – mówi w rozmowie z portalem wPolityce.pl Kamil Bortniczuk.  Nasi rozmówcy w partii przekonują, że Gowin nie ma od trzech lat legitymacji do bycia prezesem Porozumienia. Sprawą zajmował się sąd koleżeński, który analizując dokumenty partyjnie, spostrzegł, że kadencja Gowina wygasła już trzy lata temu, a w takim wypadku partią kierować ma Adam Bielan i to właśnie on, jako przewodniczący konwencji krajowej, ma zorganizować nowy kongres partyjny, w trakcie którego mają zostać wybrane władze Porozumienia na kolejną kadencję.  Inni rozmówcy portalu wPolityce.pl zapewniają, że partia się nie rozpadnie, ale toczy się w niej ostra dyskusja na temat kursu, którym ugrupowanie Jarosława Gowina miałoby podążać. Gowin i Ociepa ewidentnie parli na centrum. Słyszałem o jakichś kontaktach ludzi wicepremiera z Szymonem Hołownią i jego otoczeniem. Wiem też, że Gowin sympatyzuje z częścią ludzi Kosiniaka-Kamysza – mówi nam jeden z polityków Porozumienia, który zastrzegł anonimowość. Tę tezę potwierdza były działacz Porozumienia, który jednocześnie podkreśla, że o zamieszaniu w partii Gowina dobrze wiedziano na Nowogrodzkiej.  Mówi się, że Adam Bielan przejrzał „centrystów” i o próbie pozycjonowania się Gowina na Hołownię i PSL powiadomił samego Jarosława Kaczyńskiego. Próba odsunięcia od steru Gowina byłą naturalną próbą utrzymania jedności w partii – przekonuje nas były polityk „Porozumienia”. Tymczasem zwolennicy Jarosława Gowina oskarżają Adama Bielana o ścisłą współpracę z Nowogrodzką. Nie są pewni jego lojalności wobec szefa Porozumienia. Bielan i jego grupa muszą wybrać, czy są w Porozumieniu, czy są ludźmi prezesa Kaczyńskiego w partii. Bez rozwiązania tego konfliktu, nie ma mowy o pojednaniu – przekonują w rozmowie z nami. Z innego źródła słyszymy, że o zaostrzeniu się konfliktu w Porozumieniu zadecydowała „mała wojna” posła Marcina Ociepy z Kamilem Bortniczukiem. Walczą o wpływy na Dolnym Śląsku i ich kłótnia przenosiła się na poziom centralny w partii – ujawnia nam opolski działacz „Porozumienia”. To bzdura i sprawa zupełnie poboczna – odpowiada sam Kamil Bortniczuk. Z naszych informacji wynika, że Kamilowi Bortniczukowi nie podoba się centryczny kurs Jarosława Gowina. W partii huczy o rzekomej „zdradzie” wicepremiera. To zdanie zdecydowanie na wyrost, ale nie ulega wątpliwości, że lojalność wobec Zjednoczonej Prawicy nie jest najmocniejszą stroną najbliższego otoczenia wicepremiera i jego samego. Niby jest w koalicji, ale już się rozgląda. Wyczuł, że Szymon Hołownia i PSL mogą się w przyszłości dogadać i być języczkiem u wagi dla ewentualnej koalicji rządowej. To droga donikąd, gdyż do wyborów jeszcze sporo czasu, a los zabawy Hołowni w politykę nie jest przesądzony – mówi nam polityk ze Zjednoczonej Prawicy.  Rozmówcy portalu wPolityce.pl są przekonani, że obecny kryzys nie przełoży się na całkowite rozbicie Porozumienia. Ich zdaniem wszyscy wrócą do rozmów. Nie mamy temperamentu Solidarnej Polski, która często stawia wiele na jednej szali. Myślę, że na koniec wszyscy usiądziemy przy jednym stole i się dogadamy. Oczywiście, możliwość rozpadu partii jest teoretycznie możliwa, ale byłoby to katastrofa – przekonują.  WB
Burza po wywiadzie działaczki pro-life! SPRAWDŹ, co naprawdę powiedziała Korzekwa-Kaliszuk ws. karania kobiet za aborcję^Zespół wPolityce.pl^2021-02-05 13:26:45.716454+01:00^https://wpolityce.pl/polityka/537892-burza-po-wywiadzie-dzialaczki-pro-life-sprawdz-o-co-chodzi^Magdalena Korzekwa-Kaliszuk udzieliła wywiadu „Dziennikowi Gazecie Prawnej”. Prawniczka zaangażowana w działalność pro-life i psycholog zastanawiała się m.in. nad tym, „w którym momencie wartość życia człowieka miałaby być określana jako tak niewielka, że wyżej postawiona miałaby zostać możliwość zabicia go”. Jednak burzę wywołały jej słowa dotyczące kar za wykonywanie zabiegu aborcji. CZYTAJ TAKŻE: — Zastanawiają się, jak obejść prawo? Spotkanie opozycji ws. wyroku TK. „Kobiety są postawione w dramatycznej sytuacji” — Makabryczne praktyki w Wielkiej Brytanii. Rząd chce zalegalizować aborcję… w domu. Wystarczy konsultacja z lekarzem — NASZ WYWIAD. Dr Aondo-Akaa odpowiada Kuźniarowi: „Karykatura człowieka”? To język tak strasznie eugeniczny, jak ten używany przez Niemców w czasie wojny Korzekwa-Kaliszuk zwróciła uwagę, że aborcja nie jest tylko zabójstwem dziecka, ale też naruszeniem godności kobiety, a „życie matki to jedyna bezdyskusyjna wartość, która może być postawiona na równi z życiem dziecka”. Odniosła się także do działań lewicy, która posługuje się pojęciem „aborcja embriopatologiczna”, które sugeruje, że  „mówimy o patologii embrionu, czyli człowieka na bardzo wczesnym etapie rozwoju”. Tymczasem - jak wskazała - aborcji w Polsce dokonywano na różnych etapach ciąży, a żeby mówić o podejrzeniu wady genetycznej czy choroby, dziecko w łonie matki musi być odpowiednio duże. W takim momencie ciąży nikt nie mówi już o embrionie. To jest dziecko, często zdolne do przeżycia, o ile tylko otrzyma pomoc medyczną. Określenie „aborcja embriopatologiczna” jest więc nieadekwatne do sytuacji i wysoce szkodliwe — zauważyła prawniczka podkreślając, że w każdym przypadku mamy do czynienia z człowiekiem, co Trybunał Konstytucyjny pokazał w uzasadnieniu do orzeczenia.  Działaczka pro-life zaznaczyła również, że wprowadzanie wyjątków od prawa do życia powoduje, że sytuacja może się rozszerzyć na „wszystkich niechcianych”, nawet tych już urodzonych. Przyznała, że chciałaby, aby społeczeństwo wykształciło w sobie poczucie odpowiedzialności za swoje działania. Odpowiedzialność to przyjęcie konsekwencji współżycia seksualnego, niezależnie od tego, czy poczęte dziecko spełni oczekiwania rodziców. Wreszcie, chciałabym uchronić matki, ojców, a także pracowników medycznych przed traumą związaną z zabijaniem dzieci — przyznała Korzekwa Kaliszuk. Kobieta odniosła się również do postulatów środowisk lewicowych dotyczących depenalizacji aborcji. Podkreśliła, że to działania mające na celu zmianę przepisów prawa krajowego i „tworzenia prawa na szczeblu międzynarodowym”. Zwróciła uwagę, że chociaż Parlament Europejski nie może wprowadzać prawa w kwestiach dotyczących aborcji, to jednak regularnie wydaje rezolucje naciskające na Polskę w tej kwestii. Oceniła, że depenalizacja aborcji to zły pomysł. Podobnie jak złe jest to, że kobieta w polskim prawie nie podlega odpowiedzialności karnej. Tak sformułowane przepisy jej nie chronią, tylko narażają na presję ze strony najbliższego otoczenia. Mając świadomość braku konsekwencji, kobieta bierze całą winę na siebie i w ten sposób np. kryje bliskich, którzy jej w tej aborcji pomogli. Jest to więc wyłącznie teoretyczna ochrona bez uwzględnienia wątków rodzinnych, społecznych — powiedziała Magdalena Korzekwa-Kaliszuk dodając, że nie ma gotowej odpowiedzi na to, jaką formę mogłaby przybrać kara, ale jest pewna tego, że artykuł 152 kodeksu karnego „nie służy kobietom”. Opinia działaczki pro-life dotycząca karalności wywołała burzę w mediach społecznościowych. Czytelnikom nie spodobał się także sam fakt opublikowania rozmowy z Korzekwą-Kaliszuk, za co skrytykowano „DGP” dodając, że oddają łamy „fundamentalistce”. Co ciekawe, takiej reakcji nie było, kiedy na łamach dziennika ukazywały się wywiady z Martą Lempart czy Klementyną Suchanow.
Sprawiedliwości stało się zadość! Będzie badanie kliniczne amantadyny z udziałem doktora Bodnara!^Dorota Łosiewicz^2021-02-05 12:54:46.808234+01:00^https://wpolityce.pl/polityka/537914-bedzie-badanie-amantadyny-z-udzialem-doktora-bodnara^Sprawiedliwości stało się zadość! Agencja Badań Medycznych udzieliła pozytywnej rekomendacji projektowi „Skuteczność leczenia amantadyną chorych na COVID-19”, projekt uzyskał pozytywną recenzję i został dopuszczony do finansowania. Taką informację dostali badacze. Dlaczego piszę o sprawiedliwości? Ponieważ to ten projekt, na informację o którym tak długo czekaliśmy. Projekt z udziałem dr Włodzimierza Bodnara, pulmonologa z Przemyśla, który od internautów dostał ksywkę „współczesny doktor Judym” i stał się pozytywnym bohaterem w czasach walki z pandemią. To z powodu otwarcia na pacjentów i walki o możliwość leczenia amantadyną, która w przekonaniu doktora i w ocenie tysięcy pacjentów skutecznie zwalcza Sars-COV-2. W swojej walce dr Bodnar był wielokrotnie atakowany przez środowiska naukowców, którzy nie chcieli dać wiary w jego metodę, wyśmiewali ją, a sam doktor był mocno atakowany. Czytaj także: Co z tą amantadyną? Dlaczego nikt nie traktuje poważnie pulmonologa z Przemyśla? Dr Włodzimierz Bodnar będzie w komitecie naukowym badania, a przewodniczącym tego komitetu został prof. dr hab. n. med. Adam Barczyk, kierownik Katedry i Kliniki Pneumonologii Wydziału Nauk Medycznych Śląskiego Uniwersytetu Medycznego.  Wniosek jest rekomendowany do dofinansowania. Projekt ma na celu ocenę skuteczności wysokich dawek amantadyny u pacjentów z umiarkowaną oraz ciężką postacią infekcji COVID-19. Proponowany projekt obejmuje przeprowadzenie podwójnie zaślepionego kontrolowanego placebo randomizowanego badania klinicznego -czytamy w karcie oceny ABM. Stan pacjentów i dawki leku, to podstawowe różnice, które istnieją pomiędzy opisywanym badaniem, a tym, na które dofinansowanie dostał prof. Konrad Rejdak, neurolog z Lublina. Oba badania są więc komplementarne i pozwolą poznać odpowiedź na pytanie, które od miesięcy nurtuje tysiące, a nawet setki tysięcy Polaków o to czy mamy skuteczny lek w walce z Sarsc-Cov-2. Było trochę trudno, wydawało się, że nie przebrniemy tego tematu. Ale myślę sobie, że to sukces nas wszystkich: komitetu naukowego z panem profesorem, wszystkich internautów, którzy nas wspierali, polityków, którzy pomogli. Dzięki ministrowi Marcinowi Warchołowi nastąpił przełom. Wiele osób zainteresowanych jest wynikiem tego badania, wiele osób czekało na te dobre informacje. Udało się coś, co wydawało się niemożliwe -podsumował na antenie wPolsce.pl dr Włodzimierz Bodnar. Nie bez znaczenia okazało się także zaangażowanie w sprawę wiceministra zdrowia Macieja Miłkowskiego, który z uporem dążył do tego, byśmy poznali wyczerpującą odpowiedź na pytanie o potencjalną skuteczność amantadyny. Mamy też informacje, że faktycznie duża ilość osób, która przechorowała Covid z takiej terapii korzystała -przyznał w rozmowie z Polsat News, gdy okazało się, że z takiej terapii skorzystała także prof. Małgorzata Gersdorf, b. I prezes SN. Do badania prof. Barczyka, dr Bodnara i całego zespołu naukowego włączonych będzie ok. 20 ośrodków, a przebadanych zostanie ok. 500 pacjentów (randomizacja do grupy przyjmującej amantadynę lub placebo w stosunku 1:1). Profesor Barczyk przyznał, że zainteresowanie badaniem wśród pulmonologów było ogromne. Nie było żadnego problemu, by namówić kolegów z całego kraju, żeby się przyłączyli do tego badania. Powiem więcej odzew środowiska pulmonologów i internistów z całej polski był błyskawiczny. Jestem pełen dobrych myśli. Dlaczego tak dużo ośrodków? Ponieważ chcemy to badanie przeprowadzić szybko. Chcemy jak najszybciej poznać odpowiedź na pytanie o skuteczność amantadyny w leczeniu COVID-19         Na wynik dwóch badań klinicznych postanowiła jednak nie czekać Rada Medyczna przy Premierze RP pod kierownictwem prof. Andrzeja Horbana, która stwierdziła w tym tygodniu, że amantadyna nie działa i wydała stanowisko o nieskuteczności i niezalecaniu stosowania amantadyny w COVID-19. Skąd ten pośpiech Rady? Skąd to ciągłe rzucanie kłód pod nogi ludziom, którzy po prostu chcą się leczyć? Skąd ta osobista wojna prof. Horbana z amantadyną?  Z ust prof. Horbana często padają słowa o zabójczości, toksyczności i skutkach ubocznych tego leku. To o tyle ciekawe, że w sieci znalazłam dokument z 20.11.2009, podpisany przez prof. Andrzeja Horbana, dotyczący zasad stosowania leków w leczeniu przyczynowym grypy i jak wół stoi w nim:  Pacjentom o ciężkim lub postępującym przebiegu należy rozważyć podawanie ponadto dodatkowo jednego z dwóch inhibitorów M2 (amantadyna lub rimantadyna).      Co takiego się zdarzyło, że parę lat temu prof. Horban ten lek polecał, nawet do stosowania u dzieci i kobiet w ciąży, a dziś uważa go za truciznę? I dlaczego grupa naukowców uznała, że lek jest nieskuteczny, nim poznaliśmy wynik wynik dwóch badań klinicznych? Czyż nie słyszeliśmy wielokrotnie z ust naukowców, że bez dowodu naukowego nie można stwierdzić, że dany lek jest skuteczny? Dlaczego więc, bez takiego dowodu, można orzec o jego nieskuteczności?  Czytaj także: Fakty sobie, a Ministerstwo Zdrowia sobie. Czy komuś zależy, by ukryć skuteczność leku? To działanie wbrew interesowi publicznemu
Odważna, a wręcz ryzykowna strategia rządu. Sporo dobrych decyzji, jedna – niezrozumiała^Marek Pyza^2021-02-05 12:22:49.251934+01:00^https://wpolityce.pl/polityka/537917-odwazna-a-wrecz-ryzykowna-strategia-rzadu^Przy podejmowaniu decyzji obostrzeniowych rząd jest w permanentnych kleszczach – pomiędzy koniecznością dbania o bezpieczeństwo Polaków, a coraz silniejszą presją ze strony przedsiębiorców i pogłębiających się zobowiązań finansowych państwa w związku z przedłużanymi i poszerzanymi tarczami. Dobrze, że ogłoszono dziś luzowanie restrykcji. I wcale nie nazwałbym tych działań „ostrożnymi”, jak mówił premier. Bo zwłaszcza jedna kwestia – dotycząca kin i teatrów – trochę dziwi. Otwarcie hoteli to ze wszech miar słuszny krok. Pisałem o tym przed dwoma dniami. CZYTAJ WIĘCEJ: Kiedy wreszcie zostaną otwarte hotele? Wciąż nie przedstawiono żadnych analiz uzasadniających ich zamknięcie Przy 50-procentowym obłożeniu, dostarczaniu posiłków do pokoi, ryzyko zakażenia jest ograniczone do minimum. Każdy pokój po wyjeździe gościa może „przejść kwarantannę”, dezynfekcję itd. Zagrożenie będzie tam więc znikome.  Baseny, sport na świeżym powietrzu (korty, boiska dla amatorów, stoki) to też decyzja długo wyczekiwana i chyba nie budząca większych kontrowersji.  Ale co przyświecało rządowi przy otwieraniu kin, teatrów, filharmonii? Tego kompletnie nie rozumiem. Przy połowie zajętych miejsc nie ma szans na zachowanie dystansu między widzami. Nie możemy mieć żadnej pewności, na ile odpowiedzialnie zachowają się inne osoby, z którymi spędzimy 2-3 godziny w zamkniętym (choć z wysokim dachem…) pomieszczeniu.  Maseczki są przecież tylko ograniczoną ochroną i nawet jeśli wszyscy (a będzie się zdarzało, że to kilkaset osób) zachowają zdrowy rozsądek (czyli nie tylko będą mieli maski, ale też założą je prawidłowo, a z tym mamy gigantyczny problem, co widać codziennie na ulicach), nie będzie to oznaczać szlabanu dla wirusa. Jak będą sprawdzani widzowie pod kątem przestrzegania zasad epidemicznych? Czy obsługa kina będzie tego pilnować? Czy spektakl zostanie przerwany, by wyprosić kogoś bez maseczki? Dziwię się, że rząd nie zechciał tu zastosować przynajmniej metody mniejszych kroków – może 20, może 25 proc. zajętych miejsc – a później te limity zwiększać.  I jeszcze jedna uwaga – skoro będziemy mogli pójść do kina, dlaczego zamknięte pozostaną stadiony? Oglądanie meczu na świeżym powietrzu jest chyba mniej ryzykowne od siedzenia w sali kinowej?  Premier i ministrowie wielokrotnie podkreślali, że to decyzje warunkowe, niejako testowe – po dwóch tygodniach od zdjęcia obostrzeń efekty zostaną ocenione i być może powrócimy do pewnych ograniczeń. Chciałbym się mylić, ale niestety obawiam się, że tak właśnie będzie. Zwłaszcza wobec prognoz, że w marcu może nas czekać kolejna fala zakażeń i wobec sytuacji epidemicznej w innych krajach – dużo gorszej niż w Polsce. Jeśli tak się stanie, powrót do restrykcji – już po roku pandemii – będzie dużo trudniejszy do społecznego zaakceptowania. Wtedy już mało kto będzie pamiętał, że 5 lutego rząd wyszedł naprzeciw oczekiwaniom przedsiębiorców i chciał dać trochę więcej normalności nam wszystkim. To odważny krok gabinetu Mateusza Morawieckiego. Tak odważny, że aż ryzykowny.  SPRAWDŹ, CO SIĘ ZMIENI OD 12 LUTEGO: Rząd luzuje obostrzenia! Od 12 lutego otwarte m.in. hotele, kina, teatry i stoki. Premier Morawiecki: „Musimy postępować bardzo ostrożnie”
Rok temu prezydent Duda ogłosił, że będzie ubiegał się o reelekcję. "Chcę kandydować, żeby proces rozwoju Polski dalej trwał"^Wehikuł czasu^2021-02-05 12:06:18.541695+01:00^https://wpolityce.pl/polityka/537910-rok-temu-prezydent-duda-oglosil-start-w-wyborach-wideo^Dokładne rok temu, 5 lutego 2020 roku, prezydent Andrzej Duda ogłosił w Lubartowie, że będzie ubiegał się o reelekcję. CZYTAJ TAKŻE: Jest deklaracja Andrzeja Dudy! Prezydent w Lubartowie: „Tak, będę startował w wyborach prezydenckich”. Fala oklasków na sali — NASZ WYWIAD. Andrzej Duda ogłasza start w wyborach. Rzecznik prezydenta: To decyzja na pewno oczekiwana — WSZYSTKO o kampanii prezydenckiej Chcę kandydować, żeby proces rozwoju Polski dalej trwał. Żeby to, co dziś w Polsce robi się dla ludzi, było dalej realizowane, a przede wszystkim utrzymane  — podkreślił Andrzej Duda, wymieniając m. in. rządowe programy 500+ i 300+, o których jego zdaniem wiele osób dziś zapomina. Bo myślą, że dziś jest to naturalne. Ale pięć lat temu tego nie było, a wszyscy mówili, że nie da się tego zrobić. Chcę to realizować dalej, dlatego będę państwa prosił o głosy, z pełną pokorą — podkreślił w Lubartowie prezydent Andrzej Duda.
Rząd luzuje obostrzenia! Od 12 lutego otwarte m.in. hotele, kina, teatry i stoki. Premier Morawiecki: "Musimy postępować bardzo ostrożnie"^Zespół wPolityce.pl^2021-02-05 11:09:27.012083+01:00^https://wpolityce.pl/polityka/537900-rzad-luzuje-obostrzenia-od-12-lutego-otwarte-hotele^„W połowie lutego otworzymy część miejsc, które do tej pory były niedostępne. Nastąpi otwarcie hoteli i miejsc noclegowych w wielkości do 50 proc. obłożenia. Podobnie z kinami i teatrami do 50 proc. miejsc” - powiedział premier Morawiecki podczas konferencji prasowej ws. luzowania obostrzeń. CZYTAJ RÓWNIEŻ: TYLKO U NAS. Duże poparcie Polaków dla luzowania obostrzeń pandemicznych. „Za” są zwłaszcza wyborcy opozycji. Zwolennicy PiS popierają status quo Premier Mateusz Morawiecki wskazywał, że w Polsce zmniejsza się liczba zajętych łóżek covidowych, ale wciąż niepokojąca jest liczba zgonów oraz sytuacja pandemiczna w Europie. Od dwóch tygodni obserwujemy swego rodzaju stabilizację zachorowań. Mamy sytuację lepszą, jeśli chodzi o poziom zajętości łóżek covidowych, ale także łóżek respiratorowych, z kolei liczba zgonów jest cały czas niepokojąca. Dlatego możemy mówić o co najwyżej pewnego rodzaju kruchej stabilizacji — stwierdził premier.
Wawrzyk z szansami na poparcie Senatu? Sobolewski o wyborze RPO: Takie sprawy lubią ciszę, może być niespodzianka^Zespół wPolityce.pl^2021-02-05 11:04:22.848443+01:00^https://wpolityce.pl/polityka/537898-wawrzyk-z-szansami-na-poparcie-senatu^Nie wykluczam, że znajdzie się większość senacka, która zaakceptuje wybór wiceszefa MSZ Piotra Wawrzyka na nowego RPO - powiedział szef Komitetu Wykonawczego PiS Krzysztof Sobolewski. „Może być niespodzianka, uważam, że w tej chwili szanse są 50 na 50” - dodał. CZYTAJ RÓWNIEŻ: — Bodnar przestanie być RPO? Deklaruje, że uszanuje orzeczenie TK w swojej sprawie. „Musiałbym taki wyrok (…) uznać” — Opozycja naradzała się u Grodzkiego. Gawkowski grozi: Poparcie przez Senat kandydatury Wawrzyka oznacza koniec koalicji Wawrzyk został powołany na stanowisko Rzecznika Praw Obywatelskich w styczniu przez Sejm. Wybór ten musi jeszcze zaakceptować Senat. Zgodnie z dotychczasowymi zapowiedziami, kandydat PiS nie może liczyć na poparcie większości senackiej. Takie sprawy lubią ciszę, natomiast nie wykluczam, że taka większość jest możliwa — odpowiedział Sobolewski, pytany na antenie Programu Pierwszego Polskiego Radia, czy w tej sprawie możliwa jest większość w Senacie. Może być w tej sytuacji niespodzianka  — powiedział Sobolewski, dodając, że liczy na to, że Senat potwierdzi wybór dokonany przez Sejm.  Liczymy na to, i uważam, że w tej chwili szanse są 50 na 50  — zaznaczył. Podczas czwartkowego spotkania u marszałka Senatu Tomasza Grodzkiego polityków: KO, Lewicy, PSL oraz senatorów niezależnych ustalono, że jeśli Senat nie poprze Piotra Wawrzyka jako nowego RPO, opozycja będzie dążyć do wyłonienia wspólnego kandydata. RPO powołuje Sejm za zgodą Senatu na wniosek marszałka Sejmu albo grupy 35 posłów. Jeżeli Senat odmówi wyrażenia zgody na powołanie Rzecznika (na podjęcie uchwały wyrażającej zgodę lub sprzeciw ma miesiąc), Sejm powołuje na to stanowisko inną osobę. Jednocześnie na rozpoznanie w Trybunale Konstytucyjnym czeka wniosek w sprawie przepisu o pełnieniu obowiązków przez Rzecznika Praw Obywatelskich po upływie jego kadencji do czasu objęcia stanowiska przez nowego rzecznika. TK ma zająć się nim w przyszły czwartek. Kadencja obecnego RPO - Adama Bodnara - upłynęła 9 września ub.r. Ze względu na to, że nie wybrano jego następcy, wciąż pełni swoją funkcję. xyz/PAP
Hołownia ściga się z totalną opozycją: "Jarosław Kaczyński pokazał środkowy palec milionom Polek i Polaków"^Zespół wPolityce.pl^2021-02-05 10:33:43.464316+01:00^https://wpolityce.pl/polityka/537891-holownia-jak-totalni-kaczynski-pokazal-srodkowy-palec^Nie wierzę w jeden blok, nie fetyszyzuję mitu o zjednoczonej opozycji, ale nie wykluczam, że przed wyborami jakoś pogrupować się będzie trzeba - mówi w wywiadzie dla „Dziennika Gazety Prawnej” lider ruchu Polska 2050 Szymon Hołownia. CZYTAJ RÓWNIEŻ: — NASZ SONDAŻ. Kto jest liderem opozycji? Szymon Hołownia i Rafał Trzaskowski deklasują rywali. Bardzo słaby wynik Borysa Budki. SPRAWDŹ wyniki — Mucha bezlitośnie uderza w PO: Znam tę partię od środka, nie wygra żadnych wyborów. Oczekuje, że ktoś wygraną przyniesie na tacy Hołownia w opublikowanej w piątek rozmowie w „DGP” był pytany m.in. o kwestie aborcji. Jak przyznał, nie zna politycznego ruchu, „może poza Lewicą”, który wewnątrz miałby w tej sprawie jednolite zdanie. Zapowiedział, że w sprawach światopoglądowych w jego ruchu nie będzie dyscypliny.  Zgadzamy się jednak wszyscy co do jednego: Jarosław Kaczyński pokazał środkowy palec milionom Polek i Polaków, upokorzył nas, ogłaszając się panem naszych sumień, pchając się z butami w najbardziej dramatyczne ludzkie sytuacje  — mówi lider ruchu Polska 2050. CZYTAJ TAKŻE: — „Aborcja jest zabójstwem, w każdym przypadku”. Gdy Hołownia mówił jak „kaznodzieja”. Przypominamy wymowne CYTATY! — Hołownia atakuje tygodnik „Sieci”, ale nie odpowiada na pytania o aborcję: Mają gacie pełne strachu; Nie obyło się bez wpadki Jego zdaniem po wyroku Trybunału Konstytucyjnego statystyka legalnych aborcji spadnie, wzrośnie za to skala ludzkich tragedii.  Już teraz docierają do nas sygnały o wycofywaniu się kobiet z badań prenatalnych w placówkach publicznej ochrony zdrowia. Boją się, że gdy USG wyjdzie źle, państwowy system uniemożliwi im decyzję o przerwaniu ciąży np. za granicą. Część z nich nie zrobi tych badań, wychodząc z założenia, że skoro nie ma wyboru, to lepiej nie wiedzieć. A to oznacza mniej szans na perinatalne leczenie dziecka  — wskazał. Według Hołowni skutkiem wyroku będzie też zmniejszenie dzietności, i tak już dramatycznie niskiej - jak stwierdził.  Jak się próbuje promować cywilizację życia poprzez stawanie z batem nad głowami ludzi, kończy się to tym, że jest mniej życia, więcej cierpienia i śmierci  — powiedział. Sam - jak przyznał - ma w sprawie aborcji poglądy konserwatywne.  Aborcja nigdy nie jest dla mnie OK. Ale po pierwsze, uważam, że mam moralne prawo przekonywać innych wyłącznie postawą, nigdy przymusem, po drugie – mój światopogląd to jeszcze nie prawo. Prawo to coś, co muszę ustalić z ludźmi o innych światopoglądach, bo ono obowiązuje nas wszystkich  — powiedział Hołownia. CZYTAJ RÓWNIEŻ: — Nowy numer tygodnika „Sieci”! Kiedy Hołownia jest prawdziwy, a kiedy gra? Dlaczego wspiera marsze spod znaku błyskawicy? — Pyza i Wikło: Cel uświęca środki. Wsłuchując się w „kazania” Hołowni sprzed lat, można dojść do wniosku, że był taki, jak „powinien” Teraz - jak mówił - należałoby uchwalić w tym Sejmie jeszcze raz stan prawny z 1993 r. Następnym krokiem, na który wskazał, to przygotowanie i zorganizowanie szerokiego panelu obywatelskiego, który napisze pytania do referendum.  A w następnej kadencji Sejmu – bo ten na pewno to wypaczy – referendum  — dodał Hołownia. Odnosząc się z kolei do kwestii politycznych powiedział, że celem jego ruchu nie jest bycie liderem opozycji, a bycie liderem politycznym w Polsce.  Chcemy wygrać wybory. Nie po to, by wziąć władzę, ale by wziąć odpowiedzialność. Chcemy walczyć, nie mamy w planach bycia etatową opozycją  — podkreślił Hołownia. Pytany, czy jest możliwe porozumienie z opozycją, odparł, że „to nie jest takie proste”.  Jeśli PO próbowałaby blokować się z Lewicą – o ile ta by chciała – to natychmiast odpadnie jej coraz głośniejsze i pokazujące autonomię konserwatywne skrzydło. My z PSL? Koledzy stamtąd na razie nie ukrywają, że czekają, aż spadną nam sondaże. Nie wierzę w jeden blok, nie fetyszyzuję mitu o zjednoczonej opozycji, ale nie wykluczam, że przed wyborami jakoś pogrupować się będzie trzeba  — przyznał lider ruchu Polska 2050. Jak dodał, „pytanie nie brzmi kto z kim, lecz jak wypracować zwięzły, prosty przekaz, na kilometr pachnący nadzieją, a nie wyłącznie lękiem i straszeniem PiS-em”.  W Zjednoczonej Prawicy procesy próchnienia są już zaawansowane. Mam wrażenie, że to się jeszcze nie wywróciło tylko dlatego, iż po tej stronie nie ma jeszcze spójnej, porywającej alternatywy. Racja stanu wymaga, byśmy ją zbudowali, nawet jeśli to oznacza, że ktoś z nas będzie się musiał odrobinę na ławce posunąć  — podkreślił. Hołownia był też pytany, kiedy można się spodziewać kolejnego transferu w Sejmie i stworzenia koła Polska 2050.  Jesteśmy w trakcie rozmów z kilkoma fajnymi osobami. W ciągu kilku tygodni temat koła będzie – wierzę – zamknięty — powiedział. xyz/PAP
Kukiz przed spotkaniem z prezydentem Dudą:  "Wprowadzenie sędziów pokoju naprawiłoby polskie sądownictwo"^Zespół wPolityce.pl^2021-02-05 10:24:25.390763+01:00^https://wpolityce.pl/polityka/537890-kukiz-spotka-sie-z-prezydentem-duda-tematem-sadownictwo^Wprowadzenie do polskiego porządku prawnego instytucji „sędziów pokoju” w ogromnej mierze naprawiłoby polskie sądownictwo - powiedział PAP lider Kukiz‘15 Paweł Kukiz, który w piątek spotka się z prezydentem Andrzejem Dudą i będzie z nim rozmawiać o tym rozwiązaniu. Jak poinformował PAP rzecznik prezydenta Błażej Spychalski, w piątek o godz. 12.45 w Pałacu Prezydenckim prezydent Andrzej Duda spotka się z przewodniczącym koła Kukiz‘15-Demokracja Bezpośrednia Pawłem Kukizem. Kukiz nie kryje zadowolenia, że dojdzie do kolejnego spotkania z prezydentem. Na wcześniejszym, które miało miejsce w październiku ub.r., politycy rozmawiali o projekcie ustawy, autorstwa Kukiz‘15, ws. powołania „sędziów pokoju”.  Bardzo się cieszę, że dla prezydenta cały czas istotny jest temat sędziów pokoju, pamięta o nim i że Kancelaria Prezydenta się w to zaangażowała  — powiedział PAP. Liczę na to, że uda się w końcu tę instytucję wprowadzić w życie, bo to w ogromnej mierze naprawdę naprawiło polskie sądownictwo, bo ludzi najbardziej boli przede wszystkim przewlekłość postępowania, a nie skład KRS  —podkreślił. Mam nadzieję, że projekt sędziów pokoju, który mógłby wyjść z Kancelarii Prezydenta, będzie oparty na trzech filarach, czyli sędzia pokoju wybierany bezpośrednio przez obywateli spośród prawników, którzy przez trzy lata prowadzili jakąś działalność prawniczą w zawodzie, czyli byli np. radcami prawnymi czy notariuszem i będą powoływani na określony czas do rozstrzygania najprostszych sporów z zakresu prawa cywilnego i prawa karnego  — zaznaczył Kukiz. Prezydent mówił o kwestii sędziów pokoju w niedawnym wywiadzie w TVN24. Odnosząc się do reformy wymiaru sprawiedliwości stwierdził, że „trzeba przede wszystkim zmniejszyć kognicję sądów”.  Być może, właśnie powinna powstać na przykład instytucja sędziego pokoju, po to, żeby częściowo odciążyć dzisiejsze sądy powszechne od orzekania w bardzo prostych sprawach, które można byłoby łatwo rozwiązać - w jakichś kwestiach prostych sporów sąsiedzkich, w kwestiach mandatowych  — powiedział Andrzej Duda. Poinformował, że w Kancelarii Prezydenta trwają prace nad projektem dotyczącym sądów pokoju.  Mam nadzieję, że za jakiś czas będziemy w stanie przedstawić propozycje. Są problemy i dyskusje konstytucyjne na tym tle, więc sprawa nie jest taka prosta, ale ten proces reformowania polskiego sądownictwa musi być kontynuowany  — podkreślił prezydent. W lipcu ub.r. Kukiz zadał kandydatom przed II turą wyborów prezydenckich pięć pytań, czy są m.in. za: wprowadzeniem Dnia Referendalnego i weta ludowego, jednomandatowych okręgów wyborczych, sędziów pokoju, czy są za zakazem wprowadzania nowych podatków bez referendum i ustrojem prezydenckim. Duda w odpowiedzi na list Kukiza zadeklarował, że po wyborach powoła w Kancelarii Prezydenta Sekretarza Stanu ds. społeczeństwa obywatelskiego.  Wspieram ideę Pawła Kukiza, aby wprowadzić w Polsce sędziów pokoju  — deklarował prezydent w piśmie i zaznaczył, że „pozwoliłoby to przyspieszyć postępowania sądowe, odciążyć polskie sądy, czy jak to się mówi fachowo ograniczyć kognicję sądów. mm/PAP
Trzaskowski lepszy od Budki? Mężydło: "Mamy skarb, który cieszy się popularnością, który jest również pewną szansą dla Polski"^Zespół wPolityce.pl^2021-02-05 10:05:32.337293+01:00^https://wpolityce.pl/polityka/537886-trzaskowski-lepszy-od-budki-mezydlo-mamy-taki-skarb^„Wcale nie uważam, że Budka jest fatalnym przewodniczącym partii. Natomiast mamy taki skarb jak Rafał Trzaskowski, który cieszy się ogromną popularnością, który jest również pewną szansą dla Polski” - oświadczył na antenie Radia Zet senator PO Antoni Mężydło. CZYTAJ TAKŻE: — Znów będą mówić o PiS? Budka i Trzaskowski zapowiadają wspólne wystąpienie. „Pokażemy propozycje, jak zbudować Polskę przyszłości” — O co chodzi? Tajemniczy wpis PO: „Czas na zmiany!”. Budka odpowiada jak Tusk: „Sprawa jest poważna, nie lekceważę jej!” — NASZ SONDAŻ. Kto jest liderem opozycji? Szymon Hołownia i Rafał Trzaskowski deklasują rywali. Bardzo słaby wynik Borysa Budki. SPRAWDŹ wyniki Senator Platformy wyraził przekonanie, że jego formacja może wygrać wybory, nawet bez konieczności zawiązywania koalicji. Nawet możemy wygrać wybory, nawet samodzielnie. Wiem, że dzisiaj jest tendencja na to, ze względu na sytuację w PiS-ie. Uważam, że sytuacja w PiS-ie, zarówno jeżeli chodzi o te problemy wewnętrzne, jak i zewnętrzne, PiS ma trudno ze względu na pandemię, a szczególnie myślę ze względu na to nieposłuszeństwo obywatelskie przedsiębiorców  — ocenił Mężydło. Mężydło uważa, że powinno dojść do zmiany na stanowisku przewodniczącego PO. Dopytywany o to, co takiego ma Rafał Trzaskowski, czego nie ma Borys Budka, senator powiedział, że ma „większe doświadczenie”. Był ministrem cyfryzacji, administracji, europosłem, umie wygrywać wybory. Ostatnie wybory to tak naprawdę jego sukces  — dodał Mężydło. Rafał Trzaskowski już się wymigiwał ze swoich, nie wiem, ambicji itd., wielokrotnie, bo były naciski przy wyborze na szefa partii na początku, na szefa klubu, on był zawsze naszym kandydatem, ze względu na to, że wszyscy go postrzegają bardzo dobrze. Ale zdecydował się na kandydowanie, jeżeli sytuacja była bardzo trudna w wyborach prezydenckich. Myślę, że akurat w tę stronę on powinien podejść  — mówił senator. Polityk pytany był również o kwestię aborcji i orzeczenie Trybunału Konstytucyjnego.  Chciałbym usłyszeć pewne tezy programowe a nie tylko ogólne rzeczy. Jeżeli nie mamy programu to mimo, że deklarujemy, że nie będziemy totalną opozycją, to i tak będziemy opozycją totalną, bo nie odnosimy się do własnych tez — zwrócił uwagę polityk PO dodając, że nie chce już słyszeć o byciu reaktywną do PiS partią.  Mnie Jarosław Kaczyński nauczył tego, żeby popierać kompromis aborcyjny, kiedy był konflikt z Markiem Jurkiem, bo powiedział, że państwo nie może być opresyjne wobec kobiet. Ja to zrozumiałem. Ja uważam, że powinniśmy wypracować własne stanowisko. Bardzo podoba mi się pomysł Bronisława Komorowskiego, że powinniśmy przedstawić pytania do referendum — powiedział na antenie Radia ZET Antoni Mężydło, senator PO. wkt/Radio Zet
Co dalej z orzeczeniem TK? Cymański: Przedłużanie sprawy jest jeszcze większym błędem. Jestem za rozpatrzeniem projektu prezydenta^Zespół wPolityce.pl^2021-02-05 09:44:14.298859+01:00^https://wpolityce.pl/polityka/537882-cymanski-jestem-za-rozpatrzeniem-projektu-prezydenta^Myślę, że sytuacja w związku z aborcją poszła w takim kierunku, że nikt, w tym ja, nie widzi dobrych rozwiązań — powiedział na antenie RMF FM poseł klubu parlamentarnego PiS Tadeusz Cymański. Uważam, że przedłużanie tej sprawy i niepodejmowanie żadnych działań jest jeszcze większym błędem. Jestem za tym, by rozpatrywać projekt prezydencki — powiedział Cymański. Zapytany czy młodsza córka brała udział w protestach organizowanych przez Strajk Kobiet, powiedział: Nie mam takiej wiedzy, nie chwaliła się, ale mam nadzieję, że nie Jak zaznaczył: Powiedziałem jej, z uwagi na wypowiedzi i formę tych protestów, że córka posła Cymańskiego z takim językiem na ulicy nie powinna się pojawiać. Natomiast jej poglądy rzeczywiście są inne niż innych dzieci. Nie obnoszę się z tym, ale nie mam powodów, żeby to ukrywać. Cymański odniósł się również do doniesień „Super Expressu”, według których polityk Solidarnej Polski chce waloryzacji świadczenia wypłacanego w ramach programu „Rodzina 500 plus”.  To przykład wielkiej manipulacji tabloidu — stwierdził parlamentarzysta. Ja bym wszystko waloryzował, nieba bym uchylił, bo waloryzacja to urealnienie świadczenia  — dodał. Zastrzegł jednocześnie, że to wyłącznie „pobożne życzenie”. Polska nie jest tak bogata, aby wielkie świadczenia otrzymywali ludzie o wysokich dochodach — przyznał. W rozmowie pojawił się temat trudnej sytuacji przedsiębiorców w okresie obostrzeń.  Bezdyskusyjne jest to, że kończy im się tlen i są w sytuacji dramatycznej — powiedział Cymański. Mam tego świadomość i z niepokojem przyglądam się dalej. Jeszcze Covid nie powiedział ostatniego słowa — dodał. Odnosząc się do kwestii luzowania obostrzeń, powiedział: Nie będzie księdza pacierza uczył. Jak zaznaczył: Rozstrzygający głos w tej kwestii muszą mieć eksperci . gah/rmf24.pl
Porozumienie zapomniało wybrać szefa? Sroka: Prezesem jest Gowin; Bielan odpowiada: W partiach nie ma miejsca na uzurpatorów^Zespół wPolityce.pl^2021-02-05 09:42:18.360145+01:00^https://wpolityce.pl/polityka/537884-sroka-prezesem-jest-gowin-bielan-nie-jest-nim-od-2018-r^W czwartek odbyło się prezydium Porozumienia, podczas którego zostały skierowane wnioski o zawieszenie a następnie wydalenie trzech członków partii i jeden wniosek dot. Adama Bielana o zawieszenie - poinformowała PAP rzeczniczka Porozumienia Magdalena Sroka. CZYTAJ RÓWNIEŻ: — Adam Bielan zawieszony w prawach członka Porozumienia. Bortniczuk: Jestem pewny, że jest to prawnie bezskuteczne — Sobolewski: Z powodu sytuacji w Porozumieniu powinna zebrać się Rada Koalicji. Chcemy usłyszeć, czy nie ma podstaw do niepokoju Wszystkie te wnioski trafią do sądu koleżeńskiego, który zbierze się w najbliższym czasie i je rozpatrzy  — stwierdziła Sroka. Według nieoficjalnych informacji PAP ze źródeł w partii, trzy pozostałe wnioski dotyczą: Arkadiusza Urbana, Anny Jóźwik i Marcela Klinowskiego, a sąd ma zebrać się m.in. w ich sprawie w piątek przed południem. Sroka odniosła się także do informacji medialnych, jakoby sąd koleżeński rozpatrzył już i odrzucił te wnioski.  Możliwość zwołania sądu koleżeńskiego ma przewodniczący, a przewodniczący takiej decyzji nie podjął  — powiedziała rzeczniczka ugrupowania. W sieci pojawił się jednak dokument, który wskazywałby na to, że sąd koleżeński zebrał się i podjął uchwałę ws. sporu kompetencyjnego, a obowiązki szefa partii pełni Adam Bielan.
Aborcja? W Platformie po staremu. Choć dużo o tym mówią, to sami nie wiedzą czego chcą. Schetyna: Potrzebujemy debaty^Zespół wPolityce.pl^2021-02-05 09:36:55.356373+01:00^https://wpolityce.pl/polityka/537883-aborcja-po-sama-nie-wie-czego-chce-potrzebujemy-debaty^Nie ma powrotu do tzw. kompromisu aborcyjnego, on został skutecznie zniszczony - powiedział w piątek były lider PO Grzegorz Schetyna. Podkreślił, że „kobietom trzeba dać prawo wolnego wyboru” ws. aborcji, gwarancje bezpieczeństwa i pełny dostęp do antykoncepcji. CZYTAJ TAKŻE: — Opozycja zapłaci za wspieranie Lempart? Prof. Dudek: Jest obciążeniem. Prezentuje wulgarny radykalizm, który odrzuca wyborców — Schetyna wbija szpilę Budce: Nie można uciekać od odpowiedzialności. Oczekiwałbym więcej aktywności i więcej skuteczności — Ten SONDAŻ jest miażdżący dla KO, Lewicy i Hołowni. Prawie 60 proc. badanych nie potrafi wskazać, kto jest liderem opozycji Były lider PO Grzegorz Schetyna pytany był w piątek w radiu TOK FM o list posła PO Ireneusza Rasia do członków Zarządu Krajowego Platformy Obywatelskiej, opublikowany w czwartek przez Onet.pl. Raś zaapelował w nim do koleżanek i kolegów z Zarządu Krajowego Platformy Obywatelskiej o podjęcie działań zmierzających do przywrócenia tzw. kompromisu aborcyjnego obowiązującego od 1993 r. Według posła PO, w piątek zarząd PO będzie rozmawiać na temat aborcji. Raś odniósł się w liście do „niepokojących informacji, które dotarły do niego w ostatnich godzinach”.  Wynika z nich, że na jutrzejszym posiedzeniu Zarządu Krajowego PO zostanie podjęta decyzja, która może zadecydować o dalszych losach naszej partii — napisał w czwartek. Podkreslił, że czym innym jest powrót do „kompromisu aborcyjnego”, a „czymś innym jest jednak zgoda na tzw. aborcję na życzenie, czego domagają się środowiska radykalnej lewicy”. Schetyna, odnosząc się w piątek do listu, powiedział, że nie zgadza się z mówieniem, że Platforma jest za przywróceniem tzw. kompromisu aborcyjnego, „bo powrotu do tego kompromisu nie ma i nie może być”.  On został zniszczony skutecznie przez (prezesa PiS Jarosława) Kaczyńskiego rękami (prezes TK Julii) Przyłębskiej i dziś po prostu nie istnieje. Dziś jesteśmy wprowadzeni przez polityczną decyzję PiS i Kaczyńskiego w wojnę domową i to, co jest najważniejsze, to byśmy się wszyscy tym zajmowali — powiedział. Schetyna przekonywał jednocześnie, że przez kolejne trzy lata z racji obowiązującej w parlamencie większości „nie ma żadnej szansy, by (…) przeprowadzić przez parlament i skutecznie przyjąć jakiekolwiek rozwiązanie z kwestii aborcyjnej”. Pytany, czy według niego partia może pójść do wyborów za trzy lata nie mając określonego poglądu w kwestii aborcji, odparł: Myślę oczywiście, że nie, uważam, że to będzie jeden z tematów w kampanii wyborczej, o którym musimy powiedzieć bardzo wyraźnie w podstawie programowej, która połączy siły opozycji demokratycznej, które pójdą na wspólnej liście wyborczej — powiedział. Były lider PO pytany, jaki jest jego pogląd ws. aborcji i co PO proponuje polskim kobietom w tej sprawie, odparł, że „potrzebne jest stanowisko partii” w tej sprawie. Podkreślił, że nie jest obecnie we władzach Platformy.  Platforma potrzebuje dziś w tej sprawie zdania, wewnętrznej debaty, przygotowania politycznego pomysłu — powiedział także były szef PO. Dopytywany ponownie o pogląd w tej sprawie, odparł, że „to kobiety powinny decydować, kobietom trzeba dać prawo wolnego wyboru, kobietom trzeba dać gwarancje bezpieczeństwa, kobietom trzeba dać nowoczesną pełną dostępność do antykoncepcji, a dzieciom i młodzieży edukację seksualną w szkołach, trzeba dać badania prenatalne w szkołach i in vitro finansowane przez państwo”. 27 stycznia w Dzienniku Ustaw został opublikowany wyrok TK z 22 października ub. roku ws. przepisów antyaborcyjnych. Tym samym utracił moc przepis tzw. ustawy antyaborcyjnej z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu. Obowiązująca od 1993 r. Ustawa o planowaniu rodziny, ochronie płodu ludzkiego i warunkach dopuszczalności przerywania ciąży - nazywana „kompromisem aborcyjnym” - zezwalała na dokonanie aborcji w trzech przypadkach. Jednym z nich było właśnie duże prawdopodobieństwo ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co uznał TK za niekonstytucyjne. Pozostałe przypadki to sytuacja, gdy ciąża stanowi zagrożenie dla życia lub zdrowia kobiety lub gdy ciąża powstała w wyniku czynu zabronionego (gwałt, kazirodztwo). wkt/PAP
Dwa ważne międzynarodowe wydarzenia w przyszłym tygodniu: szczyt prezydentów państw V4 i wideoszczyt Chiny-Europa Środkowa^Zespół wPolityce.pl^2021-02-05 09:15:29.202790+01:00^https://wpolityce.pl/polityka/537881-dwa-wazne-miedzynarodowe-wydarzenia-w-przyszlym-tygodniu^W przyszłym tygodniu odbędzie się w Polsce szczyt z udziałem prezydentów państw Grupy Wyszehradzkiej; prezydent Andrzej Duda będzie gościł prezydentów Czech, Słowacji i Węgier - poinformował w piątek prezydencki minister Krzysztof Szczerski. Szczerski zapowiedział w Programie Pierwszym Polskiego Radia, że w przyszłym tygodniu odbędzie się szczyt z udziałem prezydentów państw Grupy Wyszehradzkiej.  To pierwsze międzynarodowe spotkanie prezydenta w tym roku. Przyjadą prezydenci Czech, Słowacji i Węgier. Prezydent Andrzej Duda będzie ich gościł —mówił minister. Zaznaczył, że spotkanie będzie dyplomatycznym otwarciem 2021 roku.  Spotkanie odbędzie się na 30-lecie Grupy Wyszehradzkiej, po to, aby rozmawiać o kontekście działań Grupy w stosunku do tego, co dzieje się wokół nas —dodał. Zapowiedział, że w przyszłym tygodniu prezydent Duda weźmie też udział w wideoszczycie Chiny-Europa Środkowa. Szczerski podkreślał, że należy wzmacniać siłę Europy Środkowo-Wschodniej.  Pan prezydent powiedział jasno: nic, co dzieje się w Europie Środkowej nie może dziać się bez udziału Polski —zaznaczył.  kk/PAP
Sobolewski: Z powodu sytuacji w Porozumieniu powinna zebrać się Rada Koalicji. Chcemy usłyszeć, czy nie ma podstaw do niepokoju^Zespół wPolityce.pl^2021-02-05 08:48:11.573745+01:00^https://wpolityce.pl/polityka/537877-sobolewski-chcemy-uslyszec-czy-nie-ma-podstaw-do-niepokoju^Ze względu na sytuację w Porozumieniu powinna zebrać się Rada Koalicji Zjednoczonej Prawicy. Chcemy usłyszeć, czy nie ma podstaw do niepokoju co do całości koalicji - powiedział w piątek szef Komitetu Wykonawczego PiS Krzysztof Sobolewski. CZYTAJ TAKŻE: Adam Bielan zawieszony w prawach członka Porozumienia. Bortniczuk: Jestem pewny, że jest to prawnie bezskuteczne W rozmowie na antenie Programu Pierwszego Polskiego Radia Sobolewski pytany był m.in. o akceptację koalicjantów PiS dla tzw. Nowego Polskiego Ładu, a w związku z tym - także o sytuację w jednej z koalicyjnych partii, czyli Porozumieniu. Jeśli będą spotkania w kwestii tego programu (Nowego Polskiego Ładu - PAP) Rady Koalicji, to będą to spotkania w przyszłym tygodniu. Też z innego powodu powinna zebrać się Rada Koalicji, m.in. z powodu pewnych niepokojów u jednego z naszych koalicjantów. Chcielibyśmy usłyszeć, czy nie ma jakichś podstaw do niepokoju co do całości koalicji ze względu na tę sytuację prawno-statutową u jednego z naszych koalicjantów — powiedział Sobolewski. Chodzi o zawieszenie w prawach członka Porozumienia europosła Adama Bielana oraz wiceprezesa ugrupowania Arkadiusza Urbana. Według źródeł PAP politycy zostali zawieszeni w prawach członka partii za wielokrotne łamanie statutu partii. Część polityków partii zwraca uwagę, że to niezgodne ze statutem i że trzy lata temu upłynęła kadencja szefa partii Jarosława Gowina. To są na razie wszystko spekulacje i informacje medialne, dlatego dobrze, gdyby sytuacja została nam przedstawiona przez lidera Porozumienia Jarosława Gowina. Do tego czasu nie chcę podejmować jakichkolwiek spekulacji, czy doszło tam do rozłamu, czy do przesilenia, jak to czasami bywa. Cały czas naszym partnerem jest Jarosław Gowin jako szef Porozumienia i nie mamy informacji oficjalnych, aby coś się zmieniło, dlatego chcemy też porozmawiać w ramach Rady Koalicji — powiedział Sobolewski. Pytany, czy rozmowy będą toczyły się jedynie z Gowinem, czy również z innymi politykami ugrupowania, Sobolewski podkreślił, że skład Rady Koalicji ZP jest określony.  Tutaj na razie nie ma żadnych podstaw do tego, żeby to miało mieć inny kształt czy charakter — dodał. Rada Koalicji Zjednoczonej Prawicy to ciało składające się z liderów partii wchodzących w skład Zjednoczonej Prawicy - PiS, Solidarnej Polski oraz Porozumienia, a także 2-3 przedstawicieli każdej z tych partii. gah/PAP
Czarnek: Fakt, że minister do najszczuplejszych nie należy nie oznacza, że mamy zaakceptować problem otyłości wśród dzieci^Zespół wPolityce.pl^2021-02-05 08:20:42.355764+01:00^https://wpolityce.pl/polityka/537876-minister-czarnek-zapowiada-ze-do-kwietnia-schudnie-min5-kg^Dążymy do tego, żeby w nowym okresie ewaluacyjnym nauki o rodzinie stały się dyscypliną naukową - powiedział w piątek w Polskim Radiu 24 minister edukacji i nauki Przemysław Czarnek. Dodał, że dziś należy na nowo odkrywać rodzinę i pokazywać, czym ona jest. Szef resortu edukacji i nauki Przemysław Czarnek pytany był m.in. o to, czy nauki o rodzinie powinny być traktowane jako dyscyplina naukowa. Ja to ogłosiłem w sobotę na konferencji w Katolickim Uniwersytecie Lubelskim - konferencji poświęconej kardynałowi Stefanowi Wyszyńskiemu. Ogłosiłem, że dążymy do tego, ażeby w nowym okresie ewaluacyjnym nauki o rodzinie stały się dyscypliną naukową, czyli podnosimy nauki o rodzinie - które są kierunkami studiów - do rangi dyscypliny naukowej — powiedział Czarnek. Dodał, że to oznacza, że „będziemy mieli specjalistów w tym zakresie, którzy będą mogli również się doktoryzować, którzy będą mogli na tych kierunkach prowadzić studia doktorskie.” Krótko mówiąc - nauki o rodzinie staną się dyscypliną naukową taką, jak wiele innych niezwykle ważnych dyscyplin naukowych, dyscypliną naukową, która będzie po to, ażeby wzmacniać ten kierunek badań naukowych, bo dzisiaj trzeba na nowo odkrywać rodzinę; trzeba na nowo pokazywać ludziom, co to jest rodzina, z kogo się składa, jakie ma niezwykłe znaczenie społeczne, znaczenie dla państwa, dla jego przyszłości, dla przyszłości społeczeństwa — wskazywał. W jego ocenie dzisiaj rodzina jest uderzana ze wszystkich stron i „wykrzywiana”, a jej obraz „jest absolutnie fałszywy”.  Musimy wrócić do normalności — powiedział. Minister odniósł się również do swojej wypowiedzi o otyłości wśród dzieci. Jak zapowiedział, sam planuje schudnąć o 5 kg. CZYTAJ RÓWNIEŻ:  — Głośno po słowach Czarnka o otyłości wśród dzieci. Co powiedział szef MEiN? SPRAWDŹ! „Nie wiem, czy coś jest w tym złego?” — Czarnek: Pracujemy nad programem wspomagającym dzieci po powrocie do szkół. Epidemia generowała problemy w czterech obszarach Szef edukacji i nauki wrócił do tematu na Twitterze. Fakt, że minister do najszczuplejszych nie należy (najdelikatniej rzecz ujmując) nie oznacza, że mamy zaakceptować problem nadwagi i otyłości wśród dzieci i młodzieży. Ale ok. Dając przykład minister do kwietnia też będzie lżejszy - min. 5 kg. Dobrego dnia życzę wszystkim — napisał prof. Czarnek.
SONDAŻ. Zdaniem 40 proc. badanych premier Morawiecki powinien być kandydatem Zjednoczonej Prawicy na prezydenta^Zespół wPolityce.pl^2021-02-05 08:07:31.865287+01:00^https://wpolityce.pl/polityka/537874-wedlug-40-proc-pmm-powinien-byc-kandydatem-na-prezydenta^40 proc. badanych uważa, że premier Mateusz Morawiecki powinien być kandydatem Zjednoczonej Prawicy w wyborach prezydenckich w 2025 r. - wynika z opublikowanego w piątkowym „Super Expressie” sondażu. Zdaniem 18 proc. badanych kandydatem powinien być Jarosław Gowin, a 17 proc. Jarosław Kaczyński. W sondażu przeprowadzonym przez Instytut Badań Pollster dla „Super Expressu”, respondenci zostali zapytani, kto powinien być kandydatem Zjednoczonej Prawicy na prezydenta w 2025 r. 40 proc. ankietowanych wskazało na premiera Mateusza Morawieckiego. Zdaniem 18 proc. badanych kandydatem powinien być wicepremier, szef Porozumienia Jarosław Gowin, a zdaniem 17 proc. wicepremier, szef PiS Jarosław Kaczyński. 11 proc. badanych wskazało jako kandydatkę byłą premier Beatę Szydło, 9 proc. ministra sprawiedliwości, szefa Solidarnej Polski Zbigniewa Ziobro, a 5 proc. europosła Joachima Brudzińskiego. Badanie przeprowadzono w dniach 29 stycznia-2 lutego na próbie 1081 osób. gah/PAP
Minister Ziobro skierował dwie skargi nadzwyczajne do SN ws. frankowiczów. "Nie zgadzam się na bankowe bezprawie!"^Zespół wPolityce.pl^2021-02-05 07:30:28.991201+01:00^https://wpolityce.pl/polityka/537871-ziobro-skierowal-dwie-skargi-nadzwyczajne-ws-frankowiczow^Minister sprawiedliwości Zbigniew Ziobro poinformował na Twitterze, że skierował dwie skargi nadzwyczajne do Sądu Najwyższego w sprawie frankowiczów. Prokurator generalny zwrócił również uwagę na postawę sądu. Wziąłem w obronę oszukanych frankowiczów. Skierowałem dwie skargi nadzwyczajne do SN. Banki zawarły w umowach niedozwolone klauzule, a sąd nie stanął po stronie poszkodowanych ludzi — napisał Ziobro. Nie zgadzam się na bankowe bezprawie!  — dodał.
Stan hibernacji. "W czasie tej prawie jednej trzeciej kadencji sporo się w Polsce działo i miało to wpływ na partyjne preferencje"^Stanisław Janecki^2021-02-05 06:39:44.888609+01:00^https://wpolityce.pl/polityka/537533-stan-hibernacji-partyjne-preferencje^Z sondaży wynika, że Platforma Obywatelska nie wie, co z sobą począć, i traci, głównie na rzecz Polski 2050, a pozostałe partie czekają na lepsze czasy i nastroje. Nam się nie spieszy, poczekamy – zdają się mówić wyborcy ugrupowań, które są obecne w parlamencie. Przede wszystkim poczekają na rozwój sytuacji związanej z pandemią. Oznacza to mniejsze o kilka punktów procentowych poparcie w stosunku do wyników sprzed pandemii, ale także sprzed jej drugiej fali. Latem 2020 r. nie tylko było już sporo normalności, lecz także nadzwyczajna polityczna mobilizacja związana z wyborami prezydenckimi. Obecnie nie ma pośpiechu dlatego, że przedterminowe wybory nie wydają się zdecydowanej większości Polaków realne. Nie muszą się więc jednoznacznie deklarować, szczególnie te ok. 10 proc. głosujących, którzy podejmują decyzje tuż przed wyborami.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Lichocka reaguje na słowa Tuska: "Ależ ten człowiek mija się z prawdą. Cynicznie, na zimno, bez wstydu". Ironiczny wpis dodał Jabłoński^Zaćwierkane na Twitterze^2021-02-04 23:57:28.631889+01:00^https://wpolityce.pl/polityka/537864-lichocka-reaguje-na-slowa-tuska-alez-mija-sie-z-prawda^„Ależ ten człowiek mija się z prawdą. Cynicznie, na zimno, bez wstydu” - napisała na Twitterze Joanna Lichocka odnosząc się do słów Donalda Tuska, które w debacie z Adamem Michnikiem stwierdził, że „agenda PiS-owska jest agendą rosyjską”. Do wystąpienia byłego premiera odniósł się również wiceszef MSZ Paweł Jabłoński. CZYTAJ WIĘCEJ:  - Pogadanka Tuska z Michnikiem. Temat przewodni? Odsunięcie PiS. „Można ich pokonać. Jest lekka przewaga po stronie demokratycznej” - Obłęd! Tusk: Aborcja to nie jest najważniejsze kryterium bycia chrześcijaninem. To jest raczej dość wyraźna obsesja polskiego Kościoła Tusk w debacie z Michnikiem przekonywał, że „właściwie w każdym wymiarze: wewnętrznym, europejskim, globalnym czy bezpośrednio w sprawach wschodnich, agenda PiS-owska jest agendą rosyjską”.  Aż nieprawdopodobne, ale tak jest —podkreślił.  Do jego słów odniosła się poseł Prawa i Sprawiedliwości. Ależ ten człowiek mija się z prawdą. Cynicznie, na zimno, bez wstydu. Rozdzielił uroczystości w Katyniu na żądanie Putina, oddał Rosjanom śledztwo w sprawie Smoleńska, faktycznie rozbrajał armię. I mówi o agendzie rosyjskiej - wie o czym mówi, tyle, że odwraca znaczenia —napisała Lichocka.
Głośno po słowach Czarnka o otyłości wśród dzieci. Co powiedział szef MEiN? SPRAWDŹ! "Nie wiem, czy coś jest w tym złego?"^Zespół wPolityce.pl^2021-02-04 23:41:55.452063+01:00^https://wpolityce.pl/polityka/537863-glosno-po-slowach-czarnka-o-otylosci-wsrod-dzieci^Chcemy, żeby pozaszkolne zajęcia lekcyjne, zajęcia z WF-u, z kultury fizycznej, trafiały do wszystkich uczniów bez względu na płeć – powiedział w czwartek minister edukacji i nauki Przemysław Czarnek, pytany o swoją wypowiedź o otyłości wśród dzieci, a zwłaszcza wśród dziewczynek. CZYTAJ WIĘCEJ: Czarnek: Pracujemy nad programem wspomagającym dzieci po powrocie do szkół. Epidemia generowała problemy w czterech obszarach Nie wiem, skąd państwo bierzecie tego rodzaju zamieszanie informacyjne. Radziłbym się wsłuchiwać dokładnie w język polski, którym się posługuję, myślę, że dość precyzyjnie —podkreślił minister. Otóż w wielu miejscach w kraju – jest to wiedza powszechna, ale również dyskutowana na moim spotkaniu z rektorami Akademii Wychowania Fizycznego – pozalekcyjne zajęcia z kultury fizycznej, zajęcia sportowe kierowane są główne do chłopców. Chcemy w tym nowym programie, żeby zajęcia kierowane były również do dziewcząt, w tych miejscach, gdzie dziewczęta rzadziej korzystają z pozalekcyjnych zajęć sportowych —powiedział Czarnek. Nie wiem, czy coś jest w tym złego? Czy w tym jest jakaś ukryta myśl, która jest negatywna, w moim przekonaniu pozytywna. Chcemy, żeby pozaszkolne zajęcia lekcyjne, zajęcia z WF-u, z kultury fizycznej, trafiały do wszystkich bez względu na płeć —dodał minister edukacji i nauki. Minister edukacji i nauki Przemysław Czarnek wypowiadał się w środę rano w TVP Info o programach wsparcia dla uczniów wracających do nauki stacjonarnej. Programy te mają odpowiedzieć na najistotniejsze problemy, które pojawiły się wśród dzieci i młodzieży w czasie nauki zdalnej. Czarnek przyznał, że z badań wynika, iż „niestety ta krzywa otyłości wśród dzieci - zwłaszcza z klas 1-3, niestety zwłaszcza wśród dziewcząt - zdaniem specjalistów z Akademii Wychowania Fizycznego (…) bardzo szybko rośnie”. Robimy specjalny program wsparcia dla dzieci i młodzieży, żeby z tą otyłością walczyć —powiedział. I to nie jest kwestia tylko pandemii, ale to jest kwestia w ogóle ostatnich lat. W latach 2014-18 przyrost masy wśród dzieci i młodzieży to ponad 2 procent: to jest bardzo dużo, zdaniem specjalistów. No a teraz na pewno pandemia i przesiadywanie w pokojach przed komputerami to tylko wzmogło. Robimy więc specjalny program wsparcia dla dzieci i młodzieży, żeby z tą otyłością walczyć —ogłosił. Zaznaczył, że specjaliści z akademii wychowania fizycznego przygotowują sposób na najbardziej efektywne wykorzystanie czterech godzin wuefu.  Chodzi o to, żeby dzieci i młodzieży zaaplikowane były takie zajęcia, ćwiczenia i takie gry, które będą najbardziej efektywnie walczyć z otyłością” - zaznaczył Czarnek. Minister zaapelował zarazem do rodziców, żeby nie załatwiali dzieciom zwolnień z wf.  Dzisiaj kultura fizyczna i ruch jest na wagę złota —podkreślał.  Plaga zwolnień z wf, tylko po to, by dziecko się nie spociło, lub by nie miało gorszej oceny, to jest rzecz, z którą musimy walczyć —dodał. kk/PAP
Obłęd! Tusk: Aborcja to nie jest najważniejsze kryterium bycia chrześcijaninem. To jest raczej dość wyraźna obsesja polskiego Kościoła^Notujemy ...^2021-02-04 23:20:24.189950+01:00^https://wpolityce.pl/polityka/537855-tusk-aborcja-to-wyrazna-obsesja-polskiego-kosciola^Donald Tusk postanowił podzielić się swoją wiedzą nt. zasad, które obowiązują chrześcijan. Przy okazji postanowił uderzyć w polski Kościół. Podczas rozmowy z Adamem Michnikiem, były premier komentował działania Strajku Kobiet i wypowiedział swoją opinię nt. aborcji.  Próbował przekonywać, że walka o życie nienarodzonych dzieci to „obsesja polskiego Kościoła”. Nałożył też, znaną już u niego, maskę światowca. Wiernych czytelników „Gazety Wyborczej” poinformował, jak ta sprawa postrzegana jest w innych miejscach niż Polska.  Trzeba przede wszystkim zdemitologizować to ciągle dość powszechne wyobrażenie i tutaj Strajk Kobiet nie wystarczy, chociaż odgrywa bardzo istotną rolę, taką energetyczną, ale demitologizacja musi polegać na tym, że naprawdę nie jest tak, że aborcja to jest jakieś jedyne i najważniejsze kryterium bycia chrześcijaninem. To jest raczej taka dość wyraźna obsesja polskiego Kościoła, aby prawie do tego sprawdzić czy uczynić z tego jedyny, albo co najmniej najważniejszy test na chrześcijaństwo czy bycie katolikiem, ale prawie nigdzie na świecie tak nie jest  —powiedział Donald Tusk i podał m.in. przykład Irlandii czy Wielkiej Brytanii. Oczekiwałbym od wszystkich chrześcijan aktywnych publicznie w Polsce, aby równie mocno, a nawet mocniej zabierali głos ws. pedofilii, w sprawie znęcania się nad kobietą w polskiej rodzinie, w sprawie praw mniejszości, w tym mniejszości seksualnych i można mieć w tych sprawach różne poglądy, ale nie można być chrześcijaninem i akceptować równocześnie: brutalność, przemoc, pogardę, taką absolutną samowolę władzy —mówił polityk. Nie zazdroszczę moim koleżankom i kolegom z Platformy, ale także z innych partii tego obowiązku wypracowania stanowiska ws. aborcji —mówił Tusk.  Zdaję sobie sprawę, że trudno dzisiaj zbudować taką opinię na temat aborcji, która by zjednoczyła wszystkich czy prawie wszystkich członków i sympatyków danej partii politycznej, jeśli dana partia mieści się w szeroko pojętym centrum —dodał. Jak podkreślił, tzw. kompromis ws. aborcji mało komu się podobał, a dziś mało kto chce go bronić.  Ale przynajmniej gwarantował jako taki pokój społeczno-polityczny wokół tej sprawy. To była jego jedyna wartość —dodał. W jego ocenie, kompromis aborcyjny „stracił istotnych adwokatów i dlatego będzie polaryzował scenę polityczną i na pewno dla PO będzie obiektywnie problemem, bo tam są zwolennicy i kompromisu, i nawet bardziej konserwatywnego podejścia, i rosnące - jak sądzę grono - liberalizacji tego stanowiska”.  Jest to obiektywnie problem, który pewnie nie zbuduje większego poparcia dla Platformy, kiedy nastąpi rozstrzygnięcie wewnątrz Platformy —dodał. Osobiście uważam, że wypowiedzenie tego kompromisu pozbawiło treść tego kompromisu wszelkiego znaczenia, bo on miał walor polityczny, a nie moralny czy aksjologiczny i dlatego skoro on został unieważniony przez PiS i w dużej mierze także hierarchię kościelną, skoro zdecydowano się na konfrontację to postawiono właściwie Polaków przed wyborem bardziej przejrzystych i jasnych odpowiedzi na to wyzwanie i w tej sytuacji ja nie mam żadnej wątpliwości, że skoro tego kompromisu nie ma. to trzeba dać zdecydowanie prawo kobietom do rozstrzygającego głosu —mówił Tusk. mly/PAP
Ireneusz Raś za przywróceniem kompromisu aborcyjnego. Napisał w tej sprawie list do zarządu PO: Wiem, że przed Wami ważna decyzja^Zespół wPolityce.pl^2021-02-04 23:03:21.775944+01:00^https://wpolityce.pl/polityka/537862-ras-apeluje-do-zarzadu-po-chce-kompromisu-aborcyjnego^Apeluję do koleżanek i kolegów z Zarządu Krajowego Platformy Obywatelskiej o podjęcie działań zmierzających do przywrócenia tzw. kompromisu aborcyjnego - napisał poseł KO Ireneusz Raś. Według Rasia, w piątek zarząd PO będzie rozmawiać na temat aborcji. CZYTAJ RÓWNIEŻ: Platforma skręci ostro w lewo? Partia Budki ma zaproponować prawo do aborcji na życzenie. Tusk dolewa oliwy do ognia List Rasia do członków Zarządu Krajowego Platformy Obywatelskiej opublikował Onet.pl. Polityk odnosi się w nim do „niepokojących informacji, które dotarły do niego w ostatnich godzinach”.  Wynika z nich, że na jutrzejszym posiedzeniu Zarządu Krajowego PO zostanie podjęta decyzja, która może zadecydować o dalszych losach naszej partii — napisał. Od 1993 roku w Polsce obowiązywał tzw. kompromis aborcyjny. Był co jakiś czas atakowany przez radykalne środowiska z prawej i lewej strony sceny politycznej, ale dzięki niemu mogliśmy w tym czasie uniknąć wojny światopoglądowej w naszym kraju, a także wewnątrz Platformy Obywatelskiej — przypomina Raś. Podkreśla przy tym, że „nie ulega kwestii, że państwo PiS-u zawiodło w zakresie wsparcia dla rodziców dzieci niepełnosprawnych oraz ciężko chorych, które nie mogą liczyć na refundowanie z budżetu państwa drogich leków lub operacji”.  Te problemy wymagają od nas wspólnej pracy — dodaje. Prezes Jarosław Kaczyński cynicznie i świadomie naruszył obowiązujący kompromis w sprawie aborcji, by dyskusją na ten temat przykryć nieporadność rządu PiS, zwłaszcza w zakresie walki z pandemią — napisał polityk. Zmuszanie kobiety do rodzenia dziecka, gdy istnieje duże prawdopodobieństwo ciężkiego i nieodwracalnego upośledzenia płodu albo nieuleczalnej choroby jest nieludzkie i stanowi rażące naruszenie praw człowieka. W tym zakresie protestujące kobiety powinny uzyskać nasze wsparcie – podkreślił. Raś zwraca uwagę w liście do zarządu PO, że „czymś innym jest jednak zgoda na tzw. aborcję na życzenie, czego domagają się środowiska radykalnej lewicy”. Takie rozwiązanie godzi w fundament wartości, na których opiera się nasza cywilizacja, a także narusza założenia Deklaracji Ideowej PO z 21 grudnia 2001 roku, w której Ojcowie Założyciele naszej partii jednoznacznie opowiedzieli się za kompromisem aborcyjnym, stwierdzając, że „prawo winno ochraniać życie ludzkie, tak jak czyni to obowiązujące dziś w Polsce ustawodawstwo” — przypomina. Dlatego apeluję do Koleżanek i Kolegów z Zarządu Krajowego mojej partii o podjęcie działań zmierzających do przywrócenia tzw. kompromisu aborcyjnego, akceptowanego przez największą liczbę Polaków —napisał Raś. Jak dodał, „w ten sposób nie damy się wciągnąć w cyniczną grę polityczną prezesa Kaczyńskiego i unikniemy kolejnej, niepotrzebnej wojny światopoglądowej. Raś ocenił, że „Polacy w pierwszej kolejności oczekują od nas konstruktywnych i alternatywnych wobec złych rządów PiS rozwiązań”.  Wiem, że przed Wami ważna decyzja. Być może historyczna dla PO. Dlatego jeszcze raz proszę o poważną i głęboką refleksję — zakończył list poseł PO.  mly/PAP
Amerykanie zostają w Niemczech. Szef BBN z zadowoleniem o decyzji Bidena: Zależy nam na jak najszerszej obecności sił USA w Europie^Zespół wPolityce.pl^2021-02-04 22:50:19.566779+01:00^https://wpolityce.pl/polityka/537861-szef-bbn-o-decyzji-bidena-witamy-ja-z-zadowoleniem^Witamy tę decyzję z zadowoleniem - oświadczył szef BBN Paweł Soloch, komentując dla PAP czwartkową zapowiedź prezydenta USA Joe Bidena o wstrzymaniu redukowania liczby amerykańskich żołnierzy w Niemczech. Soloch przypomniał, że prezydent Andrzej Duda apelował o utrzymanie amerykańskiej obecności w Europie. CZYTAJ WIĘCEJ: Biden cofa decyzję Trumpa. Prezydent USA ogłosi wstrzymanie częściowego wycofywania amerykańskich żołnierzy z Niemiec Podczas swojego pierwszego przemówienia na temat polityki zagranicznej prezydent USA Joe Biden zapowiedział w czwartek wstrzymanie redukowania liczby amerykańskich żołnierzy w Niemczech, z których część miała trafić m.in. do Polski. Witamy tę decyzję z zadowoleniem. Przypomnę, że prezydent Andrzej Duda, zarówno podczas ostatniej wizyty w Waszyngtonie, jak i podczas rozmów z sekretarzem generalnym NATO, apelował o utrzymanie amerykańskiej obecności w Europie —poinformował PAP szef BBN w czwartek wieczorem. Paweł Soloch dodał:  Nie łączyliśmy tej kwestii ze wzmocnieniem obecności amerykańskich wojsk w Polsce. Zależy nam na jak najszerszej obecności sił USA w całej Europie, co pozwoliłoby odpowiedzieć na ewentualne zagrożenia oraz w razie konieczności wzmocnić wschodnią flankę sojuszu. Szef BBN odniósł się także do rozmowy, którą w środę przeprowadził telefonicznie z doradcą prezydenta USA Jake’m Sullivanem. Według niego, rozmowa ta „pozwala wierzyć, że amerykańskie decyzje umożliwią także z powodzeniem realizować zapisy umowy o wzmocnionej współpracy obronnej pomiędzy Polską i USA, jaką zawarliśmy w zeszłym roku”. Z uwagi na fakt, że wraz z zakończeniem zimnej wojny granice NATO przesunęły się na wschód, Polska staje się dziś naturalnym hubem dla sojuszniczej obecności, w tym USA, w regionie —stwierdził Soloch. CZYTAJ WIĘCEJ: NASZ NEWS. Kulisy rozmowy Szczerskiego i Solocha z doradcą Bidena. Ze strony USA padła jasna deklaracja ws. Nord Stream 2 Zmniejszenie amerykańskiego kontyngentu w RFN z 36 tys. do 25 tys. żołnierzy zapowiedział w czerwcu 2020 roku ówczesny prezydent USA Donald Trump. Zamierzał to zrobić, bowiem jego zdaniem Niemcy przeznaczają zbyt mało środków na obronność. Spośród 12 tys. amerykańskich żołnierzy, których Trump chciał wycofać z Niemiec, 5600 miało trafić do innych krajów NATO, w tym do Polski. Podczas czwartkowego przemówienia Biden zapowiedział szeroki reset amerykańskiej polityki zagranicznej.  Ameryka wróciła. Dyplomacja wróciła. Będziemy odbudowywać nasze sojusze —mówił prezydent USA w Departamencie Stanu.  kk/PAP
Adam Bielan zawieszony w prawach członka Porozumienia. Bortniczuk: Jestem pewny, że jest to prawnie bezskuteczne^Zespół wPolityce.pl^2021-02-04 22:28:59.704566+01:00^https://wpolityce.pl/polityka/537859-adam-bielan-zawieszony-w-prawach-czlonka-porozumienia^Europoseł Adam Bielan oraz wiceprezes ugrupowania Arkadiusz Urban zostali w czwartek zawieszeni w prawach członków Porozumienia - wynika z informacji PAP. Część polityków partii zwraca uwagę, że to niezgodne ze statutem, i że trzy lata temu upłynęła kadencja szefa partii Jarosława Gowina. CZYTAJ TAKŻE: Sobolewski: Z powodu sytuacji w Porozumieniu powinna zebrać się Rada Koalicji. Chcemy usłyszeć, czy nie ma podstaw do niepokoju Decyzja zapadła niemal jednogłośnie - wniosek poparły 24 osoby, przeciw były dwie  — podało radio RMF FM w czwartek wieczorem. Według źródeł PAP, Bielan i Urban zostali zawieszeni w prawach członka partii za wielokrotne łamanie statusu partii. Do tych doniesień na Twitterze odniósł się poseł Porozumienia Kamil Bortniczuk. Jego zdaniem, głosowanie nie zostało przeprowadzone w odpowiedniej formule. Obrady już się zakończyły. Wielu członków /w tym ja/ odmówiło udziału w głosowaniu, ponieważ nie zapewniono jego tajności, a prezydium obradowało w niezgodnym ze statutem składzie. Jestem pewny w 200%, że zawieszenie @AdamBielan jest prawnie bezskuteczne — czytamy we wpisie Bortniczuka.
Bodnar przestanie być RPO? Deklaruje, że uszanuje orzeczenie TK w swojej sprawie. "Musiałbym taki wyrok (...) uznać"^Zespół wPolityce.pl^2021-02-04 21:54:44.001928+01:00^https://wpolityce.pl/polityka/537756-bodnar-przestanie-byc-rpo-deklaruje-ze-uszanuje-wyrok-tk^Rzecznik Praw Obywatelskich Adam Bodnar zapowiedział, że jeżeli w wyniku orzeczenia Trybunału Konstytucyjnego przestanie obowiązywać przepis, który umożliwia przedłużenie jego kadencji, to podporządkuje się wyrokowi. CZYTAJ TAKŻE: — Klincz ws. wyboru RPO będzie trwał? Zgorzelski: PSL nie negocjuje z PiS-em poparcia dla Piotra Wawrzyka — Spięcie w TOK FM! Na manipulację ws. wyroku TK zareagował… Bodnar. „No dobrze, ale to jest różnica - ograniczenie a zakaz” Trybunał Konstytucyjny zajmie się w przyszły czwartek wnioskiem grupy posłów PiS o zbadanie konstytucyjności ustawowego przedłużenia pięcioletniej kadencji Rzecznika Praw Obywatelskich w sytuacji, gdy upłynie jego kadencja, a następca nie zostanie wybrany. Poselski wniosek w tej sprawie trafił do TK w połowie września ub.r. Kadencja obecnego RPO - Adama Bodnara - upłynęła 9 września ubiegłego roku. Jeżeli wyrok zostałby opublikowany i jeżeli art. 3 ust. 6 ustawy o rzeczniku, czyli ten przepis, który mi pozwala, abym wykonywał swoje zadania przestał obowiązywać, to ja nie mam podstawy do tego, żeby dalej prowadzić działalność, jako rzecznik i po prostu musiałbym taki wyrok najzwyczajniej w świecie uznać -– powiedział w czwartek Bodnar w rozmowie portalem Gazeta.pl. Rzecznik powiedział, że ma „kłopot z wiarygodnością Trybunału Konstytucyjnego, bo w składzie jest pan sędzia Stanisław Piotrowicz”. Wyjaśnił, że kiedy Piotrowicz był „przewodniczącym (sejmowej - PAP) komisji sprawiedliwości i praw człowieka wielokrotnie okazywał brak jakiejkolwiek sympatii i aprobaty”, dla działań rzecznika.  Dobrze pamiętam, jak mi w połowie wystąpienia na forum komisji odbierał głos i nie pozwalał na odpowiedzi na pytania posłów  — dodał. Przyznał, że złożył wniosek o wyłączenie ze składu TK orzekającego w jego sprawie sędziego Piotrowicza, ale bez powodzenia. Trybunał Konstytucyjny na 11 lutego wyznaczył nowy termin rozprawy ws. przepisu o pełnieniu obowiązków przez Rzecznika Praw Obywatelskich po upływie jego kadencji do czasu objęcia stanowiska przez nowego rzecznika. Do sprawy wyznaczony jest skład pięciorga sędziów TK. Przewodniczącą składu jest prezes Trybunału Julia Przyłębska, sprawozdawcą sędzia Stanisław Piotrowicz, zaś oprócz nich w składzie są sędziowie: Justyn Piskorski, Rafał Wojciechowski i Wojciech Sych. Sprawa dotyczy zbadania konstytucyjności de facto ustawowego przedłużenia kadencji RPO, która zgodnie z art. 209 ust. 1 Konstytucji RP wynosi 5 lat. Zgodnie z ustawą o Rzeczniku Praw Obywatelskich, „dotychczasowy rzecznik pełni swoje obowiązki do czasu objęcia stanowiska przez nowego Rzecznika”. Kadencja RPO wynikająca z konstytucji traktowana powinna być jako pierwszy wskaźnik jego legitymacji do działania. Z tą kadencją powinna iść synchronizacja kadencyjności w ustawie o RPO. Obecnie tego nie ma i dlatego zachodzi konieczność uruchomienia kontroli konstytucyjnej zaskarżonego przepisu  — wskazywali w swym wniosku posłowie PiS. Bodnar w stanowisku skierowanym w związku z tym do Trybunału podkreślał zaś, że „wykluczenie tego, aby dotychczasowy Rzecznik pełnił swoje obowiązki do czasu objęcia stanowiska przez nowego, prowadziłoby do osłabienia ochrony praw i wolności”. Wniósł o uznanie przepisu za konstytucyjny. RPO powołuje Sejm za zgodą Senatu na wniosek marszałka Sejmu albo grupy 35 posłów. Jeżeli Senat odmówi wyrażenia zgody na powołanie rzecznika (na podjęcie uchwały wyrażającej zgodę lub sprzeciw ma miesiąc), Sejm powołuje na to stanowisko inną osobę. Posłowie już dwukrotnie próbowali wybrać następcę Adama Bodnara na RPO; za każdym razem jedyną zgłoszoną (przez kluby KO i Lewicy) kandydatką była mec. Zuzanna Rudzińska-Bluszcz, która cieszy się poparciem ponad tysiąca organizacji pozarządowych. Jej kandydatury w głosowaniu dwukrotnie nie poparło jednak PiS. Obecnie kandydatami są: wysunięty przez PSL i Konfederację Robert Gwiazdowski, po raz kolejny mec. Zuzanna Rudzińska-Bluszcz oraz zgłoszony przez PiS wiceminister spraw zagranicznych Piotr Wawrzyk. Termin zgłaszania kandydatów upłynął 29 grudnia. RPO wypowiadał się także na temat wyroku TK ws. aborcji. Stwierdził, że łamie on prawa człowieka. Moim zdaniem tak, łamie, ponieważ obecny standard, który został wprowadzony mocą orzeczenia TK, jest sprzeczny ze standardami praw człowieka, w szczególności z orzecznictwem Komitetu Praw Człowieka ONZ. (…) Polega to na tym, że orzecznictwo już przewiduje, że nie można zmuszać kobiety do rodzenia dzieci, które są dotknięte wadą letalną — mówił. tkwl/PAP/gazeta.pl
Zawsze przeciwko ambitnej Polsce. Sikorski chce przerwania projektu CKP: Inwestycja opiera się na nierealistycznych założeniach^Notujemy ...^2021-02-04 21:39:40.890558+01:00^https://wpolityce.pl/polityka/537842-zawsze-przeciwko-ambitnej-polsce-sikorski-walczy-z-cpk^Radosław Sikorski chce zatrzymania budowy Centralnego Portu Komunikacyjnego. Były szef MSZ przekonuje, że pieniądze należy przeznaczyć na inny cel. Swoją opinią Sikorski podzielił się na Facebooku. Były minister w rządzie Tuska apeluje, by „przerwać projekt CPK”. Przerwijmy projekt CPK, a pieniądze wydajmy lepiej. W przeciwnym razie skończy się jak z elektrownią w Ostrołęce, w której utopiono miliard złotych. Tylko że straty będą wyższe  – czytamy.  Inwestycja opiera się na nierealistycznych założeniach, dotyczących liczby obsługiwanych pasażerów. A obecnie, kiedy wciąż nie wiemy, jak bardzo pandemia odbije się na rynku lotniczym, stała się tym bardziej absurdalna  – pisze Sikorski. Przekonuje też, że źle wyliczono budżet dla tej inwestycji.  Nie jestem pewien, czy budżet 34,9 miliarda, szacowany w roku 2017 jest nadal aktualny. Jeśli w pierwszym etapie, tylko na prace planistyczne i wykup gruntów pod lotnisko, CPK planuje wydać prawie 13 miliardów to – mimo najlepszych chęci – nie wierzę, że łączne koszty budowy zamkną się w 22 miliardach. Nie uspokaja mnie także to, co widzę na stronie CPK, bo odnoszę wrażenie, że osoby odpowiedzialne za inwestycję nie mają pojęcia, ile ostatecznie pieniędzy pochłonie  – czytamy. mly/Facebook
Pogadanka Tuska z Michnikiem. Temat przewodni? Odsunięcie PiS. "Można ich pokonać. Jest lekka przewaga po stronie demokratycznej"^Zespół wPolityce.pl^2021-02-04 21:21:32.374604+01:00^https://wpolityce.pl/polityka/537853-pogadanka-tuska-z-michnikiem-temat-przewodni-pis^Szumnie zapowiadana debata Michnika z Tuskiem miała spodziewany przebieg. Najważniejszym tematem była walka z Prawem i Sprawiedliwością. CZYTAJ RÓWNIEŻ: Platforma skręci ostro w lewo? Partia Budki ma zaproponować prawo do aborcji na życzenie. Tusk dolewa oliwy do ognia Adam Michnik przekonywał, że nie chce Majdanu w Warszawie. PiS porównał do bolszewików.  Ja ciągle uważam, że w Polsce ich można odsunąć od władzy metodą kartki wyborczej. Ale jednocześnie mam świadomość, że to jest coraz trudniejsze i coraz mniej prawdopodobne, jeszcze nie nieprawdopodobne, coraz mniej. Ja nie chciałbym dożyć tego, że będziemy mieli w Warszawie taki Majdan jaki był w Kijowie. To jest krew, wojna, okrucieństwo. Teraz ja wierzę w to, że taką twierdzą nie do zdobycia są polskie dusze. Tego komuniści nie zdobyli i tego ci dyktabolszewicy z PiS-u też nie osiągną. Jestem przekonany, że prędzej czy później oni skręcą kark na ziemie, że prędzej niż później i że to się odbędzie metodą pokojową  – powiedział redaktor naczelny „Gazety Wyborczej”. Michnik zachwalał również Strajk Kobiet. Jedno wiem na pewno. On już wygrał, on już zmienił Polskę. To już jest inne społeczeństwo, inny kraj, innym językiem się rozmawia o tych sprawach i to jest nieusuwalne. Tak jak Grudzień 1970 roku zmienił Polskę, jak 1976 rok, Radom i Ursus zmienił Polskę, już nie mówię jak Solidarność zmieniła Polskę —mówił. Jego interlokutor stwierdził, że partię rządząca można pokonać. Nawoływał do lepszej organizacji po stronie opozycyjnej. PiS można pokonać. Prawdopodobnie dzisiaj jesteśmy w takiej sytuacji, że jest mniej więcej 50 na 50, powiedziałbym z lekką przewagą po stronie demokratycznej, ale z wyraźną przewagą jeśli chodzi o poziom organizacji i jedności po stronie PiS-u. I to trzeba zmienić. Znaczy druga strona musi być lepiej zorganizowana, maksymalnie zjednoczona z priorytetami, które będą wspólne dla nich dla wyborów. I tu oczywiście Strajk Kobiet i cześć postulatów Strajku Kobiet prawdopodobnie nie staną się priorytetami dla tej większości, która ma pokonać PiS. Ale to nie oznacza, że powinno się je wykluczyć. One nie mogą zastąpić tego projektu - jeden priorytet przeciwko PiS-owi, ale powinny stać się jego częścią  – mówił Tusk. Tłumaczył też, na czym ma polegać walka z rządem i jakie „wartości” mają przyświecać opozycji.  Programem opozycji powinno być „Odejdź PiS-ie”, że użyję staromodnej formy, ale w języku pozytywnym. Bo dlaczego my chcemy, żeby PiS odszedł od władzy? Bo jesteśmy za pozytywnymi wartościami w polskim życiu publicznym. Ja absolutnie nie zgadzam się z takim marudzeniem, że ludzi nie obchodzi konstytucja, demokracja, prawa mniejszości, wolność, że to trzeba jakoś inaczej. Tak długo, jak długo liderzy opozycji i partie opozycyjne będą uważały, że to nie gra, to nie chwyta, jeśli nie będą z wielkim przekonaniem mówili, że to jest dla nich najważniejsza i wspólna rzecz, to ludzie też będą trochę wątpili – stwierdził szef EPL. Tusk odniósł się także do wulgarnych słów, które padają na demonstracjach, a zwłaszcza słowo „wy…dalać” kierowane do obecnej władzy.  Jak się ogląda polski film, to Strajk Kobiet to jest kółko różańcowe —ocenił.  Nie bawmy się w hipokrytów. Ja też nie znajduje w sobie oburzenia, bo bym sam siebie oszukiwał, gdybym powiedział +o Jezu, ja pierwszy raz usłyszałem taki wyraz+ —powiedział. mly/300polityka.pl/PAP
Konkurs stand-uperów w Platformie Obywatelskiej – Tomasz Siemoniak bezapelacyjnym zwycięzcą^Jerzy Jachowicz^2021-02-04 21:03:21.629111+01:00^https://wpolityce.pl/polityka/537832-konkurs-stand-uperow-w-platformie-obywatelskiej^W drodze po władzę Platforma Obywatelska, obok dotychczasowego, stosowanego niezmiennie od lat narzędzia, jakim są ataki na wszystko, co robi obecny rząd, do arsenału środków walki postanowiła włączyć sprawy związane z obroną interesów kobiet. Stawiając na pierwszym miejscu sprawy aborcji oraz kwestię rozdziału Kościoła od państwa. Ten nowy, ożywczy nurt Platforma przejęła od Ogólnopolskiego Strajku Kobiet Marty Lempart, próbując zaadoptować go do własnej strategii politycznej.  Najświeższym przykładem tradycyjnego sposobu zdobywania władzy przez PO jest działalność pary detektywów Pawła Szczerby i Dariusza Jońskiego, tropiących nadużycia władzy we wszelkich możliwych postaciach. Dwójka tych posłów, zasługujących na miano legendarnego duetu Sherlock Holmes i dr Watson, w tym tygodniu wpadła na trop wielkiej afery finansowej, jaka rozkwitła na Stadionie Narodowym, zamienionym na czas pandemii na Szpital Tymczasowy. Szczegóły ich odkrycia na początku przyniosły efekt wstrząsający. Twierdzili, że rząd ukrył przed nimi (reprezentującymi – jak sami mówią – interes opinii publicznej), o czym byli przekonani, wydatki w wysokości 11 mln zł. Kiedy podzielili się swoją wiedzą podczas konferencji, prezes spółki, obsługującej szpital wytłumaczył im, że owe kilkanaście milionów, to kwota nie związana z adaptacją obiektu na szpital, a o taką informację prosili i ją otrzymali, lecz osobne koszta jego funkcjonowania od momentu rozpoczęcia działalności leczniczej. Mimo tej drobnej wpadki, kierownictwo PO obdarza swych detektywów ogromnym zaufaniem i z pewnością nie zabraknie im fascynujących zleceń. Nowy nurt jest dopiero w trakcie tworzenia koncepcji strategii. Platforma ignoruje namacalne fakty, mówiące, że złudzeniem jest przeświadczenie o korzyściach płynących z naśladownictwa Strajku kobiet. Okazuje się, że protesty kobiet nie szkodzą PiS. Tak wynika z serii badań sondażowych, prowadzonych od czasu październikowych demonstracji w sprawie aborcji. Przez cały ten okres zdecydowanym liderem, przy występowaniu drobnych wahań procentowych w dół bądź w górę, jest partia Jarosława Kaczyńskiego. Poparcie dla tego ugrupowania nieustannie utrzymuje się wciąż na wysokim poziomie.  Wulgarny radykalizm, eksponowany niemal jako kanon przez liderki Strajku Kobiet, odstręcza od tego ruchu potencjalnych wyborców. Polacy nie lubią chamstwa w polityce. A po drugie dla większości Polaków pandemia i jej skutki są dziś najważniejsze, nie zaś sprawy aborcji – uważa prof. Antoni Dudek z Uniwersytetu Kardynała Stefana Wyszyńskiego. Politycy PO ignorują tego rodzaju oceny i opracowują rozwiązania w obydwu zaplanowanych problemach światopoglądowych – aborcji i rozdziału Kościoła od państwa. Chcąc uatrakcyjnić przekazanie pierwszych założeń w tych sprawach przez osoby, którym powierzono opracowanie tematów, postanowiono zorganizować wieczór prezentacji ich dorobku. Sprawą aborcji zajęła się wicemarszałek Sejmu Małgorzata Kidawa-Błońska, zaś kwestią rozdziału Tomasz Siemoniak.  Po krótkich wystąpieniach rozpoczęła się dyskusja, w której bohaterowie wieczoru, prześcigając się w żartach, upodabniali się do rywalizujących stand-uperów. Wicemarszałek przekonywała, nie zrezygnuje ani z konserwatywnej, ani z lewicowej kotwicy. Po czym z lekkością motyla zmieniła kotwice na skrzydła, dodając: - „Nie boję się tych naszych skrzydeł”. Tak jakby chciała przekonać obecnych, że te skrzydła nie uniosą wysoko Platformy.  Nic nie jest jednak w stanie przebić dowcipu Tomasza Siemoniaka, wypowiedzianego na koniec spotkania. Zapowiadając zbliżająca się debatę nad deklaracją programową Platformy powiedział: - „Wydaje mi się, że akurat czymś dobrym w polskiej polityce jest wyścig pomysłów i propozycji”.
Platforma skręci ostro w lewo? Partia Budki ma zaproponować prawo do aborcji na życzenie. Tusk dolewa oliwy do ognia^Zespół wPolityce.pl^2021-02-04 20:44:55.218743+01:00^https://wpolityce.pl/polityka/537847-po-ma-zaproponowac-prawo-do-aborcji-na-zyczenie^Platforma Obywatelska szykuje poważny skręt w lewo? Jak donosi „Newsweek” politycy PO mają zaproponować liberalizację prawa dot. aborcji. Z informacji, do jakich dotarł „Newsweek” wynika, że Platforma Obywatelska chce zaproponować liberalizację prawa. – Nie ma mowy o powrocie do kompromisu – mówią nasi rozmówcy z PO – informuje gazeta. Do sprawy odniósł się senator Jan Filip Libicki w PSL:  Jeżeli – jak ćwierkają wróble – tą zmianą będzie zgłoszenie postulatu aborcji na życzenie, to skończy się to sporym exodusem centrowych parlamentarzystów z @Platforma_org… @nowePSL
Przestroga dla Hołowni. Droga od ekspresowo wykreowanego objawienia do zapomnienia bywa bardzo krótka^Marek Pyza^2021-02-04 20:24:20.669446+01:00^https://wpolityce.pl/polityka/537846-droga-od-objawienia-do-zapomnienia-bywa-bardzo-krotka^W kampanii wyborczej roku 2010 Bronisław Komorowski zarzucił Jarosławowi Kaczyńskiemu, że jest niczym Światowid o pięciu twarzach jednocześnie, nie zważając na fakt, iż wspomniane bóstwo miało twarzy cztery. Przypomniałem sobie o tej wpadce ówczesnego Marszałka Sejmu słuchając nowych pogadanek Szymona Hołowni, od jakich zaczyna każdy dzień na swoim facebookowym profilu. Tylko odrobinę zwalnia tempo (zapowiedział ograniczenie się do czterech występów tygodniowo), bo wciąż jest pełen tej samej energii, którą emanował w wyścigu prezydenckim, i próbuje przekonać Polaków, że ma receptę na każdy problem, jaki można znaleźć w Polsce. Okazuje się, że Szymon zna się na wszystkim. I na norkach, i na logistyce szczepionek, i na skutkach Brexitu dla zdrowia obywateli UE, i na OZE, i na ratowaniu populacji jerzyków, i na zarządzaniu, i na zarządzaniu ludźmi, i na prawie dotyczącym cyberprzestrzeni, i na kolarstwie i na dziesiątkach innych tematów, którymi strzela niczym niezawodny karabin Grot.  A przynajmniej chce sprawiać takie wrażenie. Ćwiczył to przez 20 lat, więc w dowolnym momencie może odpalić kamerkę i przez pół godziny lać strumień świadomości, żonglując sprawami, które akurat wpadną mu do głowy.  Wszystko nam zaśpiewa. Na każdy temat. Z pasją opowiada o konieczności zapewnienia strażakom ochotnikom wsparcia psychologicznego, by za chwilę podzielić się radością z akcji „Nasz Kraśnik to wspaniali ludzie” pani Mileny, która w swoim mieście chce zrobić „strefę dla psa” - pole wybiegowe dla czworonogów. Wie jak wszystko uleczyć – problemy dużych i małych, ludzi i zwierząt, władzy centralnej i samorządów. Dlaczego ten talent tak długo marnował się w publicystyce, rozrywce i kościelnych kazaniach? Na swoim profilu chwali się też, że ekipa Polska 2050 otworzyła w Łodzi Centrum Dobrej Roboty. Ale to jemu najbardziej należy się medal, jaki na naszych ziemiach przyznawano już dekady temu. Dość żartów, wiele z tych aktywności jest chwalebnych i za to zaangażowanie należy się panu Szymonowi uznanie. Ale dokonał on czegoś jeszcze. Obudził śpiącego olbrzyma, czyli Platformę Obywatelską, która poczuła, że ktoś na poważnie zaczął jej zagrażać i kolejne lata spokojnego trwania na fotelu liderki opozycji nie są już takie oczywiste. W sobotę Borys Budka i Rafał Trzaskowski mają więc coś ogłosić. Może nawet jakieś strzępy programu?  Na razie to najbardziej spektakularny sukces Hołowni. Trzeba to docenić. I za to należy mu się duży plus. Niestety zasłużył też na minusa. Bo wciąż nie jest w stanie wytłumaczyć, jakie ma poglądy w sprawach, które dziś najmocniej rozpalają masową wyobraźnię.  Przesłuchałem blisko dwie godziny jego internetowych przemówień opublikowanych w tym tygodniu. W kalejdoskopie tematów, które poruszył, nie zmieściła się niestety aborcja, o której ongiś bez ogródek mówił, że zawsze jest zabójstwem. Przypomnieliśmy mu to z Marcinem Wikłą w aktualnym wydaniu tygodnika „Sieci”. Zamiast wyjaśnień, pan Szymon uraczył nas rynsztokowym strumieniem świadomości.  CZYTAJ TAKŻE: Hołowni puszczają nerwy. Zamiast wytłumaczyć się ze zmiany poglądów, rzuca obelgami i grozi dziennikarzom  KOMENTARZ MICHAŁA KARNOWSKIEGO: Czy to nasza wina, że Hołownia robił po kościołach za kaznodzieję, a teraz blisko mu do błyskawic? Ale jego reakcja dużo nam mówi Pan Szymon chyba za szybko uwierzył w sondaże, które kreują go na lidera opozycji. Ale nie dorósł jeszcze nawet do roli poważnego polityka. Gdyby było inaczej, umiałby wziąć na klatę rozdźwięk między tym, co mówi dziś, a tym, co głosił przez całe wcześniejsze życie i nie reagował furią oraz obelgami na przypominanie niewygodnych faktów.  Droga od ekspresowo wykreowanych politycznych objawień do zapomnienia bywa bardzo krótka. W ostatniej dekadzie widzieliśmy to parokrotnie. Zwykle trudno zauważyć, kiedy osiąga się wierzchołek krzywej poparcia, a wkracza się na autostradę w dół. Ten moment łatwiej dostrzec mając w sobie pokorę. A tej celebrycie z TVN zdecydowanie brakuje.  CZYTAJ RÓWNIEŻ:  „Aborcja jest zabójstwem, w każdym przypadku”. Gdy Hołownia mówił jak „kaznodzieja”. Przypominamy wymowne CYTATY!  Hołownia atakuje tygodnik „Sieci”, ale nie odpowiada na pytania o aborcję: Mają gacie pełne strachu; Nie obyło się bez wpadki  KOMENTARZ MARCINA WIKŁY: Chcecie bajki, będzie bajka… Dlaczego Hołownia tak bardzo zdenerwował się publikacją tygodnika „Sieci”? Czyżbyśmy dotknęli istoty rzeczy? CAŁY ARTYKUŁ Marka Pyzy i Marcina Wikły „Cel uświęca środki” znajdziesz w aktualnym wydaniu „Sieci” oraz w wersji elektronicznej TUTAJ
Otwieranie biznesów - rozpacz czy samowolka? "Lepiej zdawać się na rozwiązania instytucjonalne niż własną intuicję"^Jakub Maciejewski^2021-02-04 19:57:24.960496+01:00^https://wpolityce.pl/polityka/537170-otwieranie-biznesow-rozpacz-czy-samowolka^Czasem demonstracyjnie, z udziałem mediów, a czasem konspiracyjnie, z zapraszaniem wtajemniczonych gości, za których ręczył ktoś inny – otwarcie setek lokali gastronomicznych i klubów w Polsce jest czasem aktem desperacji, a czasem ignorancji i lekkomyślności. Mimo hucznych zapowiedzi i entuzjazmu opozycji niewielu przedsiębiorców zdecydowało się oznaczyć swoje lokale na Interaktywnej Mapie Wolnego Biznesu, na której uczestnicy akcji „otwieraMY” mieli pokazywać swoją aktywność. W samej Warszawie otworzono kilkadziesiąt miejsc, a na mapie widnieje ich tylko sześć. Powodów, które popchnęły właścicieli lokali do złamania obostrzeń, jest tyle, ilu przedsiębiorców. „Niektórzy właściciele kawiarni po prostu oszukiwali skarbówkę” – mówi jeden z nich, który skorzystał z pomocy państwowej i prowadzi sprzedaż jedynie na wynos.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Mucha bezlitośnie uderza w PO: Znam tę partię od środka, nie wygra żadnych wyborów. Oczekuje, że ktoś wygraną przyniesie na tacy^Zespół wPolityce.pl^2021-02-04 18:34:44.843950+01:00^https://wpolityce.pl/polityka/537770-mucha-bezlitosnie-uderza-w-po-nie-wygra-zadnych-wyborow^„Mamy podobną energię, coś, co nazywamy DNA, wrażliwość na ludzi, na ekologię, zoom na przyszłość. To jest podstawa” - powiedziała w rozmowie z OKO.press Joanna Mucha, przedstawiając, co ją łączy z Szymonem Hołownią. W długim wywiadzie Mucha nie szczędziła wyjątkowo ostrej krytyki wobec Platformy Obywatelskiej. Na pytanie „co panią wypchnęło z Platformy?”, odpowiedziała: Dopiero ostatnie lata. Zaczęło się od objęcia steru PO przez Grzegorza Schetynę . Ta kaskada jego wypowiedzi. Platforma jako totalna opozycja? Kompletnie się z tym nie zgadzałam.  Po czym zaczęła dalej punktować Schetynę: Prawda jest taka, że Grzegorz Schetyna faktycznie pozwolił, żebyśmy jako Platforma, stali się wyłącznie partią anty-PiS. (…) Reagowałam już histerycznym śmiechem, kiedy w mediach czy na konferencjach prasowych słyszałam: „Nie ma naszej zgody”. W sensie komunikacyjnym to najgorsze, co może zrobić polityk. Pokazanie kompletnego braku sprawczości i pomysłu „na tak”.  W końcu przedstawiła bardzo bolesny dla PO opis jej działalności. PiS otwiera tylko usta, a my jak psy Pawłowa: „Nie ma naszej zgody”. Do takiego uprawiania polityki wysiłek intelektualny nie jest potrzebny — powiedziała. Joanna Mucha w dość kuriozalny sposób odniosła się do swojej przegranej kampanii z 2019 roku - ubiegała się o mandat europosła. Przyznam szczerze, że cieszę się, że tamtej kampanii nie wygrałam. Po przegranej doszłam do wniosku, że nie chciałam jej wygrać, działałam na szkodę własnej kampanii. Europa nie jest dla mnie, albo może jeszcze nie teraz. Nie czuję jej. Wolę zostać w Polsce — stwierdziła. Ciekawe, czy mówiłaby tak samo, gdyby mandat uzyskała? Joanna Mucha stwierdziła, że PO już nigdy nie wygra żadnych wyborów. Aby przedstawić tę sytuację jasno odwołała się do… Alberta Einsteina. Einstein mówił, że obłęd polega na tym, żeby robić cały czas to samo, oczekując innego rezultatu. Platforma robi po raz kolejny to samo, czyli przegrywa wybory, a my wciąż oczekujemy, że kolejne wybory wygra. Znam tę partię od środka, nie wygra żadnych wyborów, bo Platforma oczekuje, że ktoś wygraną przyniesie na tacy, a nikt na tacy jej nie przyniesie — powiedziała posłanka Polski 2050. Joanna Mucha jest zdania, że Szymon Hołownia tak naprawdę jest bardziej „progresywny” niż wynika to z jego wizerunku. Mam wrażenie, że Hołownia jest inny niż jego wizerunek. Poza kwestią aborcji i małżeństw jednopłciowych, bo przecież jest za związkami partnerskimi – jest bardzo progresywny, również w tym, jak priorytetyzuje tematy. Ekologia jest na samej górze.  Tak, on jest politycznym kaznodzieją. Ale to dobrze, ludzie chcą go słuchać — mówiła. Hołownia wygra wybory, niezależnie od tego, czy będą za pół roku, czy za trzy lata. Wygra, będzie miał wynik lepszy niż PiS. Bo nasz program jest programem nadziei — stwierdziła Mucha. Co ciekawe, Joanna Mucha skrytykowała Donalda Tuska za to, że ten… uczynił ją ministrem sportu. Czyżby nie mogła odmówić? Błędem Tuska było to, że mnie wstawił do ministerstwa sportu i błędem było to, że mnie z niego odwołał, kiedy wszystko zaczęło chodzić jak w zegarku — powiedziała. Po czym podkreśliła, że chciałaby zostać ministrem zdrowia. Posłanka Polski 2050 odpowiedziała na pytanie, co musi się wydarzyć, żeby opozycja wygrała wybory. Za dwa, trzy lata Polacy będą już chcieli zapomnieć o PiS-ie. Będą myśleli o partii Kaczyńskiego jak o traumatycznym śnie. Tym, co nas poniesie będzie nadzieja, zupełnie nowy projekt, nowy pomysł na Polskę  — stwierdziła, nie przedstawiając konkretów, jak opozycja przekona do siebie Polaków. Widać, że Joanna Micha nie szczędzi krytyki swojej byłej partii, Platformie Obywatelskiej. Jednocześnie wciąż niejasne jest, dlaczego Polska 2050 miałaby być lepsza od PO. tkwl/OKO.press
Opozycja naradzała się u Grodzkiego. Gawkowski grozi: Poparcie przez Senat kandydatury Wawrzyka oznacza koniec koalicji^Zespół wPolityce.pl^2021-02-04 18:17:08.817034+01:00^https://wpolityce.pl/polityka/537819-opozycja-naradzala-sie-u-grodzkiego-gawkowski-grozi^Podczas spotkania u marszałka Senatu Tomasza Grodzkiego polityków KO, Lewicy, PSL oraz senatorów niezależnych, ustalono, że opozycja będzie dążyć do wyłonienia wspólnego kandydata na RPO, jeśli Senat nie wybierze Piotra Wawrzyka. Raczej nie będzie to Zuzanna Rudzińska-Bluszcz, ani Robert Gwiazdowski. Sejm powołał w styczniu kandydata PiS Piotra Wawrzyka na stanowisko Rzecznika Praw Obywatelskich. Wybór ten, zgodnie z przepisami, musi jeszcze zaakceptować Senat. Poparcie przez senacką większość Piotra Wawrzyka jest niemal wykluczone, choć Koło Senatorów Niezależnych oficjalnie jest jeszcze przed decyzją w tej sprawie, więc na wspólnej konferencji żadna konkretna deklaracja nie padła. Po godzinnym spotkaniu do dziennikarzy wyszli wszyscy jego uczestnicy, ale wypowiedział się tylko marszałek Grodzki. Spotkanie było o przyszłości, ponieważ do Senatu na najbliższe obrady plenarne trafi kwestia wyrażenia zgody na powołanie RPO. Gdyby się zdarzyło, że tej zgody wysoki Senat nie wyrazi, ważne jest, aby rozpocząć pracę nad przedstawieniem na następną turę kandydata uzgodnionego i zaakceptowanego przez wszystkich, kandydata, który będzie mógł znaleźć większość sejmową — powiedział marszałek Senatu. Jak dodał, chodzi o takiego kandydata, który „będzie do zaakceptowania przynajmniej przez niektórych członków partii rządzącej”. Podczas konferencji nie padła jednoznaczna deklaracja, że cała demokratyczna większość w Senacie będzie przeciw wybranemu przez Sejm kandydatowi PiS na RPO Piotrowi Wawrzykowi. Większość klubów deklarowała, że nie jest to kandydatura, która spełnia kryteria, ale nie ma ostatecznego rozstrzygnięcia. Część senatorów się zastanawia, choć raczej wygląda na to, że pan minister Piotr Wawrzyk nie uzyska większości — powiedział dziennikarzom poseł Robert Kropiwnicki (KO). Przyznał, że najwięcej wątpliwości w sprawie sposobu głosowania nad Wawrzykiem mieli senatorowie niezależni. Koło Senatorów Niezależnych podejmie decyzję przed posiedzeniem Senatu. Jak przed każdym posiedzeniem będziemy rozmawiać o każdym z punktów porządku i będziemy podejmować decyzje — powiedział PAP senator Krzysztof Kwiatkowski z Koła Senatorów Niezależnych. Inny senator niezależny Wadim Tyszkiewicz zauważył, że „70 procent Polaków oczekuje, żeby zjednoczona koalicja demokratyczna mówiła jednym głosem”. Jak przekazała PAP wicemarszałkini Senatu Gabriela Morawska-Stanecka (Lewica), na spotkaniu padła propozycja kontynuowania rozmów w przyszłym tygodniu.  Mówiliśmy o tym, że Piotr Wawrzyk jest nie do zaakceptowania. W związku z tym szukamy innych rozwiązań, aby nie było wakatu na stanowisku RPO — powiedziała senator Lewicy. W podobnym tonie wypowiadał się obecny na spotkaniu szef klubu Lewicy Krzysztof Gawkowski.  Rozmawialiśmy o przyszłości szukając porozumienia, żeby nie dopuścić do upolitycznienia funkcji Rzecznika Praw Obywatelskich i na to jest zgoda — powiedział PAP poseł. Wiceprezes PSL, poseł Koalicji Polskiej Dariusz Klimczak powiedział PAP, że rozmowy w sprawie Wawrzyka trwały tylko pięć minut.  To jest oczywiste, że nikt nie poprze tej kandydatury — podkreślił.  Ustaliśmy, że będziemy dążyć do wyłonienia wspólnego kandydata demokratycznej opozycji, który po utrąceniu kandydatury pana Piotra Wawrzyka zostanie przedstawiony w Sejmie — poinformował Klimczak. Jak wynika z informacji PAP, na spotkaniu padła propozycja, aby wspólnym kandydatem nie była proponowana przez Lewicę i Koalicję Obywatelską mecenas Zuzanna Rudzińska-Bluszcz, ale nie było w tym temacie pełnej zgody i rozmowy w tym temacie będą kontynuowane. Kandydatem ma nie być także zgłoszony wcześniej przez Koalicję Polską Robert Gwiazdowski. RPO powołuje Sejm za zgodą Senatu na wniosek marszałka Sejmu albo grupy 35 posłów. Jeżeli Senat odmówi wyrażenia zgody na powołanie Rzecznika (na podjęcie uchwały wyrażającej zgodę lub sprzeciw ma miesiąc), Sejm powołuje na to stanowisko inną osobę.  Poparcie przez Senat kandydatury Piotra Wawrzyka na Rzecznika Praw Obywatelskich będzie oznaczać koniec demokratycznej koalicji w Senacie - powiedział szef klubu Lewicy Krzysztof Gawkowski przed spotkaniem u marszałka Senatu, poświęconym wyborowi RPO. U marszałka Senatu Tomasza Grodzkiego zebrali się w czwartek przedstawiciele klubów tworzących senacką większość. Tematem spotkania jest stanowisko Senatu ws. powołanego przez Sejm na RPO wiceszefa MSZ i posła PiS Piotra Wawrzyka. Na najbliższym posiedzeniu Senat ma głosować nad jego kandydaturą. W spotkaniu u marszałka Grodzkiego biorą udział wicemarszałek Senatu Gabriela Morawska-Stanecka (Lewica), szef klubu Lewicy Krzysztof Gawkowski, wicemarszałek Sejmu Piotr Zgorzelski i poseł Dariusz Klimczak (obaj Koalicja Polska-PSL), szef klubu KO Cezary Tomczyk i poseł KO Robert Kropiwnicki oraz przedstawiciele Koła Senatorów Niezależnych Krzysztof Kwiatkowski i Wadim Tyszkiewicz. Podczas briefingu przed spotkaniem szef klubu Lewicy Krzysztof Gawkowski, z którego inicjatywy odbywa się to spotkanie, powiedział, że Lewica zwróci się do wszystkich klubów parlamentarnych, aby kandydaturę Piotra Wawrzyka zablokować. Dzisiejsze spotkanie to stempel, który powinien doprowadzić do zgody i porozumienia: nie ma możliwości objęcia przez pana Wawrzyka funkcji Rzecznika Praw Obywatelskich — przekonywał Gawkowski. Będziemy przekonywali wszystkie kluby demokratycznej większości w Senacie, że nie może być tak, aby ta ostatnia instytucja, stojąca na straży praw obywatelskich, aby ten ostatni bastion upadł — mówiła wicemarszałek Morawska-Stanecka.  Będziemy przekonywać naszych przyjaciół, aby na najbliższym głosowaniu w Senacie kandydatura pana Wawrzyka została odrzucona — dodała. Pytani, kogo trzeba przekonywać, skoro cała opozycja sejmowa była przeciw Wawrzykowi, Gawkowski przyznał, że „pojawiają się głosy, co potwierdzają rozmowy kuluarowe z politykami KO i PSL, że niektórzy rozważali głosowanie na pana Wawrzyka i wśród senatorów demokratycznej większości może być ktoś, kto będzie głosował za takim właśnie scenariuszem”. Nie chciał jednak podawać żadnych nazwisk. Gawkowski przyznał też, że z PiS otrzymywał sygnały, że w takim spotkaniu przedstawiciele tego ugrupowania mogliby uczestniczyć, jednak on odmówił. Powiedziałem, że to jest spotkanie koalicyjne i my nie zamierzamy negocjować z PiS w sprawie pana Wawrzyka. Liczę, że taka deklaracja padnie też z ust innych sił opozycyjnych — zaznaczył Gawkowski. Dla nas, dla Lewicy głosowanie, które doprowadziłoby w Senacie, że wybrany zostanie pan Wawrzyk na RPO, oznaczałoby koniec koalicji senackiej — podkreślił szef klubu Lewicy. Podczas czwartkowego spotkania ma m.in. zapaść decyzja co do sposobu głosowania nad kandydaturą Wawrzyka. Głosowania personalne w Senacie w przeszłości były tajne, ale Gawkowski podkreślił, że Lewica będzie się domagać, by głosowanie nad wyborem RPO było jawne. Wicemarszałek Morawska-Stanecka mówiła, że na razie wiadomo, iż głosowanie odbędzie się ostatniego dnia posiedzenia Senatu, które rozpoczyna się 17 lutego. Sejm powołał w styczniu kandydata PiS Piotra Wawrzyka na stanowisko Rzecznika Praw Obywatelskich. Wybór ten, zgodnie z przepisami, musi jeszcze zaakceptować Senat. RPO powołuje Sejm za zgodą Senatu na wniosek marszałka Sejmu albo grupy 35 posłów. Jeżeli Senat odmówi wyrażenia zgody na powołanie Rzecznika (na podjęcie uchwały wyrażającej zgodę lub sprzeciw ma miesiąc), Sejm powołuje na to stanowisko inną osobę. mly/PAP
Leszczyna już wie! Posłanka KO: I wydaje się, że rząd PiS-u robi wszystko, żeby małe polskie firmy doprowadzić do roli wasala^Zespół wPolityce.pl^2021-02-04 18:06:33.152712+01:00^https://wpolityce.pl/polityka/537825-leszczyna-rzad-chce-doprowadzic-firmy-do-roli-wasala^Izabela Leszczyna z Koalicji Obywatelskiej nie zostawia Polaków bez wsparcia. Swoimi złotymi myślami podzieliła się z dziennikarką Onetu. Skrytykowała rząd za rzekomy brak wsparcia dla przedsiębiorców. Zdaniem Leszczyny, w ramach walki ze skutkami pandemii, rząd działa nielogicznie. Szukanie logiki w działaniach rządu PiS jest trudne. (…) Co powinno być zrobione? To, co Koalicja Obywatelska mówi od dawna. Jeśli uznaliśmy (…), że mamy strefy zielone, żółte i czerwone, to należy się tego trzymać. Szumnie było to ogłaszane jako strategia 2.0 – powiedziała. Przekonywała też, że rząd próbuje zrobić z przedsiębiorców… wasali. Przedsiębiorcy są na skraju wytrzymałości i nawet pojawiają się głosy… choć nie jestem zwolennikiem teorii spiskowych, to wydaje się, że ta może jest uzasadniona. Przedsiębiorcy to jest bardzo niezależna grupa społeczna, to bardzo aktywna grupa społeczna, której nie da się sobie podporządkować tak łatwo. To ludzie, którzy sami zarabiają i w zasadzie utrzymują rząd. I wydaje się, że rząd PiS-u robi wszystko, żeby szczególnie małe polskie firmy doprowadzić do roli wasala zależnego od rządu. (…) PiS zamknął te biznesy, bardzo wielu z nich nie dał nic w zamian, bo wiemy, jakie są problemy – stwierdziła. Następnie krytykowała rządzących za rzekomy brak wsparcia dla zamkniętych branż.  Jeśli zamykam ci biznes w majestacie prawa, chociaż wiemy, że to jest łamanie konstytucji, to pozwalam przetrwać twojej firmie (…) zapłacić konieczne koszty stałe. Nie wiem, masz czynsz, kredyt, jakiś leasing. Koniec kropka. Tak robią Czesi, Wielka Brytania. Tylko w Polsce jest inaczej. W Polsce mamy niewiele zakażeń, bardzo dużo zgonów, zamknięte branże, zamknięte stoki, otwarte galerie handlowe – powiedziała Izabela Leszczyna.  mly/onet.pl
NASZ WYWIAD. Jurkiewicz: Nie na tym powinno polegać zarządzanie miastem, abyśmy każdego dnia mieli informację o awarii^Zespół wPolityce.pl^2021-02-04 18:01:11.858212+01:00^https://wpolityce.pl/polityka/537826-jurkiewicz-nie-na-tym-powinno-polegac-zarzadzanie-miastem^”Chciałbym życzyć z całego serca, jako taki wyraz dobrej woli, żeby się udało miastu w jakikolwiek sposób zapanować nad tym wszystkim, bo to jest rzecz niewłaściwa. Myślę, że nie na tym powinno polegać zarządzanie miastem, abyśmy właściwie każdego dnia mieli informację o kolejnej awarii” - mówi portalowi wPolityce.pl Cezary Jurkiewicz, przewodniczący Klubu Radnych PiS m. st. Warszawy. CZYTAJ RÓWNIEŻ: -Mieszkańcy Warszawy bez ciepła w środku zimy. Trzaskowski milczy jak zaklęty ws. zespołu dot. prywatyzacji stołecznej sieci ciepłowniczej -Znowu te same tłumaczenia! Trzaskowski: Przy mrozach -20 zdarzyły się awarie i nikt nie robił z tego problemu politycznego -Żałosne! Trzaskowski lansuje się na Strajku Kobiet, wrzuca zdjęcia z protestu. Internauci: „A awarie ciepłownicze już ogarnięte?” wPolityce.pl: W Warszawie mamy awarię za awarią – rekordowa ilość w stosunku do poprzednich lat. Czy pan prezydent Rafał Trzaskowski podejmuje jakiekolwiek działania w tej materii, żeby zrewidować sytuację, zdiagnozować, co jest nie tak i zastosować środki zaradcze? Cezary Jurkiewicz: Pani redaktor, najlepiej byłoby, gdyby teraz zapadła głucha cisza i to byłaby odpowiedź. My na ten temat nic nie wiemy. Po pierwsze dlatego, że my jako klub radnych Prawa i Sprawiedliwości jesteśmy pomijani w polityce informacji bieżącej. Oczywiście na bieżąco dostajemy newslettery i temu podobne, natomiast tak naprawdę nie wiemy, co się dzieje pod spodem jeżeli chodzi o kwestie działań wewnętrznych w ratuszu. Nie mamy tej wiedzy - myślę, że na pewno posiadał ją klub radnych Koalicji Obywatelskiej – jakie tam są plany, działania, sposoby, plany naprawcze lub cokolwiek innego. Cały czas w głowie słyszę zdanie wiceprezydenta Soszyńskiego, który na jednej z sesji, nie wiem czy listopadowej, czy grudniowej czy też wcześniejszej powiedział pewną rzecz, która była bardzo groźna. Powiedział, że nie znamy tak naprawdę stanu infrastruktury krytycznej miasta i czeka nas wiele awarii. I ten scenariusz się w tej chwili realizuje. To widać bardzo wyraźnie. Z pewnością mamy do czynienia z naturalną trudnością wynikającą z tego, że spółka zarządzająca siecią ciepłowniczą nie należy do miasta. Sprywatyzowano ją w taki sposób, w jaki sprywatyzowano i nie wiem, na ile ktokolwiek w tej chwili z miasta w ramach tej współpracy ma możliwość prawdziwego wglądu w rzeczywisty stan.  Rozumiem, że te działania powinny pójść właśnie w tę stronę, aby przyglądając się w tej chwili sytuacji, monitorując to, co się wydarza, natychmiast robić inwentaryzację – prawdziwą – tego, jak wygląda kwestia nakładów przez ostatnie lata na naprawę tej sieci. Nie wiem, czy ktokolwiek to robi, jak to w tej chwili wygląda. Mam nadzieję, że na najbliższej sesji, którą mamy 18 lutego będziemy mogli na ten temat porozmawiać, bo rozumiem, że to będzie jeden z tematów ważnych i bieżących. Mogę tylko wyrazić swoje ogromne współczucie dla wszystkich mieszkańców Warszawy, którzy odczuwają skutki tych awarii. Wiem, że jest to bardzo nieprzyjemny czas i bardzo trudny do zniesienia - czy to jest brak ciepła, czy ciepłej wody. Chciałbym życzyć z całego serca, żeby się udało miastu w jakikolwiek sposób zapanować nad tym wszystkim, bo to jest rzecz niewłaściwa. Myślę, że nie na tym powinno polegać zarządzanie miastem, abyśmy właściwie każdego dnia mieli informację o kolejnej awarii. To dziwne, dlatego że zimy w Polsce nie są jakąś wielką nowością. To prawda, że od kilku lat odzwyczailiśmy się trochę od mrozów i być może było dosyć łagodnie, ale przecież Polska jest krajem, który leży w określonym miejscu od wieków, podobnie zresztą jak Warszawa. Tu się nic nie zmieniło. Chcielibyśmy poznać prawdę o tym, jakie były inwestycje naprawcze. To jest ważna informacja dla wszystkich mieszkańców Warszawy. Nie dla nas, radnych, bo to jest oczywiste, że chcemy tego wysłuchać. Myślę, że wszyscy, którzy mieszkają w mieście Warszawa, oczekują takiej informacji od pana prezydenta. Rozumiem, że sieć ciepłownicza zalicza się do infrastruktury krytycznej. Jakim zatem cudem miasto tego nie monitoruje? Przecież kwestie utrzymania odpowiedniego stanu tejże infrastruktury i nadzór nad tym są regulowane, jak rozumiem, odpowiednimi ustawami i generalnie nawet właściciel tej sieci, skoro ona została sprywatyzowana, powinien mieć jednak pewne obowiązki i te obowiązki powinny być przez władze miasta egzekwowane. Przede wszystkim powinien się z tych obowiązków wywiązywać, łożyć na to wszystko właściwe nakłady. Powinno to być pokazywane, więc mam nadzieję, że taka praca i taki materiał zostanie przygotowany dla nas uprzedzająco, że nie trzeba będzie specjalnie prosić, żeby taki punkt był, żeby pan prezydent udzielił nam wszystkich informacji sam z siebie. Konwent odbędzie się w następny czwartek. Wówczas będzie planowane, jak będzie wyglądała ta sesja 18 lutego. Rozumiem, że już wtedy będziemy pytać my, ale ufam, że pan prezydent sam wystąpi ze swoją propozycją, że on udzieli na ten temat informacji i będzie to rzetelna analiza tego, co się wydarzyło przez lata. Od tej sesji Rady Miasta, na której pan Soszyński powiedział, że nie znamy stanu infrastruktury krytycznej miasta, w tym ciepłowniczej, minęło kilka miesięcy. Pytanie, dlaczego do tej pory nie podjęto starań, żeby poznać ten stan? Właśnie to jest to pytanie… Myślę, że na tę odpowiedź konkretnie najbardziej oczekujemy podczas tej sesji 18 lutego. Temat jest trudny. On budzi wiele emocji, ale też nie ma się co dziwić, dlatego, że to jest naturalna sytuacja, w której pojawia się normalny lęk człowieka o kwestię swojego bezpieczeństwa, bezpieczeństwa swojej rodziny. Moja małżonka usiłowała zakupić jakieś urządzenie do dogrzewania mieszkania. Powiem to otwarcie: jest ogromny kłopot, żeby w Warszawie kupić urządzenia dogrzewające, więc to też jest jakiś problem. Myślę, że wszyscy się obawiają tego, że być może u nich również wystąpi jakaś awaria i będą mieli tego rodzaju kłopoty. Czekamy na naprawdę rzetelną informację ze strony prezydenta i ratusza. Czekamy na informację ze spółki. Myślę, że ktoś tam już na pewno wystąpił w tych sprawach. Wiem też, że są podejmowane inne, równoległe działania w tej sprawie, bo powiedzmy sobie otwarcie: od początku nasze środowisko, kiedy była przygotowywana prywatyzacja SPEC-u, robiło wszystko, żeby to powstrzymać. Niestety, stało się, jak się stało. Myślę, że to też wymaga rzetelnej analizy, przepracowania i pokazania pewnych faktów. Oczekuję, że tym razem będziemy słuchali my i nie będziemy musieli zadawać zbyt wielu pytań, że miasto wykaże się pod tym względem inicjatywą wobec radnych i mieszkańców Warszawy. Dziękuję za rozmowę. Rozmawiała Anna Wiejak
NASZ NEWS. Kulisy rozmowy Szczerskiego i Solocha z doradcą Bidena. Ze strony USA padła jasna deklaracja ws. Nord Stream 2^Zespół wPolityce.pl^2021-02-04 17:24:35.690374+01:00^https://wpolityce.pl/polityka/537803-news-kulisy-rozmowy-szczerskiego-i-solocha-z-doradca-bidena^Szef BBN Paweł Soloch i sekretarz stanu w KPRP Krzysztof Szczerski rozmawiali telefonicznie z doradcą prezydenta USA ds. bezpieczeństwa narodowego Jake’a Sullivana. Portal wPolityce.pl poznał kulisy tej rozmowy. CZYTAJ TAKŻE: — Doradca Bidena rozmawiał z Solochem i Szczerskim. Sullivan wyraził wdzięczność za ścisłą współpracę Polski z USA — Szczerski i Soloch rozmawiali z doradcą Bidena. „Zmieniła się amerykańska administracja, natomiast priorytety są te same” Po rozmowie jestem przekonany o tym, że podstawowe elementy zbudowane w ostatnich latach, jeżeli chodzi o relacji polsko-amerykańskie, będą kontynuowane. Pan prezydent Andrzej Duda przekazał na ręce prezydenta Bidena za pośrednictwem naszej placówki w Waszyngtonie memorandum, dotyczące najważniejszych elementów relacji polsko-amerykańskich. Nasza rozmowa odbywała się na podstawie tego memorandum przekazanego stronie amerykańskiej — mówi w rozmowie z portalem wPolityce.pl Krzysztof Szczerski, sekretarz stanu w KPRP. Przedyskutowaliśmy cztery filary relacji polsko-amerykańskich na kolejne lata. Pierwszy to kwestie bezpieczeństwa militarnego i modernizacji polskiej armii. Tutaj w komunikacie samego Białego Domu wybrzmiało, że administracja Joe Bidena niezwykle wysoko ocenia sojusznicze partnerstwo między Polską a USA w zakresie bezpieczeństwa i naszą rolę na wschodniej flance NATO. Usłyszeliśmy jasno, że celem administracji Joe Bidena będzie wzmocnienie sojuszy, w tym mieści się także partnerstwo polsko-amerykańskie — podkreśla prezydencki minister. Zgodziliśmy się w tym punkcie także co do wspólnej definicji zagrożeń, w tym naszej negatywnej oceny polityki rosyjskiej, także jeśli chodzi o budowę gazociągu Nord Stream 2. Ze strony amerykańskiej padła jasna deklaracja, że ocenia projekt Nord Stream 2 niezwykle krytycznie — zaznacza minister Szczerski. Na uwagę, że w niemieckim „Handelsblatt” pojawił się niedawno tekst o tym, że nowa administracja amerykańska byłaby gotowa znieś sankcje wobec gazociągu Nord Stream 2 pod pewnymi warunkami odpowiada: CZYTAJ TAKŻE: Niepokojące! „Handelsblatt”: Administracja Bidena jest gotowa znieść sankcje wobec gazociągu Nord Stream 2. Stawia jednak warunki Niczego takiego wczoraj nie usłyszałem. Wręcz odwrotnie – usłyszałem zapewnienie o tym, że Nord Stream 2 oceniany jest jako projekt polityczny, a nie ekonomiczny. Prezydencki minister wyjawił, że drugim poruszanym tematem była inicjatywa Trójmorza. Druga część to kwestie dotyczące Trójmorza. Tutaj też padły jasne deklaracje ze strony amerykańskiej, że Trójmorze pozostaje w kręgu zainteresowań nowej administracji USA i ona także będzie inwestowała w ten projekt. Strona amerykańska postrzega Trójmorze w szerszym kontekście partnerstwa USA z całą Europą w kwestia energetycznych czy w kwestiach bieżących wyzwań politycznych na świecie — mówi minister Szczerski. Można to zrozumieć jako postrzeganie Trójmorza jako jeden z filarów nowego otwarcia USA na Europę. To jest dla nas bardzo ważne. Do tej pory mówiono, że odbudowanie relacji amerykańsko-europejskich będzie dotyczyły po prostu współpracy na linii USA-UE. Tutaj widać, że w tej panoramie odbudowania relacji USA-Europa nowa administracja amerykańska stawia nie tylko na instytucje europejskie, ale także na takie formaty jak Trójmorze. To dla nas bardzo obiecujący sygnał — dodaje. Na pytanie, czy zatem po prostu w relacjach polsko-amerykańskich nastąpi kontynuacja kursu i projektów, rozpoczętych za prezydentury Donalda Trumpa, odpowiada: Kontynuacja, ale w nowych uwarunkowaniach. Ponieważ nowa administracja USA ma nowe cele, jak chociażby odbudowanie relacji z Europą, to nie oznacza porzucenia tych projektów, które my zbudowaliśmy, tylko wręcz odwrotnie – są one postrzegane, jako ważne część polityki nowej administracji amerykańskiej. To ważny sygnał, że projekty, które stworzyliśmy, są uniwersalne – dobrze wpisywały się zarówno w politykę starej administracji amerykańskiej, jak i zdefiniowane na nowo pasują także do nowej strategii. Kolejnym tematem rozmowy były kwestie dotyczące energetyki i klimatu. Nowym ciekawym obszarem jest kwestia energii i klimatu. Decyzje, które podjął polski rząd, dotyczące zbudowania miksu energetycznego opartego o gaz, węgiel, energię odnawialną i atom, jest także przez stronę amerykańską postrzegany jako ciekawa propozycja. Stronie USA zależy na tym, aby wspierać dywersyfikację i suwerenność energetyczną naszej części Europy, ale równocześnie przy realizowaniu tego, co sami na siebie przyjęliśmy, czyli transformacji polskiej energetyki — mówi minister Szczerski. Była też dyskusja odnośnie odbudowy gospodarek po pandemii koronawirusa. Tutaj jest także duże pole do współpracy, zwłaszcza jeśli chodzi o nowe technologie. Pojawił się także wątek tego, że potrzebna jest debata dot. powołania wspólnego, euroatlantyckiego modelu bezpieczeństwa zdrowotnego. To jest pewna nowość — zdradził prezydencki minister. Krzysztof Szczerski nie ukrywa, że podczas rozmowy pojawiły się także wątki dotyczące demokracji, rządów prawa i wolności obywatelskich. Oczywiście w tej rozmowie poruszyliśmy także kwestię demokracji, rządów prawa, wolności obywatelskich. Jest jasne, że musimy razem dbać o to, aby wymagać standardu demokratycznego od krajów, które w tych sprawach mają czarną kartę – mówimy o krajach na wschód od Polski. Jesteśmy otwarci także na dyskusje o różnego rodzaju problemach dotyczących rządów prawa w naszych państwach — mówi. Zgodziliśmy się, że w obu krajach mamy przywódców o bardzo silnym mandacie demokratycznym. Zarówno polski prezydent Andrzej Duda wygrał wybory przy rekordowej frekwencji i z rekordowym poparciem, jak i prezydent USA Joe Biden. Ten mandat różni się jednak co do treści – mandat udzielony prezydentowi Dudzie jest mandatem dużo bardziej konserwatywnym – i taka jest większość wyborców w Polsce – mandat udzielony Joe Bidenowi jest dużo bardziej lewicowo-liberalny, bo taka sformowała się większość w ostatnich wyborach w USA. Na tym polegają relacje przywódców demokratycznych, że bez recenzowania wzajemnie swoich mandatów szanujemy się nawzajem i możemy dyskutować o tym, jaka jest treść konsensusu przy większość społecznej w obu krajach — dodaje. Prezydencki minister odpowiada na uwagę, że właśnie w zakresie demokracji czy rządów prawa polska opozycja wiąże dużą nadzieję, jeśli chodzi o prezydenturę Joe Bidena. Jej politycy wyrażają nadzieję, że nowa amerykańska administracja będzie wywierała jakąś presję na polski rząd. Odwołuje wszystkich tych, którzy tego rodzaju nadzieje wiązali z nową administracją USA do komunikatu Białego Domu. Nie ma w nim słowa o tym, żeby Polska była w tym zakresie skrytykowana, albo żeby wyrażono zaniepokojenie sytuacją w Polsce. Komunikat Białego Domu wyraźnie mówi o tym, że kwestie z zakresu demokracji, praw człowieka, wolności obywatelskich, będą ważnymi tematem w relacjach polsko-amerykańskich i to jest prawda. Jesteśmy otwarci i przygotowani na dyskusję — zaznacza. Jestem przekonany o tym, że także wystąpią te tematy, jeśli chodzi o ocenę polityki wewnątrz kraju. Myślę, że strona amerykańska będzie oceniała stan np. spraw dotyczących osób LGBT w Polsce. Na to jesteśmy przygotowani. To jest jednak dyskusja pomiędzy dwoma demokracjami. To nie oznacza, że to blokuje możliwość współpracy czy będzie wpływało negatywnie na współpracę polsko-amerykańską — dodaje. Adam Stankiewicz
Dlaczego zginął prezydent Gdańska? Matka Stefana W. wytyka zaniedbania służbom więziennym z czasów PO-PSL: "Można było temu zapobiec"^Zespół wPolityce.pl^2021-02-04 16:56:55.804836+01:00^https://wpolityce.pl/polityka/537815-matka-stefana-w-wytyka-zaniedbania-z-czasow-po-psl^Matka Stefana W., zabójcy Pawła Adamowicza, w otwartym liście opublikowanym na portalu „Gdańsk Strefa Prestiżu” zarzuciła służbom więziennym z czasów PO-PSL zaniedbania, które w jej „subiektywnym odczuciu” doprowadziły do tragedii. Kobieta stwierdziła, że to właśnie pozostawienie jej syna bez resocjalizacji i odpowiedniej terapii miało doprowadzić do rozwoju choroby schizofrenicznej i w konsekwencji zabójstwa prezydenta Gdańska podczas finału WOŚP. CZYTAJ TAKŻE: — Zaduma czy już tylko atak? Adamowicz w „GW”: „Wydaje się, że nie ma prostszej sprawy. Ale partia rządząca nie chce jej wyjaśnić” — Matka Stefana W. apeluje do brata Adamowicza. Emocjonalny list: Wzywam pana i proszę, aby przestał pan hejtować mojego syna i rodzinę — Cenzura w „Dzienniku Bałtyckim”? Zamieszanie ws. listu matki zabójcy Adamowicza. Dziennikarz: Ktoś odebrał telefon z instrukcjami? Kobieta jest przekonana, że „można było temu zapobiec, z całą pewnością”. Mój syn Stefan zachorował na schizofrenię paranoidalną, przebywając w areszcie śledczym w Gdańsku w latach 2013-2015 podczas odbywania pierwszego wyroku w jednoosobowej celi zwanej „enka”. Przebywał na tym oddziale prawie 24 miesiące i właśnie ta długotrwała izolacja przyczyniła się do wywołania choroby. Niestety, mimo postawionej diagnozy choroby schizofrenii paranoidalnej mój syn przebywał po tej diagnozie w zwykłej celi więziennej, zamiast w więziennym szpitalu — napisała w liście Jolanta W. Kobieta zwróciła uwagę na to, jak wyglądała w tamtym czasie opieka psychiatryczna nad chorującymi psychicznie osobami w polskich więzieniach. Podkreśliła, że jej syn nie uczęszczał na żadne sesje terapeutyczne. Występował także problem z przyjmowaniem leków. Początkowo przyjmował leki, lecz potem, z nieznanych mi powodów, odmówił ich przyjmowania i tak naprawdę został pozostawiony sam sobie. Stawiam tezę, że atmosfera zakładu karnego, brak należytej opieki w kontekście jego choroby wpływała w znaczący sposób na rozwój schizofrenii. Ponieważ był więźniem niesprawiającym żadnych trudności, bezkonfliktowym i pozostawionym w swoim chorym świecie, jego choroba rozwijała się dynamicznie — zauważyła matka Stefana W. dodając, że jest przekonana o tym, że „deprywacja związana z pobytem w polskim więzieniu bez należytej opieki lekarskiej rozwinęła u niego objawy chorobowe, które w wyniku nieprzyjmowania leków i niepodjęcia terapii przyczyniły się do tego strasznego wydarzenia z dnia 13 stycznia 2019 roku”. Kobieta zadała też pytanie o to, czy jej synowi naprawdę nie można było pomóc, pomimo tego, że odmawiał przyjmowania leków i nie zapisywał się na wizyty lekarskie. Czy naprawdę nie można było mu jednak pomóc nawet wbrew niemu samemu? Studiowałam resocjalizację i wiem, że osoby chore psychicznie przebywające w więzieniach powinny także odbywać zajęcia terapeutyczne i resocjalizacyjne, a nie tylko przyjmować leki. Właśnie terapia zajęciowa z chorym, który odmawia przyjmowania leków jest w wielu przypadkach bardzo skuteczna. A przecież nieleczona i aktywna schizofrenia paranoidalna sprawia, że człowiek nie ma żadnej kontroli nad swoimi zdolnościami poznawczymi. W wielu przypadkach pojawia się nieuzasadnione poczucie krzywdy, które właśnie obserwowałam u Stefana podczas widzeń  — zwróciła uwagę Jolanta W. dodając, że żadna instytucja nie interesowała się kondycją psychiczną jej syna po opuszczeniu przez niego zakładu karnego.  Podkreśliła, że ostrzegała przed tym, że może wydarzyć się coś złego. W jej opinii, nikt nie zareagował w należyty sposób. Śmiem powiedzieć, że takich „niezaopiekowanych” więźniów pod względem należytej opieki medycznej, bardzo często z powodów odmowy przyjmowania leków przez nich samych, jest w polskich więzieniach bardzo dużo. Rodziny apelują i nic się nie dzieje właściwego w tej sprawie, aż niestety taki nieleczony wychodzi z zakładu karnego i w niedługim czasie straszliwie krzywdzi — napisała w liście Jolanta W. wkt/gdanskstrefa.com
Giertych napisał o "skrajnie lewicowych ideologiach". Zaatakowali go zwolennicy opozycji. "Faszysta"; "Cicho być, brunatny dziadersie"^Znalezione w sieci^2021-02-04 16:24:14.436349+01:00^https://wpolityce.pl/polityka/537816-zwolennicy-opozycji-wsciekli-na-giertycha-faszysta^Roman Giertych postanowił na Twitterze skrytykować osoby, które chciałyby, aby opozycja „stała się zakładniczką skrajnie lewicowych ideologii”. Jego wpis rozwścieczył zwolenników opozycji. Na Giertycha wylała się fala krytyki, ale i również po prostu hejtu. Każdy kto chciałby, aby opozycja stała się zakładniczką skrajnie lewicowych ideologii jest obiektywnie sojusznikiem Jarosława Kaczyńskiego. Świadomym lub nieświadomym — napisał na Twitterze Roman Giertych.
Kaleta wytknął kłamstwo dziennikarzowi "Rzeczpospolitej": "Podaje Pan nieprawdę". Fragment artykułu został już usunięty^Zaćwierkane na Twitterze^2021-02-04 16:18:37.495250+01:00^https://wpolityce.pl/polityka/537814-kaleta-wytknal-klamstwo-dziennikarzowi-rzeczpospolitej^Michał Szułdrzyński z „Rzeczpospolitej” postanowił przyjrzeć się rządowemu planowi walki z cenzurą w sieci. Przy okazji zaliczył sporą wpadkę. CZYTAJ RÓWNIEŻ: Minister Kaleta w amerykańskim „Newsweeku”: Państwo musi chronić obywateli przed cenzurą narzuconą przez Dolinę Krzemową Szułdrzyński próbował tłumaczyć czytelnikom swojej gazety, na czym polega rządowy pomysł na przeciwdziałanie ograniczaniu wolności wypowiedzi w internecie. Jego tekst został opatrzony tytułem: „PiS chce ocenzurować internet”.  Na nieszczęście dziennikarza, tekst przeczytał Sebastian Kaleta. Wiceminister sprawiedliwości odniósł się do fragmentu tekstu Szułdrzyńskiego. Zarzucił dziennikarzowi podawanie nieprawdy.  Panie Redaktorze @MSzuldrzynski. Podaje Pan nieprawdę. Rada Wolności Słowa nie będzie mogła nakazywać usuwania treści. Odwoływać się do niej będzie można tylko w przypadku usunięcia treści przez serwis. Warto pisać prawdę jeśli chce się bić na, w tym przypadku fałszywy, alarm – czytamy we wpisie Kalety. W przypadku podanym przez Pana jeśli ktoś uważa, że serwis nie usuwa treści niezgodnych z prawem, będzie mógł skorzystać wyłącznie z już dostępnych środków prawnych ( np powództwo o ochronę dóbr osobistych) lub złożyć tzw pozew ślepy. Oczywiście musi mieć interes prawny – pisze wiceminister sprawiedliwości. Michał Szułdrzyński nie pozostawił wpisu Kalety bez odpowiedzi. Zapewnił, że uwagi polityka uwzględni w tekście.  Dziękuję za zwrócenie uwagi, uwzględnię je w tekście – napisał dziennikarz.
Szef KPRM: Dzięki dyscyplinie i przestrzeganiu obostrzeń sytuacja w Polsce jest lepsza niż w większości europejskich państw^Zespół wPolityce.pl^2021-02-04 15:43:02.511208+01:00^https://wpolityce.pl/polityka/537811-dworczyk-sytuacja-w-polsce-lepsza-niz-w-innych-krajach^Dane dotyczące poziomu zachorowań na koronawirusa pokazują, że dzięki dyscyplinie i przestrzeganiu obostrzeń sytuacja w Polsce mimo drugiej fali pandemii jest lepsza niż w większości europejskich państw. Dotyczy to również naszego rynku pracy – napisał w czwartek szef KPRM Michał Dworczyk. Pełnomocnik rządu ds. szczepień Michał Dworczyk opublikował na Twitterze informację o dziennej liczbie nowych przypadków COVID-19 na milion osób w poszczególnych krajach UE (na przygotowanej grafice uwzględniono dane ze strony ourworldindata.org dotyczące 23 z 27 państw członkowskich UE). Z przedstawionych danych wynika, że najwięcej przypadków w przeliczeniu na milion mieszkańców notuje się w Portugalii (dziennie średnio 1008,63), Hiszpanii (651,92), Czechach (633,67), Słowenii (579,9), Łotwie (426,48) i w Estonii (398,14). W sumie więcej zakażeń niż w Polsce notuje się w 16 krajach ujętych w zestawieniu. W Polsce dziennie notuje się średnio 141,56 przypadków SARS-CoV-2. Mniejszą liczbę przypadków zakażeń na milion osób zanotowano w Rumunii (125,29), na Węgrzech (125,03), w Niemczech (124,17), Bułgarii (87,42), Danii (79,96) i w Finlandii (62,73). Dane dotyczące poziomu zachorowań na koronawirusa pokazują, że dzięki dyscyplinie i przestrzeganiu obostrzeń sytuacja w Polsce mimo drugiej fali pandemii jest lepsza niż w większości europejskich państw. Dotyczy to również naszego rynku pracy. Polacy zasługują na słowa uznania – skomentował te dane szef KPRM. mly/PAP
O co chodzi? Tajemniczy wpis PO: "Czas na zmiany!". Budka odpowiada jak Tusk: "Sprawa jest poważna, nie lekceważę jej!"^Zespół wPolityce.pl^2021-02-04 15:21:08.678996+01:00^https://wpolityce.pl/polityka/537807-tajemniczy-wpis-budkisprawa-jest-powazna-nie-lekcewaze-jej^O co chodzi? Internet obiegły tajemnicze słowa Borysa Budki. Lider PO nawiązuje do słynnego tekstu Donalda Tuska. CZYTAJ RÓWNIEŻ: NASZ SONDAŻ. Kto jest liderem opozycji? Szymon Hołownia i Rafał Trzaskowski deklasują rywali. Bardzo słaby wynik Borysa Budki. SPRAWDŹ wyniki Na portalu Twitter pojawił się zaskakujący wpis szefa Platformy Obywatelskiej. Borys Budka napisał: Sprawa jest poważna, nie lekceważę jej! – czytamy. Te słowa to odpowiedź na wpis oficjalnego profilu Platformy Obywatelskiej: Czas na zmiany!
NASZ SONDAŻ. Kto jest liderem opozycji? Szymon Hołownia i Rafał Trzaskowski deklasują rywali. Bardzo słaby wynik Borysa Budki. SPRAWDŹ wyniki^Nasz Sondaż^2021-02-04 14:34:48.167713+01:00^https://wpolityce.pl/polityka/537774-kto-jest-liderem-opozycji-holownia-i-trzaskowski-na-czele^Jak wynika z badania pracowni Social Changes na zlecenie portalu wPolityce.pl, w roli lidera opozycji Polacy widzą dwóch polityków: Szymona Hołownię oraz Rafała Trzaskowskiego. Pozostali kandydaci do tego nieformalnego, ale ważnego tytułu, uzyskują znacznie niższe wskazania. Niemal połowa badanych uważa, że opozycja w ogóle nie ma lidera.  W naszym badaniu zadaliśmy respondentom następujące pytanie:  Kto według Pani/Pana obecnie najbardziej zasługuje na miano lidera opozycji w Polsce? 18 proc. badanych wskazało Szymona Hołownię, lidera partii Polska 2050.  12 proc. uznało, że liderem opozycji jest Rafał Trzaskowski, prezydent stolicy, były kandydat opozycji na prezydenta.  6 proc. uzyskał Krzysztof Bosak, jeden z liderów Konfederacji i były kandydat tej formacji na prezydenta.  Tyle samo „głosów” - 6 proc. - padło na byłego premiera Donalda Tuska.  Po 2 proc. uzyskali: Władysław Kosiniak-Kamysz, lider PSL, oraz Marta Lempart, lider tzw. Strajku Kobiet.  Bardzo słaby wynik - po 1 proc. - zanotowali liderzy dwóch parlamentarnych ugrupowań: Włodzimierz Czarzasty z Lewicy oraz Borys Budka z Koalicji Obywatelskiej.  48 proc. badanych udzieliło odpowiedzi, że „nie ma takiej osoby”.       CZYTAJ TAKŻE: Partia Hołowni ucieka Koalicji Obywatelskiej! Ma już 10 punktów przewagi. PiS lekko zyskuje, PSL głęboko pod progiem. SPRAWDŹ Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1074 osób w dniach od 29 stycznia do 1 lutego 2021 roku. Prej
Rada Medyczna przy premierze i konsultanci przeciwko stosowaniu amantadyny. "Charakteryzuje się wątpliwą skutecznością"^Zespół wPolityce.pl^2021-02-04 14:14:17.095058+01:00^https://wpolityce.pl/polityka/537788-rada-medyczna-przy-premierze-przeciwna-stosowaniu-amantadyny^Konsultanci krajowi medycyny rodzinnej, chorób zakaźnych oraz anestezjologii i intensywnej terapii wydali, we współpracy z Radą Medyczną przy Premierze RP, „Zalecenia dotyczące postępowania u osób z chorobą COVID-19 leczonych w domu”. W dokumencie stwierdzili m.in., że nie zaleca się stosowania amantadyny ponieważ nie uzasadniają tego wyniki badań. CZYTAJ TAKŻE: — Czy amantadyna pomaga zakażonym koronawirusem? Wiceminister Warchoł: Wziąłem ten lek - piorunujący efekt! Będę domagał się, by MZ się nim zajęło —Amantadyna skutecznym lekiem na Covid-19? Prof. Horban: Hipoteza, że mogłaby leczyć - bardzo wątpliwa. Ma dużo objawów ubocznych — Amantadyna, czyli duży problem resortu zdrowia. Dlaczego ministerstwo nie chce jej zbadać i daje pożywkę do spiskowych teorii? W opublikowanym stanowisku możemy przeczytać, „pacjent leczony z powodu COVID-19 w warunkach domowych, zwłaszcza z czynnikami ryzyka ciężkiego przebiegu choroby, wymaga stałego monitorowania z uwagi na ryzyko nagłego pogorszenia stanu zdrowia”. Leczenie stosowane w łagodnym przebiegu sprowadza się do stosowania leków objawowych, jak w innych ostrych infekcjach wirusowych dróg oddechowych. W sytuacji pogorszenia przebiegu choroby, pacjent powinien jak najszybciej trafić do szpitala, gdzie ma szansę na uzyskanie skutecznego leczenia. Nie należy opóźniać kierowania pacjenta do leczenia szpitalnego — napisano. Nie zaleca się stosowania w leczeniu COVID-19 leków o potencjalnym działaniu przeciwwirusowym charakteryzujących się wątpliwą skutecznością lub o dowiedzionej nieskuteczności, w tym: amantadyny, chlorochiny, hydrochlorochiny, lopinawiru z rytonawirem, azytromycyny — wskazali konsultanci. Jako powód wskazali, że „znaczne ilości danych z badań klinicznych, w tym największych – SOLIDARITY, RECOVERY i REMAP-CAP wskazują na brak korzyści ze stosowania chlorochiny, hydroksychlorochiny, azytromycyny i lopinawiru z rytonawirem u chorych na COVID-19”. Opublikowane wyniki badań nie uzasadniają stosowania amantadyny u chorych na COVID-19 — podkreślono. ZOBACZ TAKŻE: — Tak według pacjentów działa amantadyna. Kilka relacji osób, które twierdzą, że wyzdrowiały z COVID-19 dzięki temu lekowi — Fakty sobie, a Ministerstwo Zdrowia sobie. Czy komuś zależy, by ukryć skuteczność leku? To działanie wbrew interesowi publicznemu — NASZ WYWIAD. Prof. dr. hab. n. med. Konrad Rejdak: Sprawdzimy, czy amantadyna może leczyć COVID-19 Stanowisko Rady Medycznej przy Premierze RP o nieskuteczności i niezalecaniu stosowania amantadyny w COVID-19 – jawna dyskredytacja leku ratującego zdrowie i życie — ocenił zalecenie lek. med. Włodzimierz Bodnar, przemyski pulmonolog, który na swoim koncie ma kilkaset osób wyleczonych z Covid-19 za pomocą amantadyny, używanej przed epidemią do leczenia choroby Parkinsona i grypy A.  Przypomnijmy, że pomysł badania nad amantadyną został zgłoszony do Agencji Badań Medycznych już w kwietniu 2020, czyli w pierwszej fazie pandemii. Amantadyna, która do 2009 r. była używana w profilaktyce i leczeniu wirusowej grypy typu A, obecnie jest stosowana jako lek neurologiczny podawany pacjentom z chorobą Parkinsona, stwardnieniem rozsianym i innymi schorzeniami. Nowe badanie ma na celu potwierdzenie skuteczności amantadyny w zapobieganiu rozwojowi COVID-19 oraz powikłań neurologicznych. Lek ten działa na ośrodkowy układ nerwowy. Według prof. Rejdaka stosowanie leku u chorych na COVID-19 „może powstrzymać rozwój infekcji w kierunku ostrej niewydolności oddechowej”. Oprócz szpitala klinicznego nr 4 w Lubinie w projekt badań nad nowym zastosowaniem amantadyny włączone są Uniwersytet Medyczny w Lublinie, Centralny Szpital Kliniczny MSWiA w Warszawie, Uniwersyteckie Centrum Kliniczne Warszawskiego Uniwersytetu Medycznego w Warszawie, Kliniczny Szpital Wojewódzki Nr 2 im. Św. Jadwigi Królowej w Rzeszowie, Pracownia Medycyny Rodzinnej, Kolegium Nauk Medycznych – Uniwersytet Rzeszowski, Regionalny Szpital Specjalistyczny im. dr. Władysława Biegańskiego, Samodzielny Publiczny Zakład Opieki Zdrowotnej w Grudziądzu i, Samodzielny Publiczny Zespół Zakładów Opieki Zdrowotnej w Wyszkowie. wkt/przychodnia-przemysl.pl/PAP/se.pl/gov.pl
Tego się nie spodziewali! Na konferencji Szczerby i Jońskiego pojawił się... prezes spółki PL.2012+. "Chciałem tutaj sprostować..."^Zespół wPolityce.pl^2021-02-04 13:53:29.349745+01:00^https://wpolityce.pl/polityka/537782-prezes-spolki-pl2012-przerwal-konferencje-poslow-ko^Żądamy powołania komisji śledczej ds. działań państwa w związku z epidemią Covid-19, oczekujemy, by na najbliższym posiedzeniu Sejmu został rozpatrzony wniosek w tej sprawie - oświadczyli posłowie KO Michał Szczerba i Dariusz Joński informując zarazem, że są kandydatami KO do tej komisji. W pewnym momencie na ich konferencji pojawił się… prezes spółki PL.2012+ Włodzimierz Dola. Przedstawił nieścisłości w danych, podawanych przez posłów. CZYTAJ TAKŻE: — Kolejna szopka polityków KO! Szczerba i Joński chcą kontroli w szpitalu na Narodowym: „Jest to po prostu przykład niegospodarności” — Tak chcą pomagać w walce z pandemią? Tomczyk zapowiada wniosek o komisję ws. szpitala Narodowym i kontrole poselskie
Konfederacja przeciwko podatkowi od reklam. Politycy żądają odmrożenia gospodarki. Winnicki: To wyciąganie kolejnych pieniędzy^Zespół wPolityce.pl^2021-02-04 13:30:57.844516+01:00^https://wpolityce.pl/polityka/537779-konfederacja-przeciwko-podatkowi-od-reklam^Rządowa propozycja opodatkowania reklam to rozpaczliwe szukanie pieniędzy gdziekolwiek i jakkolwiek, jesteśmy temu zdecydowanie przeciwni - oświadczyli w czwartek politycy Konfederacji. Argumentowali, że takie rozwiązanie będzie poważnym obciążeniem dla przedsiębiorców. CZYTAJ TAKŻE: — NASZ NEWS. Właściciele mediów - także media publiczne - zapłacą składkę solidarnościową na walkę z pandemią. Podstawą wyliczenia będą dochody z reklamy — Premier Morawiecki potwierdza na antenie wPolsce.pl: Będzie podatek od reklam - także tych w internecie. „Na to umówiliśmy się w UE” — Maziarski w „GW” oburzony projektem podatku od reklam. „PiS będzie mógł szykanować krytyczne redakcje” Poseł Konfederacji Robert Winnicki wskazywał na konferencji prasowej w Sejmie, że za opodatkowanie reklam zapłacą głównie reklamodawcy, w tym konsumenci, ale też pracodawcy i przedsiębiorcy zatrudniający ludzi. Przekonywał, że wprowadzenie w życie takiego rozwiązanie będzie poważnym obciążeniem dla bardzo wielu polskich przedsiębiorców. Polscy producenci soków, napojów słodzonych, będą musieli odprowadzać wyższe świadczenia, by w ogóle się zareklamować. Ci, którzy już są obciążeni podatkiem cukrowym — wskazywał Winnicki.  Pytał również, „czy tak ma wyglądać +Nowy Ład+?”, nawiązując do pakietu reform zapowiadanego przez rząd pod nazwą „Nowy Polski Ład”. Wyliczenia, które są przedstawiane i w ogóle cele, które są przedstawiane w związku z tym nowym podatkiem, nie brzmią jak coś, co ma ręce i nogi. Mówi się o tym, że będzie ratowany Narodowy Fundusz Zdrowia z tego podatku, Narodowy Fundusz Ochrony Zabytków, Fundusz Wsparcia Kultury i Dziedzictwa Narodowego w obszarze mediów. O co chodzi? — pytał Winnicki.  Czy to są pieniądze, które zrewolucjonizują, uratują polski system ochrony zdrowia? Nie. Jego skrajna zapaść będzie postępować, tu się nic nie zmieni — ocenił. Poseł oświadczył również, że Konfederacja oczekuje od rządu „odpowiedzialnej polityki gospodarczej oraz „koncentracji na systemie ochrony zdrowia, bo tam są potrzebne pieniądze.  Żądamy rozmrożenia gospodarki i systemu ochrony zdrowia i żądamy, by rząd nie dobijał polskich przedsiębiorców, pracowników coraz wyższymi podatkami, które mają zasypywać efekty polityki tego rządu — powiedział Winnicki. Ocenił też, że „wyciąganie kolejnych pieniędzy, by je rozparcelować na kilka dziedzin, (…) to jest po prostu jakieś rozpaczliwe szukanie pieniędzy gdziekolwiek i jakkolwiek”.  Jesteśmy temu zdecydowanie przeciwni — dodał. Również inny poseł Konfederacji Dobromir Sośnierz wskazywał, że w wielu krajach są obecnie wprowadzane ulgi dla przedsiębiorców.  Niemcy zmniejszają VAT, Czesi podatek dochodowy, to my podwyższamy kolejne podatki od tego roku — stwierdził.  Teraz rząd szykuje kolejny, zwracam uwagę, że jest to przypadek podwójnego opodatkowania, bo przecież dochody z reklam, tak samo jak wszystkie inne dochody, są już opodatkowane podatkiem dochodowym, takim czy innym, w zależności od rodzaju działalności — dodał. We wtorek do wykazu prac legislacyjnych rządu wpisano projekt ustawy, której konsekwencją będzie wprowadzenie składki z tytułu reklamy internetowej i reklamy konwencjonalnej. Chodzi o projekt ustawy o dodatkowych przychodach Narodowego Funduszu Zdrowia, Narodowego Funduszu Ochrony Zabytków oraz utworzeniu Funduszu Wsparcia Kultury i Dziedzictwa Narodowego w Obszarze Mediów. Zgodnie z założeniami połowa wpływów ze składek od reklam ma trafić do NFZ. Na stronie resortu finansów opublikowano ponadto projekt ustawy oraz uzasadnienie.  Projekt przewiduje pozyskanie dodatkowych środków, które posłużą zapobieganiu długofalowym zdrowotnym, gospodarczym i społecznym skutkom pandemii COVID-19. Ich źródłem będą składki od reklamy w internecie oraz mediów tradycyjnych. Składki wzmocnią finanse NFZ, Narodowego Funduszu Ochrony Zabytków oraz nowego funduszu celowego, służącego dofinansowaniu projektów związanych z przemianami w przestrzeni cyfrowej, kulturą i dziedzictwem narodowym — tłumaczy resort finansów. W uzasadnieniu ustawy czytamy m.in., że wymienione fundusze będą zasilane ze składek od reklamy internetowej i konwencjonalnej. W przypadku NFZ ma być to 50 proc., Funduszu Wsparcia Kultury i Dziedzictwa Narodowego w Obszarze Mediów – 35 proc., a Narodowego Funduszu Ochrony Zabytków – 15 proc. Resort finansów poinformował, że szacuje, iż wpływy ze składki od reklam w 2022 roku mogą wynieść około 800 mln zł. Wysokość składki w Polsce nie będzie odbiegać od poziomu stosowanego w innych krajach naszego regionu (w Czechach i na Węgrzech) i będzie uzależniona od reklamowanego towaru, rodzaju medium oraz wielkości nadawcy. Wyższymi stawkami objęte zostaną przychody z reklam towarów szkodliwych dla zdrowia, w szczególności napojów słodzonych, ale także od suplementów diety — wyjaśniono. Ministerstwo podkreśliło, że stawka składki od reklamy internetowej wyniesie 5 proc.  Jej zakresem objęci zostaną „giganci cyfrowi”, których globalne przychody sięgają 750 mln euro, a przychody z tytułu reklamy internetowej w Polsce 5 mln euro — podkreślono.  wkt/PAP
Mieszkańcy Warszawy bez ciepła w środku zimy. Trzaskowski milczy jak zaklęty ws. zespołu dot. prywatyzacji stołecznej sieci ciepłowniczej^Zespół wPolityce.pl^2021-02-04 12:57:16.152351+01:00^https://wpolityce.pl/polityka/537776-trzaskowski-milczy-ws-zespolu-dot-prywatyzacji-cieplowni^Prezydent Warszawy Rafał Trzaskowski nie odpowiedział na zaproszenie do zespołu ds. prywatyzacji stołecznej sieci ciepłowniczej. Nawet nie skierował do tego ciała swojego przedstawiciela – powiedział w czwartek PAP wiceminister klimatu i środowiska Jacek Ozdoba. CZYTAJ TAKŻE: — Nieprawdopodobne! Kolejna awaria ciepłownicza w Warszawie, tym razem na Mokotowie. To już trzeci taki przypadek w tym tygodniu — Znowu?! Kolejna awaria ciepłownicza w stolicy! Dwa bloki bez ogrzewania. Przywrócenie dostaw ciepła najwcześniej o godzinie 15 — Awaria za awarią! Mieszkańcy kolejnych dzielnic Warszawy bez dostaw ciepła. Do Mokotowa, Bielan i Śródmieścia dołączył Ursus W czwartek doszło do dwóch kolejnych awarii sieci ciepłowniczej administrowanej przez spółkę Veolia Energia Warszawa S.A. Mieszkańcy ponad 50 budynków na stołecznej Sadybie i Żoliborzu marzną w swoich mieszkaniach, czekając na wznowienie dostaw ciepła. Do awarii dochodzi w ostatnich tygodniach bardzo często. W styczniu wiceszef Ministerstwa Klimatu i Środowiska Jacek Ozdoba poinformował o powołaniu w ministerstwie roboczego zespołu ds. prywatyzacji sieci ciepłowniczej w Warszawie. Po dziesięciu latach warto się zastanowić, czy prywatyzacja sieci ciepłowniczej była opłacalna i była dobrą decyzją. Odpowiedź na to pytanie należy się warszawiakom, szczególnie, kiedy wielu z nich musi marznąć w swoich mieszkaniach — wyjaśniał Ozdoba. Podkreślił, że nie przesądza, jakie będą wyniki prac komisji. Zapewnił, że zależy mu na tym, aby ocena przeprowadzona przez komisję była jak najbardziej obiektywna. Zaznaczył, że zależy mu na udziale w pracach tego ciała przedstawicieli władz miasta, w tym także radnych. Wskazał, iż zwrócił się do przewodniczącej Rady Warszawy, aby skierowała członków rady do udziału pracach w zespołu. Również nie dostał odpowiedzi. ZOBACZ RÓWNIEŻ: — Powstaje zespół ds. prywatyzacji sieci ciepłowniczej w stolicy. Ozdoba: Podpisuję zaproszenie do prezydenta Trzaskowskiego — Kolejna awaria ciepłownicza w stolicy. Wiceminister: Mieszkańcom należy się wyjaśnienie. W resorcie powstała grupa robocza Siecią ciepłowniczą dostarczającą ciepło systemowe i ciepłą wodę do 80 proc. budynków w Warszawie od października 2011 r. zarządza spółka Veolia Energia Warszawa, będącą częścią międzynarodowej grupy Veolia. Decyzję o prywatyzacji Stołecznego Przedsiębiorstwa Energetyki Cieplnej podjęła prezydent Hanna Gronkiewicz-Waltz. Od początku tego roku w Warszawie doszło do kilkunastu awarii sieci ciepłowniczej. Najpoważniejsza była na ul. Jagiellońskiej.  ZOBACZ TEŻ: — Znów będą mówić o PiS? Budka i Trzaskowski zapowiadają wspólne wystąpienie. „Pokażemy propozycje, jak zbudować Polskę przyszłości” wkt/PAP
NASZ NEWS. Ekspert Fundacji „Batorego” pochwala wulgarny język Lempart: „Okrzyk „Wypierdalać” uznać wypada za najważniejsze słowo buntu”^Zespół wPolityce.pl^2021-02-04 12:34:48.007076+01:00^https://wpolityce.pl/polityka/537760-ekspert-fundacji-batorego-pochwala-wulgaryzmy-lempart^Doczekaliśmy się pierwszej pracy „naukowej” dotyczącej ordynarnej retoryki i słownictwa używanego przez „Strajk Kobiet”. W analizie Przemysława Czaplińskiego, sygnowanej przez Fundację „Batorego”, możemy więc przeczytać egzaltowaną pochwałę szokujących słów i haseł brutalnego ruchu społecznego, który w swoim skrajnie lewackim przekazie, przekracza wszelkie normy. CZYTAJ TAKŻE: Wandale ze Strajku Kobiet niszczą Warszawę. Ratusz zapytano o koszty zniszczeń. Czy odpowiedź brzmi „nic się nie stało”?! CZYTAJ RÓWNIEŻ: SONDAŻ. Protesty kobiet nie szkodzą PiS. Partia Kaczyńskiego zdecydowanym liderem. „Polacy nie lubią chamstwa w polityce” Autor analizy przekonuje, że rebelia spod znaku błyskawicy, to poważny bunt społeczny któremu nie chodzi jedynie o kwestie aborcyjne. Oczywiście „winne” jest „Prawo i Sprawiedliwość, a nie brutalna ingerencja w ideową tkankę społeczeństwa, która uwiera panią Lempart i Suchanow. Bunt, który wybuchł w Polsce, jest protestem przeciwko korozji państwa i przeciwko dewastacji więzi społecznej. Powtarzam to twierdzenie, aby podkreślić, że październikowe protesty nie były wyłącznie związane z wolą odzyskania prawa do aborcji. (…) Od początku sprawowania władzy przez PiS kobietom utrudniano na wszelkie możliwe sposoby dostęp do badań prenatalnych, a sprzedaż środków antykoncepcyjnych i wczesnoporonnych pozostawiono do dyspozycji sumień aptekarzy. (…) Nie o samą aborcję w protestach więc chodzi, lecz o złożoną sieć relacji władzy, w które ciało kobiece jest uwikłane – przekonuje autor „obiektywnej” analizy, który nawet nie próbuje kryć swoich politycznych sympatii. W tym sensie „jesień kobiet” postrzegać należy jako kolejny bunt społeczny wymierzony nie tylko w rządzącą partię polityczną z jej konserwatywno-nacjonalistyczno-katolickim programem. Celem wystąpień jest szukanie – drogą protestów ulicznych – sposobu odrodzenia więzi i metod ukonstytuowania podmiotu zbiorowego – czytamy w jednostronnej opinii Czaplińskiego. Czy metodą na „ukonstytuowanie podmiotu zbiorowego” ma być atakowanie kościołów, księży i dziennikarzy? Jawne łamanie prawa w trakcie ulicznych zadym ma skonsolidować „podmiot zbiorowy”? Podobnych nonsensów, które na siłę legitymizują hejterki i hejterów ze „Strajku Kobiet” jest jednak więcej.         Autor karkołomnie próbuje też uzasadnić używanie przez przedstawicieli „Strajku Kobiet” wulgaryzmów. Ohydne słowa określa on jako „jędrne” i „soczyste” Nawet jednak najbardziej inkluzywny bunt społeczny ma swojego wroga – przeciwko Wskazuje na owego przeciwnika cała seria haseł: „I tak urodzę ci lewaka”, „Nasza płodność, wasza podłość”, „Obyś ch…ju wdepnął w lego”. W tych i dziesiątkach innych zdań – jędrnych, soczystych, dosadnych – przejawiały się dowcip, inteligencja, pomysłowość. W pamięci zbiorowej i grupowej, w zapisach skróconych i opisach szukających typowości pozostanie jednak pewnie słowo „Wypierdalać!” – czytamy w pracy Czaplińskiego zamieszczonej na stronie Fundacji Batorego.  W tym kontekście hasło „Podmiot nie zgadza się z orzeczeniem” – jedno z najpiękniejszych i najtrafniejszych zdań roku 2020 – okazuje się precyzyjnym komentarzem do okrzyku „Wypierdalać”. Kobiecy podmiot, zamieniony wyrokiem Trybunału w przedmiot, stwierdza, że nie zgadza się z orzeczeniem, czyli kwestionuje sentencję jednej z najważniejszych instytucji państwa, pozbawiając ją nie tylko racji w konkretnej sprawie, lecz także prawnej racji do zajmowania stanowiska w tejże sprawie – przekonuje w ekwilibrystyczny sposób Przemysław Czapliński.  Dalej autor rozpływa się nad najważniejszym i najbardziej destrukcyjnym hasłem protestów, czyli wulgaryzmem „wypierd…ć”. Poświęca temu stwierdzeniu sporą część swojej rozprawy.  Dlatego właśnie okrzyk „Wypierdalać” uznać wypada za najważniejsze słowo jesiennego buntu. Bo to jedno słowo podważa prawne podstawy sądów, parlamentu i Trybunału do stanowienia prawa. Suweren, czyli demos, zburzył roszczenie nacjonalistycznej partii do przemawiania w imieniu większości i upomniał się o społeczne prawo do podmiotowości. Jeden okrzyk pozbawił władzę oparcia społecznego, legitymacji moralnej i podstaw prawnych – pisze Czapliński, który z grupki radykalnych działaczek próbuje stworzyć wielki ruch społeczny, który podważa fundamenty obecnego obozu władzy.  W analizie Czaplińskiego wybrzmiewają też sentymenty do planu destabilizacji państwa, które już niemal 4 lata temu sprecyzował Bartosz Kramek w swoim niesławnym 16-punktowym planie „wyłączenia rządu”.  Protest społeczny, do tej pory najczęściej trzymający się granic placów i rynków, w roku 2020 wylał się na ulice. I uświadomił nam, że warunkiem skuteczności jest zakłócenie cyrkulacji decyzji. Zanim protest osiągnie cele dalekosiężne, zanim zatka kanały informacyjne władzy i przepchnie przez nie własne postulaty, musi nastąpić zaczopowanie miasta. Miasto i system ulic, cała ta sieć zależna od mostów, rond i skrzyżowań, to synekdocha demokracji: drożność sieci miejskiej symbolizuje panowanie władzy nad komunikacją ze społeczeństwem. Zablokowanie ulic jest ujawnieniem wadliwości tej komunikacji. Wyjście na ulice i sparaliżowanie ruchu samochodowego jest ujawnieniem i zmaterializowaniem wadliwości komunikacji proponowanej społeczeństwu przez władzę. – pisze autor. Wprawdzie Czapliński wychwala okrzyk „wypierd…ać”, ale już „jeb…ć PiS” mu przeszkadza. Wszystko przez wulgarność? Bynajmniej! Autorowi tej pracy przeszkadza rzekomo „kibolskie” pochodzenie tego hasła.  Wcześniej omawiane „Wypierdalać”, choć wulgarne, zachowuje ciekawą oryginalność – ze względu na niejasnego adresata i wieloznaczną wymowę. „Jeb…ć” natomiast zostało wzięte z języka kibiców piłkarskich, gdzie oznacza mniej więcej: „Pokonajcie ich i upokorzcie”. Kiedy kibice jakiejś drużyny krzyczą do swoich zawodników: „Jeb…ć X”, ich przekaz jest jasny: „Walczcie i zniszczcie przeciwnika”. Albo: „Zróbcie z nimi na boisku to, co my robimy z nimi poprzez język, gdy krzyczymy „Jeb…ć X” – przekonuje Czapliński.  Pracę Czaplińskiego moglibyśmy potraktować jako rozprawkę humorystyczną. Ot, zaczadzony lewicową wizją świata naukowiec, pisze pean dla bojówki ulicznej. Niestety, jego groteskową pracę firmuje jeden z najważniejszych NGOs w Polsce, czyli współfinansowana przez Georga Sorosa Fundacja „Batorego”. To ważna platforma i swoisty think tank dla opozycji, szczególnie tej o lewicowym charakterze. To także znak mainstreamu, że przekraczanie granic, wulgarność i agresja wchodzą do kanonu polskiej polityki. Więcej! Znajdują obrońców i wpływowe grono lobbystów. Sam Przemysław Czapliński, który jest autorem pracy, to prawdziwa gwiazda salonu intelektualnego III RP. Jak czytamy w notce biograficznej, Czapliński, to „Profesor literatury współczesnej. Pracownik Instytutu Filologii Polskiej Uniwersytetu Adama Mickiewicza w Poznaniu. Członek korespondent Polskiej Akademii Nauk”. Nic dodać, nic ująć.  WOJCIECH BIEDROŃ
Zmiana na stanowisku premiera? Sobolewski: Prezes PiS powiedział jasno, że Morawiecki będzie premierem minimum do końca kadencji^Zespół wPolityce.pl^2021-02-04 12:25:01.921154+01:00^https://wpolityce.pl/polityka/537769-zmiana-na-stanowisku-premiera-sobolewski-ucina-spekulacje^Prezes PiS Jarosław Kaczyński powiedział jasno, że Mateusz Morawiecki będzie premierem minimum do końca tej kadencji - podkreślił w czwartek w Radiu ZET szef Komitetu Wykonawczego PiS Krzysztof Sobolewski. Nic mi nie wiadomo, by Morawiecki był kandydatem na nowego szefa NBP - dodał. CZYTAJ TAKŻE: — Michał Karnowski: Jak to z medialną „wymianą premiera” (a następnie odwołaniem tej wymiany) było. Kilka zdań o „dornologii stosowanej” — Zmiana na stanowisku premiera? Müller przecina medialne spekulacje: Już tyle razy o tym słyszałem, że nie robi to na mnie wrażenia W środę „Gazeta Wyborcza” podała nieoficjalnie, że „Jarosław Kaczyński szuka następcy prezesa NBP Adama Glapińskiego”.  Po opanowaniu pandemii Morawiecki mógłby zostać odesłany do NBP. A potem zająć fotel Adama Glapińskiego — napisał dziennik, powołując się na nieoficjalne źródła w PiS. Kadencja prezesa NBP Adama Glapińskiego kończy się w 2022 roku. Zdaniem „GW”, „notowania obecnego prezesa Narodowego Banku Polskiego spadają”.  Od dobrych kilku miesięcy Adam Glapiński jest coraz gorzej oceniany - zarówno przez ekonomistów, jak i przez prezesa PiS — czytamy.  A przecież podczas kryzysu rośnie rola prezesa banku centralnego, który powinien stać na straży bezpieczeństwa finansów i dążyć do jak najszybszego wyprowadzenia krajowej gospodarki na prostą — pisze dziennik. Sobolewski był pytany w kontekście doniesień „GW”, czy Mateusz Morawiecki odejdzie z rządu w 2022 roku, aby zostać prezesem NBP. Prezes PiS Jarosław Kaczyński jasno powiedział, że Mateusz Morawiecki będzie premierem minimum do końca tej kadencji — zaznaczył polityk.  Nic mi nie wiadomo, by był kandydatem na nowego prezesa NBP — dodał. Zdaniem Sobolewskiego, doniesienia „GW” pozostają „w sferze spekulacji medialnych, dziennikarskich niż rzeczywistości”. Adam Glapiński został powołany 10 czerwca 2016 r. przez Sejm na prezesa NBP. Urząd objął w dniu 21 czerwca 2016 r. Kadencja prezesa NBP trwa 6 lat. Ta sama osoba nie może być prezesem NBP dłużej niż dwie kadencje. Od dłuższego czasu w mediach pojawiają się spekulacje dotyczące ewentualnej zmiany na stanowisku premiera. Wśród potencjalnych kandydatów na nowego szefa rządu niektóre media wskazują m.in. prezesa PKN Orlen Daniela Obajtka. Prezes PiS Jarosław Kaczyński ocenił, że prezes PKN Orlen „jest niezwykłym człowiekiem, jeżeli chodzi o talent organizacyjny, dynamikę, łatwość podejmowania decyzji i to celnych decyzji, słusznych decyzji”.  Jest nadzieją nie naszego obozu politycznego, nie jakiejś grupy partykularnej, tylko po prostu Polski. Wszystkich Polaków, którzy chcą po prostu dobra naszego narodu — mówił o Obajtku Kaczyński. Z kolei Obajtek zapewnił, że „nie szuka żadnych innych stanowisk”. Mam więc dużo pracy i w najbliższych latach widzę się w tym miejscu, gdzie jestem. Nie szukam żadnych innych stanowisk. Ten biznes wymaga ciągłości. A skutecznie kierując Orlenem mogę również pomóc rozwijać się Ojczyźnie — powiedział prezes PKN Orlen w rozmowie z „Super Expressem”. wkt/PAP
Będą dodatkowe środki na onkologię. Premier: Nie będziemy szczędzili siły i środków, żeby profesjonalizować naszą służbę zdrowia^Zespół wPolityce.pl^2021-02-04 11:55:33.262985+01:00^https://wpolityce.pl/polityka/537764-beda-dodatkowe-srodki-na-onkologie-premier-o-tarczy^Niemalże podwoiliśmy wydatki na onkologię w ciągu ostatnich 5-6 lat i nie będziemy szczędzili siły i środków nadal, żeby profesjonalizować naszą służbę zdrowia w obszarze onkologii - mówił w Świętokrzyskim Centrum Onkologii w Kielcach w czwartek premier Mateusz Morawiecki. CZYTAJ TAKŻE: — Specjalny zespół w MZ opracuje plan odbudowy profilaktyki onkologicznej. Będą dodatkowe pieniądze dla szpitali onkologicznych — Wiceminister Kraska: Gdy epidemia zostanie opanowana, chcemy aby Polacy odbudowali swoje zdrowie. SPRAWDŹ szczegóły programu — Nie tylko koronawirus. Szef MZ: Hasło „zostań w domu” ma jeden wyjątek. Nie zostawaj w domu jeśli masz konieczność kontynuowania leczenia W Światowym Dniu Walki z Rakiem szef rządu podkreślał, że na choroby nowotworowe zabierają ponad 100 tys. Polaków co roku. Poinformował, że w czwartek odbył rozmowy ze specjalistami w kontekście różnych obszarów działania onkologii. Krajowa Sieć Onkologiczna ma zdecydowanie poprawić jakość leczenia w obszarze walki z rakiem i to na wszystkich etapach — zapewniał Morawiecki. Niemalże podwoiliśmy wydatki na onkologię w ciągu ostatnich 5-6 lat i nie będziemy szczędzili siły i środków nadal, żeby profesjonalizować naszą służbę zdrowia w obszarze onkologii, bo to jest dla państwa polskiego absolutny priorytet — dodał szef rządu.
Gorąco w radiu WNET! Siemioniak tłumaczy się z wyrzucenia Biernackiego: Tę lekcję przerobiliśmy i nikt z niej nie jest zadowolony^Zespół wPolityce.pl^2021-02-04 11:14:40.231266+01:00^https://wpolityce.pl/polityka/537748-siemioniak-tlumaczy-sie-z-wyrzucenia-biernackiego-z-po^Wiceszef PO Tomasz Siemoniak na antenie radia WNET m.in. tłumaczył się z wyrzucenia grupy posłów PO w 2018 roku po głosowaniu ws. aborcji. Przyznał, że to był błąd. CZYTAJ TAKŻE: — Jednak nie wypracują spójnego stanowiska ws. aborcji?! Kidawa-Błońska: „To nie jest potrzebne, żeby to było w deklaracji ideowej” — Platforma podzielona ws. aborcji. „Musimy przygotować bardzo mocne wsparcie dla kobiet”. „Ona nie może być kolejną metodą antykoncepcji” Polityk mówił, że PO długo nie zajmowała żadnego stanowiska ws. aborcji. Przez 20 lat tego stanowiska nie zajmowaliśmy uznając, że to jest sprawa sumienia i indywidualnego poglądu, łączyły się w PO osoby, które miały bardzo odmienny pogląd w tej sprawie i to nie przeszkadzało im współpracować… — powiedział. Do czasu, aż Marek Biernacki musiał opuścić Wasze szeregi razem z posłem Tomczakiem — zareagował na wypowiedź Siemoniaka redaktor Łukasz Jankowski. No tak, ale to chodziło o to, że było głosowanie techniczno-organizacyjne i w tym głosowaniu różne osoby zagłosowały tak, jak zagłosowały. Bardzo szanuję Marka Biernackiego, współpracowaliśmy wiele lat w różnych rolach i bardzo żałuję… — próbował tłumaczyć Siemoniak. Teraz te głosowania też będą – zaraz będzie być może ustawa Lewicy i znowu… przecież jest jeszcze grupa posłów PO (…) którzy też mogą głosować różnie, nie popierać liberalizacji aborcji. Oni też będą potem wypychani z PO? — dopytywał redaktor. Nie. Myślę, że tę lekcję wtedy przerobiliśmy i nikt z niej nie jest zadowolony. Nie udało się sprawić, żeby niektóre z tych osób powróciły do PO — mówił Siemoniak, tym samym de facto przyznając, że wyrzucenie grupy posłów z PO za głosowanie ws. aborcji było błędem. Problem rozdziału Kościoła od państwa z pewnością znajdzie się w nowej deklaracji ideowej Platformy Obywatelskiej; to jak zostanie zapisany będzie decyzją odpowiednich władz - powiedział w czwartek wiceprzewodniczący PO Tomasz Siemoniak, szef zespołu przygotowującego nową deklarację. Siemoniak został zapytany w Radiu Wnet, czy w nowej deklaracji ideowej znajdzie się zapis o rozdziale kościoła od państwa, co budzi pewne emocje wśród polityków PO. Poprzednia deklaracja, z 2001 roku, odwołuje się bowiem m.in. do nauki Jana Pawła II. Problem rozdziału Kościoła od państwa z pewnością będzie zapisany w deklaracji ideowej, natomiast jak będzie zapisany, będzie to decyzja odpowiednich władz. My na pewno przedstawimy dobrą, uzgodnioną ze wszystkimi rekomendację — powiedział Siemoniak.  Nie sądzę, aby ten temat nas specjalnie poróżnił — zapewniał. Wiceprzewodniczący PO był także pytany o planowane na sobotę spotkanie Platformy, podczas którego mają zostać przedstawione nowe pomysły programowe. Siemoniak nie chciał jednak zdradzać szczegółów. Będzie bardzo dużo nowych pomysłów, a wyborcy ocenią, czy to jest całościowe, czy mniej całościowe. Wydaje mi się, że akurat czymś dobrym w polskiej polityce jest wyścig pomysłów i propozycji — powiedział.  tkwl/PAP/wnet.fm
Już widać, jak Maciej Stuhr wyjeżdża z Polski i robi karierę na miarę Madsa Mikkelsena, Antonio Banderasa czy Christopha Waltza^Stanisław Janecki^2021-02-04 10:57:54.954745+01:00^https://wpolityce.pl/polityka/537754-juz-widac-jak-maciej-stuhr-wyjezdza-z-polski-i-robi-kariere^Wyjeżdżanie jest dziś równie banalne jak jedzenie świeżych produktów z Nowej Zelandii czy Peru. Chodzi o to, co za granicą można robić.  Bardzo zapyziali i prowincjonalni są ci polscy obywatele, w tym artyści, którzy deklarują wyjazd z Polski z bardziej lub mniej błahego powodu. Raczej deklarują niż wyjeżdżają, jak Manuela Gretkowska czy Maciej Stuhr. Gretkowska już zresztą wyjeżdżała (do Francji, Szwecji), więc epatowanie wyjazdem jako epokowym wydarzeniem to raczej tylko autoreklama. Zapyziałość polega na tym, że już 150 czy 100 lat temu dość powszechnie mieszkało się poza terenem Polski (mimo że jej formalnie nie było), studiowało, pracowało etc. I nikt nie robił z tego wielkiej hecy, choć uzasadnienia mogły być o wiele ciekawsze i wiarygodniejsze niż te dzisiejsze. Ktoś chce, to sobie zmienia miejsce zamieszkania, co przecież nie jest żadnym heroizmem czy demonstracją, podobnie jak najczęściej nie było 150 czy 100 lat temu. Owszem, niektórzy przebywali za granicą z tego powodu, że mieli na pieńku z zaborcami, ale większość po prostu prowadziła światowe życie. To, o czym opowiada na przykład „Rodzina Połanieckich” Henryka Sienkiewicza, czyli liczne podróże i zmiany miejsca zamieszkania, było w pewnych sferach normalne. Zresztą sam Henryk Sienkiewicz był światowcem (USA, Anglia, Francja, Szwajcaria, Hiszpania, Afryka) i wcale nie z powodu polityki. Teraz, gdy jest dużo łatwiej światowe życie prowadzić, deklaracje o wyjeździe mogą tylko śmieszyć albo wywoływać wzruszenie ramion. To wyjątkowo proste i zależne tylko o woli. Problem jest zupełnie inny. Większość tych, którzy z deklaracji wyjazdu z Polski czynią jakieś wielkie wydarzenie, poza Polską by sobie nie poradziła. Wyobraźmy sobie na przykład, że Manuela Gretkowska robi taką karierę w obcym języku jak Józef Konrad Korzeniowski w angielskim. Albo jak czeski pisarz Milan Kundera w języku francuskim. Przecież to groteska. Równie śmieszne byłoby wyobrażenie sobie Macieja Stuhra, jak zabiera w Hollywood najlepsze role Bradowi Pittowi, Leo DiCaprio, Edwardowi Nortonowi, Johny’emu Deppowi, Matthew McConaughey’owi, Mattowi Damonowi czy Jude’owi Law. Groteskowość i zapyziałość zarazem tych wszystkich deklaracji o szumnym wyjeżdżaniu z Polski polega na tym, że są one nierealne, gdyby ci ludzie mieli robić to, co robią albo są żenująco prowincjonalne w stosunku do tego, co masowo robili odpowiednicy z przeszłości tych, którzy owe szumne deklaracje składają. Już widać, jak Maciej Stuhr radzi sobie w Wiedniu, Berlinie, Paryżu, Mediolanie, Nowym Jorku, Londynie tak, jak radził tam sobie Jan Kiepura. Albo aktoreczka Julia Wróblewska tak jak Helena Modrzejewska w USA. Przecież to kompletne bzdury. Mieszkać tam, gdzie chcą, to mogli sobie matematycy Hugo Steinhaus, Stanisław Mazur czy Stanisław Ulam, uczeni i wynalazcy w rodzaju Gabriela Narutowicza, Ignacego Mościckiego czy Jana Czochralskiego, artyści w rodzaju Ignacego Jana Paderewskiego czy Artura Rubinsteina, ale nie Gretkowska, Wróblewska czy Stuhr. Owszem mogą, ale za granicą będą nikim. A to gadanie o wyjeździe ma dowodzić, jacy są ważni. A skoro są ważni, to ich deklaracje będą traktowane z nabożeństwem. Nie będą. Po 150 czy 100 latach od tego, jak wielu Polaków tak żyło i nie robiło z tego powodu żadnego rwetesu, to dowód zapyziałości właśnie i kompletniej nieznajomości historii oraz świata.  No niech Maciej Stuhr jedzie i udowodni, że może być w USA tym, kim są w jego zawodzie tacy imigranci jak Mads Mikkelsen, Antonio Banderas, Alicia Vikander, Michael Fassbender, Daniel Brühl czy Christoph Waltz. Przecież to żenada. Po co więc to autoreklamiarskie pitolenie i udawanie kogoś, kim się nie jest. Wyjeżdżanie jest dziś równie banalne jak jedzenie w Polsce świeżych produktów z Nowej Zelandii czy Peru. Chodzi o to, co za granicą można robić. Bo sprzątać czy stać na zmywaku można także w Polsce.
Jutro spotkanie prezydenta Dudy z Pawłem Kukizem! Polityk chce rozmawiać m.in. o instytucji sędziów pokoju: Widzę, że jest dobra wola^Zespół wPolityce.pl^2021-02-04 10:35:32.604632+01:00^https://wpolityce.pl/polityka/537752-jutro-spotkanie-prezydenta-dudy-z-pawlem-kukizem^W piątek o godz. 12:45 w Pałacu Prezydenckim prezydent Andrzej Duda spotka się z Pawłem Kukizem - poinformował PAP rzecznik prezydenta Błażej Spychalski. Kukiz zapowiadał, że chciałby z prezydentem rozmawiać m.in. o sprawie wprowadzenia instytucji sędziów pokoju. CZYTAJ TAKŻE: — Kukiz spotka się z prezydentem ws. sędziów pokoju: Jesteśmy wstępnie umówieni na rozmowę. Taki sędzia powinien mieć doświadczenie — Partia Hołowni ucieka Koalicji Obywatelskiej! Ma już 10 punktów przewagi. PiS lekko zyskuje, PSL głęboko pod progiem. SPRAWDŹ — Powstaje nowe koło Kukiz‘15-Demokracja Bezpośrednia. Złożono już dokumenty do rejestracji. Przewodniczącym będzie Paweł Kukiz Szef koła Kukiz‘15-Demokracja Bezpośrednia Paweł Kukiz powiedział w czwartek, że najpóźniej w przyszłym tygodniu spotka się z prezydentem Andrzejem Dudą, by rozmawiać o kwestii sędziów pokoju.  Przede wszystkim bardzo cieszę, że w ogóle temat sędziów pokoju został już tak mocno nagłośniony, że trudno się będzie z niego komukolwiek wycofać. (…) Widzę, że jest dobra wola przynajmniej w Kancelarii Prezydenta, jeśli chodzi o wprowadzenie tej instytucji — stwierdził polityk na antenie radia WNET. Podkreślił też, że jego formacja ma gotowy projekt ustawy o sędziach pokoju. Taką dobrą wolę czy, jak gdyby, pozytywny stosunek do sędziów pokoju usłyszałem również z ust pana prezesa (Jarosława) Kaczyńskiego i również rozmawiałem z prezesem Kaczyńskim o ordynacji wyborczej. Nie wiem, czy jakiejś tajemnicy wielkiej nie zdradzam, ale pan prezes rozpatruje możliwość zmiany ordynacji wyborczej na model niemiecki — powiedział Kukiz. Chodzi o to, by każdy obywatel mógł rzeczywiście w sposób demokratyczny zrealizować czy spróbować zrealizować swoją szansę startu do parlamentu polskiego bez konieczności zapisywania się, przynależności do jakiejś opcji politycznej. (…) W Niemczech jest to realizowane — przekonywał, dodając, że jest „zwolennikiem JOW-ów (jednomandatowych okręgów wyborczych) w całości”, „ale na początek rzeczywiście być może dobrą drogą będzie fifty-fifty, czyli połowa z list partyjnych, połowa z list obywatelskich czy indywidualnych”. W piątek o godz. 12.45 zaplanowane jest godzinne spotkanie prezydenta Andrzeja Dudy z Pawłem Kukizem — poinformował PAP Spychalski. Dodał, że spotkanie odbędzie się w Pałacu Prezydenckim. Prezydent mówił o kwestii sędziów pokoju w niedawnym wywiadzie dla TVN24. Odnosząc się do reformy wymiaru sprawiedliwości stwierdził, że „trzeba przede wszystkim zmniejszyć kognicję sądów”. Być może, że właśnie powinna powstać na przykład instytucja sędziego pokoju, po to żeby częściowo odciążyć dzisiejsze sądy powszechne od orzekania w bardzo prostych sprawach, które można byłoby łatwo rozwiązać - w jakichś kwestiach prostych sporów sąsiedzkich, w kwestiach mandatowych — powiedział Andrzej Duda. Poinformował, że w Kancelarii Prezydenta trwają prace nad projektem dotyczącym sądów pokoju. Mam nadzieję, że za jakiś czas będziemy w stanie przedstawić propozycje. Są problemy i dyskusje konstytucyjne na tym tle, więc sprawa nie jest taka prosta, ale ten proces reformowania polskiego sądownictwa musi być kontynuowany — podkreślił prezydent. O kwestię sądów pokoju był też pytany pod koniec stycznia prezydencki minister Andrzej Dera. Jak zaznaczył, rozwiązanie to - gdyby udało się je wprowadzić - zdecydowanie odciążyłoby sądy. Dera zaznaczył, że prowadzone są „bardzo poważne debaty”, jak to zrobić, by było to zgodne z konstytucją. Trwają jeszcze prace koncepcyjne, jaki model wybrać, jaką droga iść. Natomiast nikt nie kwestionuje potrzeby zmiany sądownictwa i kwestia sędziów pokoju, która ma usprawnić funkcjonowanie polskiego wymiaru sprawiedliwości, jest jedną z takich możliwości — powiedział Dera.  Niestety jeżeli się okaże, że nie będzie takiej prawnej możliwości, to tutaj będzie poważna bariera — podkreślił. Jak mówił, zmiana konstytucji „przy dzisiejszych różnicach politycznych może się okazać bardzo kłopotliwa”. Kwestię wprowadzenia instytucji sędziów pokoju podnoszą też ludowcy. Wicemarszałek Sejmu Piotr Zgorzelski (Koalicja Polska, PSL) zapowiedział, że złożenie w Sejmie na przełomie stycznia i lutego projektu ustawy ws. powołania sędziów pokoju. Jak wskazywał, byłaby to instytucja osoby zaufania społecznego, która rozpatrywałaby drobne sprawy. wkt/PAP
Jednak nie wypracują spójnego stanowiska ws. aborcji?! Kidawa-Błońska: "To nie jest potrzebne, żeby to było w deklaracji ideowej"^Zespół wPolityce.pl^2021-02-04 09:39:16.295790+01:00^https://wpolityce.pl/polityka/537745-kidawa-blonska-o-deklaracji-ideowej-poco-z-kwestia-aborcji^„Platforma nie wyrzuca ani konserwatywnej, ani lewicowej kotwicy, bo naszą siłą jest różnorodność. W sytuacjach, kiedy trzeba podejmować decyzje trudne, które dotyczą spraw światopoglądowych, te kotwice dają nam poczucie, że rozmawiamy ze sobą i wypracowujemy stanowisko” - powiedziała na antenie TVN24 Małgorzata Kidawa-Błońska, odnosząc się do wypracowywanego w PO stanowiska ws. aborcji. CZYTAJ TAKŻE: — Kobiecy zespół Kidawy-Błońskiej ma wypracować stanowisko PO w sprawie aborcji. Potwierdzą ideologiczny skręt na lewo? — Platforma podzielona ws. aborcji. „Musimy przygotować bardzo mocne wsparcie dla kobiet”. „Ona nie może być kolejną metodą antykoncepcji” Nie boję się tych naszych skrzydeł, ale wiem, że trzeba poważnie rozmawiać. Te rozmowy trwają — stwierdziła. Jednak na pytanie, jakie podejście do liberalizacji ustawy aborcyjnej zostanie zapisane w deklaracji ideowej PO, odpowiedziała: To nie jest potrzebne, żeby to było w deklaracji ideowej. Na pewno w deklaracji ideowej będzie to, że cenimy i szanujemy prawa obywatelskie. Po czym podkreślała, że nie ma już powrotu do tzw. kompromisu aborcyjnego. Wszyscy zdają sobie sprawę, że powrotu do tego, co było, już nie ma, że ten tzw. kompromis już nie istnieje i trzeba znaleźć inne, mądre rozwiązanie, które pozwoli, że kobieta będzie miała prawo wyboru i będzie w tym wyborze bezpieczna. Dostanie wsparcie i pomoc. O tym rozmawiamy i szukamy takiego rozwiązania, które będzie do zaakceptowania przez większość naszego środowiska  — mówiła. tkwl/TVN24
Otwarcie hoteli już na walentynki? Sobolewski: Decyzje mogą być podjęte w najbliższych dniach. Ale to moja spekulacja w tej chwili^Zespół wPolityce.pl^2021-02-04 09:38:03.649578+01:00^https://wpolityce.pl/polityka/537746-otwarcie-hoteli-juz-na-walentynki-sobolewski-trwa-analiza^„Trwa analiza tego, co się dzieje. Jeśli utrzyma się stan, który jest w tej chwili, z tą liczbą dziennych zakażeń, tak jak minister Niedzielski mówił, że pandemia chyba jest pod kontrolą, to być może w najbliższych dniach będą i tutaj podjęte decyzje i ogłoszone” - powiedział na antenie Radia Zet szef Komitetu Wykonawczego PiS Krzysztof Sobolewski, pytany o to, kiedy możemy spodziewać się otwarcia hoteli. CZYTAJ TAKŻE: — Ważny apel premiera na antenie wPolsce.pl: Wytrzymajmy. „Jak tylko dotrą szczepionki możemy szczepić po 10 mln osób miesięcznie” — Coraz bliżej otwarcia hoteli? Dworczyk zapowiada konferencję premier: Proszę jeszcze o kilkadziesiąt godzin cierpliwości — Jarosław Kaczyński w tygodniku „Sieci”: Musimy zdusić epidemię, to jest dzisiaj sprawa numer jeden Zdaniem polityka PiS, decyzje dotyczące luzowania kolejnych obostrzeń mogą zapaść jeszcze w tym tygodniu. Oczywiście nie że w tym tygodniu będziemy otwierać hotele, tylko zapowiadające termin być może nawet ten walentykowy. Ale to moja spekulacja w tej chwili  — dodał Krzysztof Sobolewski w Radiu Zet. Pytany o to, co wicepremier i prezes PiS myśli na temat otwierania hoteli, polityk odpowiedział: Uważa, że trzeba być bardzo ostrożnym i nie dopuścić do sytuacji, jaka była w Portugalii – otworzono wszystko, co możliwe a w tej chwili Portugalia jest na skraju zapaści służby zdrowia — podkreślił polityk. Polityk PiS pytany był również o doniesienia dotyczące premiera Mateusza Morawieckiego, który w przyszłym roku miałby zostać prezesem Narodowego Banku Polskiego.  Pan prezes Jarosław Kaczyński jasno powiedział, że Mateusz Morawiecki będzie premierem do końca kadencji. Minimum. Nic mi nie wiadomo, żeby był kandydatem na nowego prezesa NBP  — odpowiedział Sobolewski. Rozmowa dotyczyła także opublikowanego wyroku Trybunału Konstytucyjnego ws. aborcji. Sobolewski pytany o to, co Zjednoczona Prawica zrobi teraz z prawem aborcyjnym powiedział, że uzasadnienie i wyrok TK są analizowane.  W niedługim czasie będziemy komunikować o działaniach. Kilka tygodni. To dosyć spory dokument, trzeba to dokładnie przeanalizować. Wyrok nie zakazuje w Polsce aborcji. Pozostały 2 przesłanki – w tym głównie zagrożenie życia i zdrowia kobiety. W uzasadnieniu są przesłanki, że wady letalne też mogą stanowić zagrożenie dla zdrowia i życia kobiety — wyjaśnił Sobolewski. Na pytanie o projekt prezydenta Andrzeja Dudy, Sobolewski powiedział, że będzie on  „jednym z odniesień się”. Zapytany o działania, jeśli do Sejmu trafi projekt obywatelski dot. liberalizacji prawa, polityk powiedział: Najpierw się zapoznamy, jeśli trafi do Sejmu, ale nie mogę teraz powiedzieć, że Zjednoczona Prawica poprze taki projekt. Raczej wykluczam  — mówił Sobolewski zaznaczając, że kwestia aborcji to sprawa „bardzo delikatna” i wszelkie gwałtowne ruchy jej nie służą. W rozmowie poruszono też kwestię Wałbrzycha. Przypomnijmy, że  lokalna telewizja Dami ujawniła nagranie rozmowy dolnośląskich działaczy PiS, które ukazywało konflikt wewnątrz wałbrzyskich struktur partii. Po decyzji o rozwiązaniu struktur PiS w Wałbrzychu i wykluczeniu ok. 120 działaczy, część z tych osób już odwołuje się do koleżeńskiego sądu dyscyplinarnego. Jest w PiS komisja dyscyplinarna, która będzie rozpatrywać odwołania. Będziemy podejmować decyzje — mówił polityk PiS. Nie wykluczamy, że wśród  tych 120 osób są osoby zasłużone dla PiS, działające zgodnie ze statutem i zasadami. Być może te osoby zostaną przywrócone bądź wystąpią o ponowne przyjęcie  — powiedział Krzysztof Sobolewski. wkt/Radio ZET
SONDAŻ. Ponad połowa Polaków uważa, że najważniejsi politycy powinni zostać zaszczepieni w pierwszej kolejności^Zespół wPolityce.pl^2021-02-04 08:14:06.077255+01:00^https://wpolityce.pl/polityka/537739-sondaz-polacy-o-szczepieniach-politykow^54 proc. ankietowanych uważa, że najważniejsi politycy w Polsce - prezydent, premier i ministrowie powinni zostać zaszczepieni w pierwszej kolejności; 46 proc. jest przeciwnego zdania - wynika z opublikowanego w czwartkowym „Super Expressie” sondażu. W sondażu przeprowadzonym przez Instytut Badań Pollster dla „Super Expressu” respondenci zostali zapytani, czy ich zdaniem prezydent, premier i ministrowie powinni zostać zaszczepieni w pierwszej kolejności. 54 proc. ankietowanych opowiedziało się za takim rozwiązaniem. Z kolei 46 proc. z nich było przeciwnego zdania. Okazuje się, że Polacy nie widzą większych problemów w tym, aby najważniejsi politycy w Polsce (prezydent, premier i ministrowie) nie czekali na swoją kolej —komentuje wyniki sondażu „SE”. Rezultat sondażu skomentowali dla „SE” także b. prezydenci: Aleksander Kwaśniewski oraz Bronisław Komorowski. To, że większość Polaków uważa, że kierownictwo państwa powinno być zaszczepione świadczy o ich zdrowym rozsądku. Ci ludzie muszą kierować niezmiernie istotnymi kwestiami, muszą analizować, przetwarzać i podejmować decyzje o bezpieczeństwie i przyszłości kraju —ocenił Kwaśniewski. Natomiast Bronisław Komorowski jest zdania, że „społeczeństwo Polskie jest bardzo egalitarne i najbardziej ceni sobie władzę, która nie stawia się ponad narodem i obowiązującym prawem”.  Ten wynik mnie dziwi. Nie sądziłem, że jesteśmy za uprzywilejowaniem władz —powiedział Komorowski. Badanie zrealizowano przez Instytut Badań Pollster w dniach 29 stycznia - 1 lutego 2021 roku na próbie 1081 dorosłych Polaków - podaje „SE”. kk/PAP
Platforma podzielona ws. aborcji. "Musimy przygotować bardzo mocne wsparcie dla kobiet". "Ona nie może być kolejną metodą antykoncepcji"^Zespół wPolityce.pl^2021-02-04 07:32:00.233894+01:00^https://wpolityce.pl/polityka/537734-platforma-podzielona-ws-aborcji^Opozycja musi przygotować bardzo mocne wsparcie dla kobiet i rozwiązania całościowe, nie tylko związane z aborcją - podkreśla w rozmowie z PAP wicemarszałek Sejmu Małgorzata Kidawa-Błońska (PO). Chodzi m.in. o edukację seksualną i refundację antykoncepcji i in vitro - zaznaczyła. CZYTAJ WIĘCEJ: Kobiecy zespół Kidawy-Błońskiej ma wypracować stanowisko PO w sprawie aborcji. Potwierdzą ideologiczny skręt na lewo? Jak wynika z informacji PAP, w kwestii aborcji w Platformie Obywatelskiej i klubie KO wciąż nie ma jednolitego stanowiska, choć większość jej posłów opowiada się za legalną aborcją do 12 tygodnia ciąży. W piątek z inicjatywy Lewicy ma się odbyć spotkanie dotyczące rozwiązań prawnych po wyroku Trybunału Konstytucyjnego, który zaostrzył tzw. ustawę aborcyjną (za niekonstytucyjną uznał przesłankę, która pozwalała na przerwanie ciąży ze względu na ciężkie i trwałe uszkodzenie płodu). Lewica liczy m.in. na poparcie swego projektu zakładającego częściową depenalizację przerywania ciąży. W PO powstał niedawno zespół pod kierunkiem Małgorzaty Kidawy-Błońskiej, który ma wypracować wspólne stanowisko partii w kwestiach związanych z aborcją. Sama wicemarszałek Sejmu nie będzie uczestniczyć w piątkowym spotkaniu; obecne mają być m.in. posłanki PO: Agnieszka Pomaska, Monika Wielichowska i Marzena Okła-Drewnowicz, z Nowoczesnej: Monika Rosa i Katarzyna Lubnauer, a także Urszula Zielińska i Tomasz Aniśko (Zieloni) oraz reprezentująca Inicjatywę Polska Katarzyna Piekarska. Chcemy posłuchać co Lewica ma do zaproponowania, ale z pełną świadomością, że rozmawiamy o tym, co będzie można zrobić w przyszłości, bo nie oszukujmy się - w tym Sejmie niczego nie uda nam się przeprowadzić —podkreśla w rozmowie z PAP Kidawa-Błońska. Jak dodała jednak, opozycja powinna w kwestii praw kobiet mówić jednym głosem.  Musimy przygotować bardzo mocne wsparcie dla kobiet i rozwiązania, które staną się później pakietem całościowym, a nie dotyczącym tylko aborcji, która jest poważnym problemem, ale spraw związanych z prawem wyboru kobiet, z jakością życia kobiet jest bardzo dużo —zauważyła wicemarszałek Sejmu. Według niej chodzi tu o takie kwestie, jak: edukacja seksualna, refundacja antykoncepcji, tzw. tabletka dzień po bez recepty, refundowane in vitro, a także dostępność do lekarzy specjalistów i opieki okołoporodowej.  Uważam, że naszym zadaniem, jako opozycji, jest właśnie upomnieć się o kobiety bardzo, bardzo szeroko —podkreśliła. Z rozmów PAP z politykami Platformy wynika, że o ile wymienione wyżej rozwiązania nie budzą wątpliwości w partii (duża część z nich znalazła się m.in. w programie wyborczym Koalicji Obywatelskiej w 2019 r.), to w kwestii dopuszczalności przerywania ciąży wciąż jest spora różnica zdań. CZYTAJ WIĘCEJ: TYLKO U NAS. Jednak nie chce liberalizacji ustawy?! Mężydło: Trzaskowski nie jest za aborcją na życzenie. To rozsądny człowiek Konserwatywna część PO (m.in. posłowie Ireneusz Raś czy Joanna Fabisiak) opowiadają się za przywróceniem poprzedniego, obowiązującego od 30 lat kompromisu aborcyjnego, natomiast większość klubu KO, także ta wywodząca się z Platformy, optuje za legalną aborcją do 12 tygodnia. W tej kwestii, jak przyznają politycy Platformy, w ciągu kilku ostatnich lat nastąpiło przesunięcie na lewo, a przyczyniły się do tego w dużym stopniu rządy Prawa i Sprawiedliwości, zwłaszcza październikowy wyrok TK. Aborcja nie może oczywiście być kolejną metodą antykoncepcji, ale w sytuacji braku edukacji seksualnej, utrudnionego dostępu do antykoncepcji i ginekologa kompromis aborcyjny nie ma żadnego sensu —ocenia jedna z parlamentarzystek PO. Taki pogląd - jak dodaje - podziela zdecydowana większość posłanek wywodzących się z Platformy. Ich sprzeciwu nie budzi też propozycja Lewicy zmian w Kodeksie karnym. Wyrok TK z 22 października został opublikowany w Dzienniku Ustaw i tym samym wszedł w życie w zeszłą środę. Zgodnie z obecnym stanem prawym aborcja jest w Polsce legalna w dwóch przypadkach - gdy ciąża zagraża zdrowiu i życiu kobiety lub gdy powstała w wyniku czynu zabronionego (np. gwałtu lub kazirodztwa). Lewica jeszcze jesienią złożyła w Sejmie projekt nowelizacji Kodeksu karnego, będący odpowiedzią na orzeczenie TK. Projekt zakłada m.in. wyłączenie przestępczości w przypadku wykonania zabiegu terminacji ciąży za zgodą kobiety, jeśli był on wykonywany nie później niż w 12 tygodniu ciąży oraz wyłączenie karalności w przypadku wykonania zabiegu terminacji ciąży w przypadku ciężkiego i nieodwracalnego upośledzenia płodu. kk/PAP
SONDAŻ. Protesty kobiet nie szkodzą PiS. Partia Kaczyńskiego zdecydowanym liderem. "Polacy nie lubią chamstwa w polityce"^Zespół wPolityce.pl^2021-02-04 07:14:03.525317+01:00^https://wpolityce.pl/polityka/537731-sondaz-protesty-kobiet-nie-szkodza-pis^Protesty kobiet nie szkodzą PiS - pisze w czwartek „Super Express” i przedstawia dane sondażowe, z których wynika, że obecnie PiS może liczyć na 41,42 proc. głosów poparcia, a KO na 23,21 proc. Za nimi plasuje się Polska 2050 Szymona Hołowni z poparciem 15,25 proc. W sondażu przeprowadzonym przez Instytutu Badań Pollster dla „Super Expressu” próg wyborczy przekracza jeszcze Nowa Lewica (SLD, Wiosna, Razem) - 9,73 proc. głosów poparcia oraz Konfederacja - 5,64 proc. PSL jest pod progiem i uzyskuje 3,59 proc. głosów. Tysiące kobiet w całej Polsce buntują się na ulicach polskich miast przeciwko wyrokowi TK w sprawie aborcji. I kiedy mogłoby się wydawać, że PiS na tym straci, poparcie dla tej partii utrzymuje się wciąż na wysokim poziomie —konkluduje te wyniki „SE”. Dla większości Polaków priorytetem nie jest temat aborcji, ale skutki pandemii koronawirusa i miejsca pracy —ocenia cytowany przez tabloid prof. Kazimierz Kik, politolog. Być może umiarkowanych wyborców zraził wulgarny radykalizm liderek Strajku Kobiet. Polacy nie lubią chamstwa w polityce. A po drugie dla większości Polaków pandemia i jej skutki są dziś najważniejsze —komentuje inny politolog prof. Antoni Dudek z UKSW. Prof. Kazimierz Kik w rozmowie z „SE” dodaje:  PiS trzyma się wciąż mocno, bo zapewnia względną równowagę, jeśli chodzi o walkę z pandemią. Jeśli partia rządząca poradzi sobie ze szczepionkami, to sądzę, że jeszcze bardziej umocni się w sondażach. Badanie zrealizowano przez Instytut Badań Pollster w dniach 29 stycznia - 1 lutego 2021 roku na próbie 1081 dorosłych Polaków - podaje „SE”. kk/PAP
Doradca Bidena rozmawiał z Solochem i Szczerskim. Sullivan wyraził wdzięczność za ścisłą współpracę Polski z USA^Zespół wPolityce.pl^2021-02-04 06:41:54.075914+01:00^https://wpolityce.pl/polityka/537729-rozmowa-jakea-sullivana-z-solochem-i-szczerskim^Obronność, energetyka oraz polityka wobec Chin i Rosji - to niektóre tematy poruszone według komunikatu Białego Domu w rozmowie doradcy prezydenta USA Jake’a Sullivana z szefem BBN Pawłem Solochem i sekretarzem stanu w Kancelarii Prezydenta RP Krzysztofem Szczerskim. Soloch i Szczerski rozmawiali w środę telefonicznie z doradcą prezydenta USA Joe Bidena ds. bezpieczeństwa narodowego Jake’iem Sullivanem. Jak głosi komunikat Białego Domu w rozmowie Sullivan „podkreślił zainteresowanie administracji Joe Bidena umocnieniem stosunków dwustronnych, wyrażając wdzięczność za ścisłą współpracę Polski ze Stanami Zjednoczonymi w kwestiach obronnych i za jej wysiłki na rzecz promowania bezpieczeństwa energetycznego w Europie Środkowej”. Zgodnie z dokumentem strony „zgodziły się współpracować przy wyzwaniach, w tym pandemii Covid-19, odbudowie światowej gospodarki oraz w kwestii zmian klimatycznych”. Poruszona została także kwestia współpracy „w priorytetach polityki zagranicznej obu stron, w tym wobec Rosji i Chin”. Sullivan - jak informuje Biały Dom - zapewnił swoich polskich rozmówców o „zaangażowaniu administracji Bidena we wspieranie demokratycznych instytucji, praworządności i praw człowieka”. Sullivan objął stanowisko doradcy prezydenta Stanów Zjednoczonych ds. bezpieczeństwa narodowego 20 stycznia. Powierzenie mu tej funkcji Joe Biden zapowiadał w listopadzie ubiegłego roku. Wcześniej Sullivan był doradcą Bidena jako wiceprezydenta w administracji Baracka Obamy. Doradzał też Hillary Clinton w jej kampanii prezydenckiej w 2016 roku. Był również doradcą rządu USA w negocjacjach nuklearnych z Iranem. Sullivan był także wykładowcą, m. in. w Szkole Prawa Uniwersytetu Yale i na uniwersytecie stanu New Hampshire.  kk/PAP
Chcą zastraszyć, żeby wymusić akceptację aborcji? Wroński histeryzuje w "Gazecie Wyborczej": Czy kobiety muszą zacząć umierać?^Anatomia manipulacji^2021-02-04 06:23:58.108554+01:00^https://wpolityce.pl/polityka/537673-wronski-histeryzuje-w-gwczy-kobiety-musza-zaczac-umierac^Środowiska liberalne i lewicowe bardzo chętnie przytaczają przykłady kobiet, które zmarły wskutek powikłań z ciążą, przykłady te bowiem – chociaż niezbyt liczne – pobudzają wyobraźnię umożliwiając grę na emocjach. W gronie tym znajduje się również Paweł Wroński, który na łamach „Gazety Wyborczej” pyta „Czy kobiety muszą zacząć umierać?” i podaje przykład Savity Halappanavar, która zmarła z powodu sepsy po samoistnym poronieniu, ponieważ – jak podkreślał – lekarze odmówili dokonania aborcji. CZYTAJ RÓWNIEŻ: -Kobiecy zespół Kidawy-Błońskiej ma wypracować stanowisko PO w sprawie aborcji. Potwierdzą ideologiczny skręt na lewo? -Kidawa-Błońska o projekcie Lewicy ws. aborcji: Przez ten Sejm to nie przejdzie, nie róbmy nadziei. Spodziewam się zaostrzenia prawa O tym, że PiS stara się w pewnym stopniu przygotować na nadchodzące dramaty, świadczy opracowywany przez partię rządzącą projekt stworzenia hospicjów perinatalnych, w których będzie można trzymać kobiety w trudnych ciążach pod kontrolą — pisze nie bez oburzenia Wroński, zupełnie ignorując fakt, iż to właśnie hospicja perinatalne zapewniają kobietom w trudnych ciążach odpowiednią opiekę, a nie kliniki aborcyjne. Inny instrument to projektowany zasiłek w wysokości 20 tys. złotych za urodzenie dziecka z ciężką wadą. Ta kwota nazywana „trumienkowym” ma zachęcać kobietę do rodzenia, ale zapewne również do podejmowania niepotrzebnego ryzyka — peroruje dalej, jakby aborcja nie niosła za sobą ryzyka powikłań, o skutkach psychicznych i zaburzeniach hormonalnych nie wspominając. Prezes jest zakładnikiem fundamentalistów — stwierdza Wroński, zapominając, iż PiS wychodzi naprzeciw oczekiwaniom dużej części społeczeństwa, w tym również swoich wyborców, którzy wielokrotnie zgłaszali potrzebę zwiększenia liczby hospicjów perinatalnych i dotarcia z informacją o nich do kobiet znajdujących się w trudnej sytuacji. Z przedstawionego 28 stycznia uzasadnienia orzeczenia wynika, że przesłanką do aborcji może być nie tylko zagrożenie życia, ale też zdrowia kobiety. To zastrzeżenie umożliwi dokonanie aborcji w przypadkach skrajnych, choć zapewne nie będzie łatwo znaleźć lekarza gotowego podjąć się oceny ryzyka  — dodaje. Opozycja, która nie ma wspólnego stanowiska w sprawie aborcji, aby zmienić obecne prawo, nie tylko będzie musiała wygrać wybory. Będzie również musiała zdobyć w Sejmie 276 głosów, bo jedynie wtedy będzie w stanie obalić weto prezydenta, który od lat głosi swój sprzeciw wobec „aborcji eugenicznej”. A i tak PiS będzie miał w odwodzie Trybunał, który będzie się składał wyłącznie z nominatów Jarosława Kaczyńskiego — ubolewa publicysta „Gazety Wyborczej”. Wygląda na to, że dla „Gazety Wyborczej” aborcja stanowi kluczowe rozwiązanie problemów społecznych i zdrowotnych Polek. Aż strach pomyśleć, co będzie chciała aplikować na rozwiązanie problemów ekonomicznych… Eutanazję? aw/Gazeta Wyborcza
Jarosław Kaczyński w tygodniku „Sieci”: Musimy zdusić epidemię, to jest dzisiaj sprawa numer jeden^"Sieci" - Największy konserwatywny tygodnik w Polsce^2021-02-03 23:56:48.797788+01:00^https://wpolityce.pl/polityka/537727-jaroslaw-kaczynski-w-sieci-musimy-zdusic-epidemie^„Chcemy rozwoju, chcemy inwestycji, w tym kierunku jeszcze mocniej idziemy, pozostając jednocześnie rządem jednoznacznie prospołecznym, pamiętającym o tych grupach, którym jest trudniej” – mówi wicepremier Jarosław Kaczyński, prezes Prawa i Sprawiedliwości, w rozmowie z Michałem Karnowskim.  Lider partii rządzącej definiuje pojęcie wolności. Podkreśla, że istnieją siły, które próbują narzucać Polsce ograniczenia.  Pojęcie wolności odnosi się przecież do relacji między ludźmi, a porozumiewamy się za pomocą języka, pisma, obrazu. Jeżeli to nie jest wolne, wolności nie ma. Dzisiaj niestety dąży się już otwarcie nie tylko do ograniczenia wolności, ale do jej likwidacji. Pojęcia, jakimi przy tej okazji posługują się wrogowie wolności, są mylące. Określenia w rodzaju „mowa nienawiści” to przecież czysta socjotechnika  — czytamy. Apeluje także, aby stawać w obronie wolności.  Musi być tak, że każdy, kto podniesie rękę na wolność, np. na uczelni, będzie wiedział, że poniesie tego konsekwencje. Wiem oczywiście, że egzekwowanie tego będzie niełatwe, będzie związane z konfliktami, ale wolności naprawdę trzeba bronić  — dodaje prezes PiS. Jarosław Kaczyński komentuje też w rozmowie decyzję PKN Orlen o zakupie firmy medialnej Polska Press. Wicepremier uważa, że zbyt długo w Polsce dominował obcy kapitał w mediach.  To jest jedna z najlepszych wiadomości w ciągu ostatnich lat. To jest pierwszy krok w drugą stronę. My pozbawiliśmy się w wielkiej mierze mediów na rzecz czynników pozapolskich, głównie niemieckich, z ogromną stratą dla naszej suwerenności nie tylko państwa, ale narodu. Proszę zwrócić uwagę, że media niemieckie odegrały w latach 90. ogromną rolę w demoralizowaniu młodzieży. I to takim demoralizowaniu wulgarnym, prymitywnym. (…) Musimy mieć własne media, a media niepolskie powinny być w naszym kraju wyjątkiem, rzadkim wyjątkiem. To jest niełatwa i niekrótka, ale jedyna możliwa droga obrony naszej wolności i naszej suwerenności  — podsumowuje polityk.  Jarosław Kaczyński wiele ciepłych słów kieruje wobec laureata tegorocznej nagrody Człowieka Wolności tygodnika „Sieci”, prezesowi Danielowi Obajtkowi. Wicepremier określia go mianem człowieka niezwykłego, który ma wielki talent do podejmowania dobrych i słusznych decyzji. Ma ogromne możliwości, niezwykłą determinację i coś takiego, co daje Pan Bóg, a co trudno zdefiniować. Aurę, którą wokół siebie tworzy, która pozwala mu ludzi jednoczyć wokół celu, mobilizować. Dołączam się zatem do gratulacji dla pana prezesa Daniela Obajtka za tytuł Człowieka Wolności tygodnika „Sieci”. Czytelnicy i Kapituła wybrali naprawdę dobrze, wskazali człowieka, który jest nadzieją – nie naszego obozu politycznego, nie jakiejś grupy, ale po prostu Polski. Wszystkich Polaków, którzy chcą dobra naszego narodu, którzy chcą żyć w kraju liczącym się, silnym, coraz silniejszym  — stwierdza prezes PiS.  Premier Kaczyński opowiada też, jak Polska jego zdaniem radzi sobie w tym trudnym czasie pandemii.  Wyniki gospodarcze mówią same za siebie, tu liczby pokazują, że należymy do europejskiej czołówki. Jeżeli chodzi o odporność społeczną, też nie jest najgorzej. Są oczywiście różne incydenty, są środowiska, które nie chcą przyjąć do wiadomości rzeczy oczywistych, ale nie przybiera to aż takiego charakteru jak w innych państwach. Reakcja ze strony władzy jest w gruncie rzeczy bardzo umiarkowana, nikt nie używa gazu łzawiącego na dużą skalę, armatek wodnych w zimie, a tak bywa w Europie. Mam nadzieję, że będzie tak dalej  — czytamy. Więcej na temat pojęcia wolności i politycznych planów Jarosława Kaczyńskiego w „Sieci” dostępnym w sprzedaży od 1 lutego, także w formie e-wydania na https://www.wsieciprawdy.pl/aktualne-wydanie-sieci.html. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
Komorowski rozczarowany Platformą? "Nie zdobyła się na próbę odbudowania skrzydła umiarkowanie konserwatywnego"^Zespół wPolityce.pl^2021-02-03 23:06:43.913801+01:00^https://wpolityce.pl/polityka/537718-komorowski-z-nadzieja-patrze-na-ruch-szymona-holowni^Bronisław Komorowski był gościem programu Moniki Olejnik. Były prezydent komentował sprawę protestów wokół orzeczenia Trybunału Konstytucyjnego. Mówił o swoim stosunku do tzw. kompromisu aborcyjnego. Odniósł się też m.in. do sytuacji w Platformie Obywatelskiej. CZYTAJ RÓWNIEŻ: TYLKO U NAS. Partia Hołowni ucieka Koalicji Obywatelskiej! Ma już 10 punktów przewagi. PiS lekko zyskuje, PSL głęboko pod progiem. SPRAWDŹ Były prezydent zapewniał, że jest zwolennikiem utrzymania zapisów konstytucyjnych dot. aborcji.  Byłem, jestem i pozostanę zwolennikiem utrzymania rozwiązania kompromisowego, które funkcjonowało od 1993, bo ono było akceptowalne w bardzo szerokim spektrum społecznym  – powiedział. Zwrócił się do Platformy, by nie szła w lewą stronę i walczyła o wspomniany kompromis. Ja Platformę namawiam do tego, aby podjęła się roli obrońcy istniejącego kompromisu. Ponad 60% Polaków chce właśnie takiego stanowiska. Być może najlepszym rozwiązaniem jest właśnie referendum. Ja uważam, że to jest, jeśli się mądrze, odpowiedzialnie sformułuje pytania referendalne, np. czy jesteś za utrzymaniem rozwiązania z 1993 roku, czy jesteś za pełną liberalizacją i czy jesteś za ograniczeniem ustawy z 1993 roku, to społeczeństwo według mnie wypowie się w sposób taki rozsądny  – stwierdził. Bronisław Komorowski przekonywał, że jest zaniepokojony sytuacją w swojej byłej partii.  Patrzę z niepokojem na to, że PO nie zdobyła się na odważniejszą próbę odbudowania skrzydła umiarkowanie konserwatywnego, bo tylko takie skrzydło może odzyskać część wyborców dzisiejszej władzy, dlatego z nadzieją patrzę na Ruch Szymona Hołowni  – powiedział były prezydent. mly/TVN24
Dumne wafelki. "Dzięki takim współczesnym faszystom ludzie na całym świecie mogą wiedzieć, jacy straszni byliby faktyczni faszyści"^Wiktor Świetlik^2021-02-03 21:39:55.471181+01:00^https://wpolityce.pl/polityka/537697-dumne-wafelki-ludzie-moge-wiedziec-jacy-byliby-faszysci^W latach 90., kiedy odbywały się kolejne demonstracje w obronie czy ku pamięci rządu Jana Olszewskiego, pojawiały się na nich kilkuosobowe grupki skinów, którzy pozwalali sobie niekiedy na małe „Sieg Heil”.  Co robili neonaziści na manifestacjach w obronie rządu tworzonego przez starego socjalistę i masona, do tego przyjaźniącego się z licznymi Żydami? Myślę, że to samo co większość najbardziej skrajnej prawicy w dzisiejszych czasach. Zarabiali. Dlatego zupełnie nie zdziwiły mnie losy lidera „ekstremistycznej grupy Proud Boys” Enrique Tarria. Historia pana Enrique jako żywo na myśl przywodzi znakomitą powieść Kurta Vonneguta „Matka noc” i kuriozalną siatkę neonazistowską, której jednym z liderów jest „Czarny Hitler Brooklynu” albo nieszczęsnego namibijskiego polityka, który nazywa się… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Opozycja wraca do kłamliwych zarzutów wobec Daniela Obajtka. SPRAWDŹ, jak wyglądał atak na obecnego prezesa PKN Orlen^Zespół wPolityce.pl^2021-02-03 21:29:34.648021+01:00^https://wpolityce.pl/polityka/537713-sprawdz-jak-wygladal-atak-na-daniela-obajtka^Posłowie Platformy Obywatelskiej postanowili zaatakować prezesa Daniela Obajtka. Przywołali obalone już pomówienia wobec obecnego prezesa PKN Orlen. Przypominamy, jak naprawdę wyglądała sprawa. CZYTAJ RÓWNIEŻ: PKN Orlen odpowiada posłom PO: Bezpodstawne przywoływanie zarzutów wobec prezesa Obajtka jest nieuprawnione Posłowie Platformy Obywatelskiej, Cezary Tomczyk oraz Iwona Śledzińska-Katarasińska zorganizowali konferencję prasową, na której przypomnieli sprawę, w której pomówiony został obecny prezes Orlenu. Miała być to odpowiedź na pismo przedprocesowe, które otrzymała posłanka PO, w związku z jej wypowiedzią nt. Daniela Obajtka.  Obecny prezes PKN Orlen, ówczesny wójt Pcimia, został pomówiony przez grupę gangsterów. Bandyci przekonywali, że Obajtek przyjął łapówkę. Nic na to jednak nie wskazywało, nie było żadnego dowodu. Przestępcy zaś uzyskali warunkowe zawieszenie kar pozbawienia wolności.  W tej sprawie, u ówczesnego Prokuratora Generalnego Andrzeja Seremeta interweniowała grupa senatorów Prawa i Sprawiedliwości.  CZYTAJ RÓWNIEŻ: Prokuratura paktowała z oskarżonymi o bandytyzm, a stawką w brudnej grze było pomówienie wójta Obajtka Senatorowie napisali tak: …Prosimy, by przyjrzał się Pan dość dziwnym okolicznościom postępowania karnego II K 52/13 Sądu Okręgowego w Sieradzu (sprawa 5 Ds 3/12 Prokuratury Okręgowej w Ostrowie Wielkopolskim) przeciwko Maciejowi C. i innym, oskarżonym o liczne czyny kryminalne popełnione w zorganizowanej grupie przestępczej. Dziwną okolicznością jest to, że wobec szefa grupy przestępczej i głównych oskarżonych w tej sprawie, na wniosek prokuratury, na zasadzie dobrowolnego poddania się karze, Sąd warunkowo zawiesił wykonanie kar pozbawienia wolności. Zawieszenie kar dotyczy przestępców oskarżonych i skazanych za czyny typowo gangsterskie. W grę wchodzą rozboje, wymuszania haraczów i tzw. zwrotu długów, wywożenie ofiar do lasu, torturowanie ich, terroryzowanie bronią palną, grożenie zabójstwem, krótko mówiąc, jedne z najgorszych i najcięższych przestępstw popełnionych w zorganizowanej grupie gangsterskiej i takich sprawców sąd i prokuratura puszczają wolno. Urąga to jakiemukolwiek poczuciu sprawiedliwości i wskazuje, że chyba nie o sprawiedliwość w tej sprawie chodzi, a o coś innego. Panie Prokuratorze Generalny, jeśli przestępcy, którzy posługują się bronią palną, wywożą do lasu i torturują ludzi, wymuszają ogromne haracze, sieją terror i przerażenie, a mimo to nie trafiają do więzienia, to o jakim poczuciu sprawiedliwości my mówimy? Jakie jest bezpieczeństwo dla ofiar tego rodzaju czynów? Jak obywatele mają przeciwstawiać się takim przestępcom, jak mają przeciwko nim zeznawać, jeśli okazuje się, że mimo schwytania, nie trafiają do więzienia, tylko prokuratura i sąd puszczają ich wolno? Prosimy, by Pan Prokurator Generalny zajął się tą sprawą z najwyższą powagą, bo okoliczności tej sprawy wskazują na naprawdę głęboką patologię, szeroko rozumianego wymiaru sprawiedliwości. Prosimy, by Pan Prokurator Generalny rozważył odebranie dalszego prowadzenia tej sprawy Prokuraturze Okręgowej w Ostrowie Wielkopolskim i powierzenie funkcji oskarżyciela publicznego innej jednostce prokuratury, a także o objęcie tej sprawy szczególnym nadzorem służbowym. Prosimy również, by wobec oczywistej niesprawiedliwości i zdumiewającej pobłażliwości, z jaką spotkali się groźni przestępcy, gangsterzy skazani na kary w zawieszeniu w sprawie II K 52/13 Sądu Okręgowego w Sieradzu, rozważył Pan wniesienie kasacji na niekorzyść oskarżonych w tej wyjątkowo bulwersującej sprawie. W reakcji na list senatorów, Andrzej Seremet wniósł o kasację wyroku, a Sąd Najwyższy go uchylił.  CZYTAJ RÓWNIEŻ: TYLKO U NAS. Wojciechowski: Nie ma najmniejszych podstaw by wątpić w uczciwość pana Obajtka. Postawione mu zarzuty okazały się bezpodstawne Obrońcą Daniela Obajtka był wtedy Janusz Wojciechowski. Tak tę sprawę komentował w 2018 roku w rozmowie z portalem wPolityce.pl: Kiedy wstępnie się zapoznałem ze sprawą pana Obajtka, to nie miałem wątpliwości, że on jest ofiarą pomówienia i pewnej intrygi, dlatego zdecydowałem się, żeby go bronić. Potem pełna analiza akt tylko potwierdziła moją ocenę tej sprawy. Ciesze się, że pan Obajtek wykazał, że zarzuty były bezpodstawne  – mówił.  Łapówka została mu rzekomo wręczona za jakiś przetarg, gdzie przestępca, który brał w nim udział, nie wygrał go. Także tutaj nie było najmniejszych przesłanek wiarygodności. To nie jest sprawa z tych kategorii, że jemu nie można było nic udowodnić. Jemu nie można było nic zarzucić  – przekonywał.  Opisał też sprawę dziwnej gry prokuratury z bandytami.  Tam był moment tego postępowania, że ci gangsterzy, z których jeden pomawiał pana Obajtka o rzekomą łapówkę, dostali w ramach dobrowolnemu poddaniu się karze bardzo łagodne wyroki za poważne przestępstwa. Wtedy doszło do interwencji senatorów PiS u prokuratura Seremeta. Wskutek niej on wniósł kasację i ten wyrok został uchylony  – tłumaczył Wojciechowski.  mly/wPolityce.pl
Ministrowie z Solidarnej Polski przeciw uchwale rządu. Dlaczego? Wójcik odpowiada: "Musimy wyważyć pewne interesy"^Zespół wPolityce.pl^2021-02-03 20:58:02.862960+01:00^https://wpolityce.pl/polityka/537712-ministrowie-z-sp-przeciw-uchwale-rzadu-wojcik-mowi-dlaczego^Solidarna Polska nie jest w żadnym razie przeciwko zielonej energii, fotowoltaice czy odnawialnym źródłom energii, ale musimy wyważyć pewne interesy i np. kwestie cen prądu - oświadczył w środę minister-członek Rady Ministrów, wiceszef Solidarnej Polski Michał Wójcik. Polityk zdradził również, że Solidarna Polska zaproponowała dyskusję w ramach Rady Koalicji Zjednoczonej Prawicy na temat projektu ws. hospicjów perinatalnych. CZYTAJ RÓWNIEŻ: Rząd przyjął Politykę energetyczną Polski do 2040 roku! Opiera się na trzech głównych filarach. SPRAWDŹ CZYTAJ TAKŻE: Ministrowe z SP nie poparli uchwały ws. Polityki energetycznej Polski do 2040 roku. Dokument mimo wszystko został przyjęty Rząd podczas wtorkowego posiedzenia przyjął uchwałę ws. Polityki energetycznej Polski do 2040 r. PEP opiera się na trzech głównych filarach: sprawiedliwej transformacji, budowie zeroemisyjnego systemu energetycznego oraz dobrej jakości powietrza. Solidarna Polska poinformowała, że nie poparła tej uchwały rządu. Rzecznik rządu Piotr Müller poinformował PAP, że Rada Ministrów przyjęła uchwałę zdecydowaną większością głosów przy dwóch głosach sprzeciwu - Zbigniewa Ziobry i Michała Wójcika. Wójcik pytany w środę w Polsat News, dlaczego głosował przeciwko uchwale rządu odparł, że nie może ujawniać informacji z posiedzenia rządu. Potwierdził jednocześnie, że dwóch ministrów Solidarnej Polski zagłosowało przeciwko uchwale ws. Polityki energetycznej Polski do 2040 r. Rozmowa była intrygująca, trwała kilka godzin, bardzo merytoryczna. Rozmawialiśmy nt. wszystkich aspektów, których dotyczy ten program. (…). Solidarna Polska nie jest w żadnym razie przeciwko zielonej energii, przeciwko fotowoltaice, przeciwko odnawialnym źródłom energii — podkreślił Wójcik. Natomiast musimy wyważyć pewne interesy. W pierwszej kolejności musimy patrzeć na kwestie ludzi, to jest m.in. kwestia cen prądu, czy ceny prądu nie wzrosną w najbliższych latach nawet do tego stopnia, że zubożeje nie tylko taki region jak Śląsk, ale być może cała Polska — mówił minister. Jak dodał, wzrosty cen energii elektrycznej przekładają się na podwyżki cen towarów i usług. Zapewnił, że nie ma ze strony Solidarnej Polski żadnego ultimatum ws. polityki energetycznej. Wójcik dopytywany, czy Solidarna Polska będzie w Sejmie głosować przeciwko rządowym rozwiązaniom, odparł, żeby „nie patrzeć na wszystko w kategoriach czarne-białe”. Podkreślił jednocześnie, że nie miał jeszcze okazji zapoznać się z programem „Nowy Polski Ład”; dodał, że Solidarna Polska przedstawi swoje stanowisko, gdy dokument będzie gotowy. Szef Komitetu Wykonawczego PiS Krzysztof Sobolewski poinformował PAP, że podczas środowego posiedzenia kierownictwo Prawa i Sprawiedliwości zapoznało się i zaakceptowało program „Nowy Polski Ład”. Dodał, że termin prezentacji nowego programu PiS jest jeszcze ustalany. CZYTAJ TAKŻE: Sobolewski: Kierownictwo PiS zapoznało się i zaakceptowało program „Nowy Polski Ład”. Będą jeszcze nieznaczne modyfikacje. WIDEO wPolsce.pl Solidarna Polska zaproponowała dyskusję w ramach Rady Koalicji Zjednoczonej Prawicy na temat projektu ws. hospicjów perinatalnych; mam nadzieję, że ta rozmowa wkrótce się odbędzie, projekt został już przekazany premierowi i prezesowi PiS - powiedział w środę wiceszef SP Michał Wójcik. Solidarna Polska przygotowała projekt ustawy regulujący funkcjonowanie hospicjów perinatalnych; politycy SP podkreślają, że projekt „Za życiem” jest formą wsparcia rodziców, którzy spodziewają się dziecka z wadą śmiertelną. Wójcik mówił w środę w Polsat News, że pierwszym założeniem projektu jest konieczność poinformowania matki przez lekarza, że może skorzystać z opieki w hospicjum. Jak dodał, kobiety, u dzieci których stwierdzono wady letalne, nie zostaną same. Podkreślił, że decyzja o skorzystaniu z opieki hospicjum będzie prawem kobiety, a nie obowiązkiem. W hospicjach będzie świadczona pomoc zarówno lekarska, jak i psychologiczna - dodał. Minister był dopytywany, kiedy projekt może zostać przegłosowany.  Zaproponowaliśmy dyskusję w ramach Rady Koalicji (Zjednoczonej Prawicy), mam nadzieję, że ona się dosyć szybko odbędzie — powiedział Wójcik. Dodał, że projekt został już przekazany prezesowi PiS Jarosławowi Kaczyńskiemu, premierowi Mateuszowi Morawieckiemu oraz wicepremierowi, liderowi Porozumienia Jarosławowi Gowinowi. Wójcik poinformował też, że jeszcze nie zdecydował, ale raczej nie pójdzie na piątkowe spotkanie organizowane przez Lewicę poświęcone rozwiązaniom prawnym w związku z wyrokiem TK ws. aborcji. Ocenił, że „Lewica chce się budować na całym sporze” dot. aborcji.  Oczywiście na temat ustawy o hospicjach perinatalnych możemy porozmawiać bardzo chętnie — dodał Wójcik.  Jestem gotowy spotkać się z każdym nt. tej ustawy, ale nie chcę i nie będę brał udziału w żadnym show, na którym ktoś ma się budować, bo tak mu się chce — powiedział polityk Solidarnej Polski. Główne założenia projektu ustawy ws. hospicjów perinatalnych Wójcik przedstawił w piątek. Jak poinformował, w projekcie znalazły się zapisy o utworzeniu w szpitalu koordynatorów opiekujących się ciążą obarczoną wadą letalną, a także konieczność poinformowania matki przez lekarza, że może skorzystać z opieki w hospicjum. Projekt zakłada także powstanie odrębnych sal dla kobiet w ciąży z wadą letalną.  Starajmy się być empatyczni — dodał Wójcik.  Nie powinna na tej samej sali przebywać kobieta, która ma wiedzę, że jej dziecko urodzi się z wadą śmiertelną, czasem będzie żyło kilka minut, czasem kilka godzin i leży koło radosnej matki, która wie, że urodzi się dziecko zdrowe; to jest dodatkowe obciążenie psychiczne dla tej kobiety, my nie możemy na to pozwolić — podkreślił minister. Projekt reguluje także kwestie pochówku dziecka, które umrze po porodzie. Polityk zaznaczył, że obecnie takich hospicjów jest kilkanaście, ale są regiony w Polsce, gdzie takich placówek nie ma, a ludzie nie wiedzą o ich istnieniu. kpc/PAP
Piekło zamarzło! Adrian Zandberg zgodził się z... Leszkiem Balcerowiczem. Chodzi o słowa nt. budowy Nord Stream 2^Zespół wPolityce.pl^2021-02-03 20:39:53.664197+01:00^https://wpolityce.pl/polityka/537709-pieklo-zamarzlo-zandberg-zgodzil-sie-z-balcerowiczem^Takiej reakcji lidera Razem trudno było się spodziewać. Adrian Zandberg oświadczył na Twitterze, że zgadza się z wpisem… Leszka Balcerowicza. CZYTAJ RÓWNIEŻ: Oskarżając Zachód o bezczynność w kwestii Rosji, zastanówmy się najpierw, co my robimy Chodzi o wpis Balcerowicza, w którym były polityk apeluje o powstrzymanie budowy Nord Stream 2. Miałaby to być odpowiedź na działania Kremla wobec Nawalnego.  Powstrzymajmy budowę Nord Stream 2! To jedyna wiarygodna odpowiedź ze strony Niemiec i innych zaangażowanych w to państw, na otrucie i uwięzienie Aleksieja Nawalnego przez Putina – napisał Balcerowicz. Znany z krytyki przeprowadzonych przez Balcerowicza reform, Zandberg tym razem się z nim zgodził.  Rzadko cytuję z aprobatą Leszka Balcerowicza. W tej sprawie zgadzam się z nim w całej rozciągłości – czytamy we wpisie lewicowego polityka.
TYLKO U NAS. Dyskusja o nowych zadaniach KRS. Nawacki: „Władza sądownicza nie może kreować prawa”. Piebiak: „Świat nie kończy się na TSUE”^Telewizja wPolsce.pl^2021-02-03 19:51:08.974138+01:00^https://wpolityce.pl/polityka/537690-tylko-u-nas-nawacki-i-piebiak-o-zmianach-w-krs^Sędziowie Maciej Nawacki oraz Łukasz Piebiak dyskutowali na antenie telewizji wPolsce.pl o zmianach w Krajowej Radzie Sądownictwa. Były wiceminister sprawiedliwości zapewniał, że jeśli zostanie wybrany na członka Rady, to zajmie się działaniami KRS na arenie międzynarodowej. Z kolei sędzia Nawacki zbijał argumenty o rzekomo niezgodnym z procedurą odwołaniu poprzedniego Przewodniczącego Rady. CZYTAJ TAKŻE:TYLKO U NAS. Kulisy odwołania szefa KRS. Sędzia Nawacki: „Przewodniczący Mazur ukrył przed nami korespondencję z TSUE” CZYTAJ RÓWNIEŻ:Łukasz Piebiak kandyduje do KRS: „Byłem współautorem i koordynatorem pierwszej od 30 lat fundamentalnej reformy sądownictwa” Sędzia Nawacki pytany był, czy zmiana Przewodniczącego nie była dla KRS swoistym trzęsieniem ziemi. Trzęsienie ziemi jest dla tych, którzy uważają, że KRS nie jest organem w pełni demokratycznym. Standardem demokratycznym jest wybór organów wewnętrznych przez kolegialne gremia. Jeśli dane osoby nie spełniają pokładanych w nich nadziei, to takie osoby tracą swoje funkcje wewnętrzne. Nie ma w tym drugiego dna. Demokratyczna większość w KRS odwołała Przewodniczącego i większość powołała też nowego przewodniczącego – zapewniał sędzia Maciej Nawacki, członek KRS.         Gość telewizji wPolsce.pl przypomniał, ze nowy Przewodniczący Rady został powołany także głosami senatorów opozycyjnych, którzy zasiadają w KRS. Zarysował też plan działań Rady.  To taka nietypowa koalicja ponad podziałami. Przecież nowy pan Przewodniczący nie zostałby wybrany, gdyby nie głosy senatorów opozycyjnych, ministra sprawiedliwości I Prezes Sądu Najwyższego i oczywiście sędziów. To dobrze. Widać, że potrafimy rozmawiać i porozumiewać się. Media sztucznie wzmacniają rzekome podziały. – podkreślił Nawacki.  (…) Czeka nas wyzwanie dotyczącej niebezpiecznego aktywizmu sędziowskiego. Władza zdaje się rozszerzać swoje kompetencje wbrew konstytucji. Takim przykładem była choćby słynna uchwała trzech Izb Sądu Najwyższego, ale także sprawa Izby Kontroli Nadzwyczajnej i Spraw Publicznych, która wciąż orzeka mimo zapisu, że odwołanie od uchwały KRS nie obowiązuje. **Musimy się zmierzyć z tego typu problemem i to do końca tej kadencji Rady. Władza sądownicza nie może kreować prawa  – stwierdził sędzia Nawacki w rozmowie z telewizją wPolsce.pl.         Z kolei sędzia Łukasz Piebiak zapewnił, że jeśli tylko wejdzie w skład KRS, będzie chciał zając się polityką międzynarodową Rady. Jeśli uzupełnię skład Rady będę się chciał skupić na kwestii działalności międzynarodowej KRS. Wiem jak funkcjonowały Rady w trym względzie na arenie międzynarodowej. Czasy się zmieniły. Do władzy doszła w Polsce ekipa reformatorka, której nie po drodze jest z trendami lewicowo - liberalnymi. Nowy skład KRS wyraźnie opowiedział się za wizją aktywnych zmian w wymiarze sprawiedliwości. Nie tylko większość parlamentarna chce reform. Wielu członków rady widziało problemy. W ministerstwie sprawiedliwości nadzorowałem nie tylko politykę europejską resortu, ale także międzynarodową. Odpowiadałem też za kwestie związane z kontaktem z TSUE. Pamiętam też doskonałą wizytę w Tajwanie. Wiem, że świat nie kończy się na TSUE i na Unii Europejskiej. Nie chodzi o to oczywiście, by robić sobie wycieczki, ale chodzi o to, by współpracować międzynarodowo, w szerszej skali. Wiem, że Krajowa Rada Sądownictwa nie jest hamulcowym zmian, ale jest motorem dla reform – powiedział sędzia Łukasz Piebiak. WB
Iwona Śledzińska-Katarasińska zaszczepiła się przeciwko koronawirusowi. "To jest przywilej mojej metryki"^Zespół wPolityce.pl^2021-02-03 19:50:51.350311+01:00^https://wpolityce.pl/polityka/537702-sledzinska-katarasinska-zaszczepila-sie-przeciwko-covid-19^Posłanka Koalicji Obywatelskiej Iwona Śledzińska-Katarasińska potwierdziła w środę w rozmowie z dziennikarzami, że zaszczepiła się już przeciwko COVID-19. Zaszczepiłam się po raz pierwszy, to jest przywilej mojej metryki — powiedziała Śledzińska-Katarasińska, pytana przez dziennikarzy o szczepienie. Drugą dawką ma być zaszczepiona w połowie lutego. Iwona Śledzińska-Katarasińska urodziła się w 1941 roku, w środę kończy 80 lat. Jest najstarszym posłem w Sejmie IX kadencji.  mly/PAP
Szczerski i Soloch rozmawiali z doradcą Bidena. "Zmieniła się amerykańska administracja, natomiast priorytety są te same"^Zespół wPolityce.pl^2021-02-03 19:27:33.961964+01:00^https://wpolityce.pl/polityka/537698-szczerski-i-soloch-rozmawiali-z-doradca-prezydenta-usa^Mamy wspólne stanowisko w kluczowych aspektach bezpieczeństwa, Trójmorza i polityki wschodniej - oświadczył w środę prezydencki minister Krzysztof Szczerski po telefonicznej rozmowie z doradcą prezydenta Stanów Zjednoczonych ds. bezpieczeństwa narodowego Jake’iem Sullivanem. CZYTAJ TAKŻE: Rozpoczęła się rozmowa prezydenckich doradców Polski i USA. Soloch i Szczerski dyskutują ze współpracownikiem Bidena W środę wieczorem odbyła się telefoniczna rozmowa doradców ds. bezpieczeństwa narodowego prezydentów Polski i USA - Pawła Solocha i Jake’a Sullivana. W rozmowie uczestniczył także Szczerski. Wraz z ministrem Pawłem Solochem rozmawiałem z Jake’iem Sullivanem - szefem NSC w Białym Domu; była to pierwsza okazja do omówienia współpracy PL-US na tak wysokim szczeblu po zmianie w Waszyngtonie. Mamy wspólne stanowisko w kluczowych aspektach bezpieczeństwa, Trójmorza i polityki wschodniej — napisał Szczerski na Twitterze, po zakończeniu rozmowy.
Znów będą mówić o PiS? Budka i Trzaskowski zapowiadają wspólne wystąpienie. "Pokażemy propozycje, jak zbudować Polskę przyszłości"^Zespół wPolityce.pl^2021-02-03 18:58:57.698692+01:00^https://wpolityce.pl/polityka/537696-budka-i-trzaskowski-przedstawia-plany-na-przyszlosc^O priorytetach i planach na najbliższą przyszłość mają opowiedzieć wspólnie w sobotę: lider PO Borys Budka i prezydent Warszawy Rafał Trzaskowski. Jak wynika z informacji PAP, ich wystąpienia mają mieć nietypową formułę - nawiązywać do popularnych na całym świecie konferencji TEDx. CZYTAJ RÓWNIEŻ: Opozycja już znalazła winnych zajść w Warszawie. Budka i Pomaska: Odpowiada za to Jarosław Kaczyński. Policja zastrasza społeczeństwo Idea konferencji TED (od ang. Technology, Entertainment, Design) narodziła się w latach 80. w USA i szybko rozprzestrzeniła się na całym świecie. Od lat, także w Polsce, organizowane są podobne wydarzenia - TEDx-y, podczas których prelegenci mają maksymalnie 18 minut na prezentację swoich przemyśleń czy idei. W tym roku - jak dowiedziała się PAP - z tej formuły postanowiła skorzystać Platforma Obywatelska. Gospodarzem wydarzenia, które odbędzie się w Józefowie pod Warszawą, będzie Borys Budka, a towarzyszyć ma mu wiceszef PO Rafał Trzaskowski.  Przewodniczący opowie o naszych priorytetach programowych, o tym, czym będziemy się zajmować w najbliższym czasie, w różnych zespołach eksperckich, poselsko-senatorskich — powiedziała PAP posłanka Izabela Leszczyna. Jak zastrzegła, nie chodzi o napisanie nowego programu PO, bo ten od dawna jest mniej więcej znany, ale bardziej o jego przypomnienie.  Mamy program i dokładnie wiemy co trzeba zrobić, by Polskę naprawić po kryzysie, po pandemii i po rządach PiS, natomiast będziemy chcieli o tym rozmawiać i z ekspertami, i z Polakami — zaznaczyła Leszczyna. Nowe otwarcie polityczno-programowe zapowiedział niedawno w wywiadzie dla PAP sam szef Platformy.  Już w lutym pokażemy pierwsze propozycje dotyczące tego, jak zbudować Polskę przyszłości. Silne, bezpieczne i sprawne państwo, do którego obywatele mają zaufanie. Przeciwieństwo tego, z czym mamy do czynienia obecnie – państwa chaosu, nieprzewidywalności, kolesiostwa, propagandy i zrujnowania publicznych instytucji w imię partyjnego interesu — mówił Budka. Sobotnie wydarzenie ma mieć - ze względu na pandemię i obowiązujące obostrzenia - charakter zamknięty. Wstąpienia obu liderów Platformy można będzie śledzić na żywo w mediach społecznościowych. W przeszłości z formuły TEDx-u korzystał np. prezydent Bronisław Komorowski. Pod koniec maja 2014 r. tego typu konferencja odbyła się przy okazji 25. rocznicy wyborów 4 czerwca 1989 r. Wzięli w niej udział m.in. naukowcy, publicyści i działacze organizacji pozarządowych. Komorowski zapowiedział wówczas odsłonięcie Pomnika Wolnego Słowa w Warszawie, który stanął przy ul. Mysiej, gdzie w okresie PRL mieścił się urząd cenzury. mly/PAP
Rozhisteryzowani celebryci znowu grożą emigracją. Ale to za poprzednich rządów wyjechało ponad 2 miliony Polaków w poszukiwaniu lepszego życia^Marzena Nykiel^2021-02-03 18:49:12.056780+01:00^https://wpolityce.pl/polityka/537692-komu-celebryci-groza-emigracja-i-czemu-im-tak-duszno-w-pl^Ruszyła nowa fala deklaracji o opuszczeniu „Tenkraju”. Bo reżim, bo duszno, bo nie da się wytrzymać. Wiele już było tych gróźb o wyjeździe. Skończyło się na gadaniu. Bo może wcale nie o czyny tu chodzi, a jedynie o ferment, o podsycanie atmosfery, o utrzymywanie opinii publicznej w odpowiedniej temperaturze i strachu?   Maciej Stuhr kolejny raz zapłakał nad swoim losem. W rozmowie z „Wprost” wyznaje, że rozważa nad pokazaniem dzieciom innej rzeczywistości: Zastanawiam się nad tym, na ile mamy jeszcze siły, czy nam się jeszcze chce walczyć o ten kraj. Jeśli mam szczerze odpowiedzieć, jaka była moja pierwsza myśl (po publikacji wyroku TK w sprawie aborcji – red.), to była ona taka: czy mnie się jeszcze w ogóle chce być patriotą? Czy mam w sobie wystarczająco dużo determinacji, by toczyć bój o sprawy, o które w mojej opinii walczyć trzeba? Czy zostawić to innym? Bo ileż można się kopać z koniem?  CZYTAJ WIĘCEJ: Kolejny celebryta „grozi” wyjazdem z Polski… Stuhr: „Może trzeba rzucić kraj, wyjechać w cholerę? Bo czy nie szkoda życia na to?” To nawet dobrze, że rozważa czy chce jeszcze być patriotą Tenkraju. Szkoda, że rozmowa nie poszła głębiej, bo może dowiedzielibyśmy się jak rozumie patriotyzm i jakiego kraju chce. Widać, że świadomość aktora ślizga się po powierzchni faktów i nie dotarła do niego treść uzasadnienia Trybunału Konstytucyjnego. Najwyraźniej tzw. Strajk Kobiet wystarczająco wdrukował ludziom przekonanie, że „PiS całkowicie zakazał aborcji” i „kobiety będą konać w męczarniach”. Próżno tłumaczyć, że z 3 przesłanek dopuszczających w polskim prawie zabicie dzieci nienarodzonych zniknęła tylko 1 – z uwagi na niepełnosprawność lub podejrzenie niepełnosprawności dziecka. Pozostałe dwie – aborcja ze względu na ciążę powstałą w wyniku czynu zabronionego lub z uwagi na zagrożenie zdrowia lub życia matki pozostały utrzymane. Wyjaśnienia te nie mają najmniejszego znaczenia, bo przecież Marta Lempart i jej rozwrzeszczane kompanki chcą bezpłatnej aborcji na żądanie do 14 tygodnia ciąży. Poza tym aborcja jest tylko pretekstem. Tu chodzi o zakończenie epoki konserwatywnej, na co liczą ośrodki centralne z Brukselą na czele. Maciej Sturh idzie jednak tym wytyczonym szlakiem, niczym „pożyteczny idiota” mający odegrać rolę siewcy społecznego rozczarowania. Nie podoba mu się „ten kraj”. Wolał pewnie ten za Platformy. Wtedy to się żyło. Żaden celebryta czy artysta nie musiał grozić wyjazdami. Mieli się świetnie. Emigrowali za to masowo Polacy, którzy w państwie pełnym układów nie radzili sobie finansowo. W poszukiwaniu lepszego życia za poprzednich rządów wyjechało ponad 2 miliony ludzi! Według danych GUS, na koniec 2014 roku poza Polską przebywało 2 miliony 300 tysięcy naszych obywateli, którzy wyemigrowali od momentu otwarcia granic w maju 2004 roku, po wejściu naszego kraju do UE. **Wyjeżdżali głównie ludzie młodzi. Na ponad 2 mln Polaków, którzy opuścili kraj w tamtych latach, około 1,4 mln to ludzie do 39 roku życia w tym blisko 230 tysięcy to dzieci do 15 roku życia, co oznaczało, że wyjeżdżały całe rodziny. CZYTAJ WIĘCEJ: Emigracyjne tsunami to podsumowanie 8-letnich rządów PO-PSL. „Pod koniec 2014 roku na emigracji było 2,3 mln obywateli” Może więc zamiast przejmować się utyskiwaniami jednego czy drugiego celebryty, należałoby zwrócić uwagę na to, że od kilku lat nie obserwujemy zjawiska masowej emigracji. Coraz więcej Polaków decyduje się wręcz na powrót do Polski. I choć statystyki te wciąż nie są jeszcze zadowalające, to widać, że obecna rzeczywistość, nawet w obliczu pandemii, jest wciąż znacznie bardziej bezpieczna niż za rządów PO-PSL.  O co więc chodzi tej wiecznie niezadowolonej elicie, patrzącą z wyższością na „katolicki motłoch” głosujący na PiS? Najwyraźniej o to, że nie chcą tej konserwatywnej Polski. Światowcy! A że głos ten doskonale wpisuje się w globalistyczne oczekiwania światowych elit i ich ekspozytur społeczno-politycznych w Polsce, będzie odpowiednio wykorzystywany do formowania opinii publicznej w Polsce. Niby to głosy niezależne, ale jakże nośne i niezwykle przydatne. Bo jak pisał Vladimir Volkoff, siła dezinformacji jest tym większa, im większe jest oddalenie „pożytecznych idiotów” od źródła agentury. Stają się dzięki temu nie tylko skuteczni, ale jeszcze bardziej wiarygodni. Świadomi agenci i nieświadomi „agenci idioci” tworzą tzw. orkiestrę. Dzięki wykorzystaniu mediów, eksperci, autorytety i celebryci budują sugestywny przekaz i tak silnie wpływają na opinię publiczną, by osiągnąć zamierzony efekt. Zbiorowe niezadowolenie ma zostać przekute przez rewolucyjne działania tzw. Strajku Kobiet, a od ulicznych zadym, wspieranych przez opozycję, do próby obalenia rządu jest już całkiem blisko. Tak właśnie rysuje się ten plan. I tylko wciąż, od lat, nie może się powieść. Przećwiczony i sprawdzony na Zachodzie, w Polsce wciąż nie wychodzi. Nadal konserwatywna większość wybiera konserwatystów. Stąd to przesuwanie granic, coraz grubsza manipulacja i wieczna awantura.
Rozpoczęła się rozmowa prezydenckich doradców Polski i USA. Soloch i Szczerski dyskutują ze współpracownikiem Bidena^Zespół wPolityce.pl^2021-02-03 18:36:52.980814+01:00^https://wpolityce.pl/polityka/537694-rozmowa-prezydenckich-doradcow-polski-i-usa^W środę o godz. 18 rozpoczęła się telefoniczna rozmowa doradców ds. bezpieczeństwa narodowego prezydentów Polski i USA - Pawła Solocha i Jake’a Sullivana; w rozmowie uczestniczy także sekretarz stanu w Kancelarii Prezydenta RP Krzysztof Szczerski – poinformowało BBN. Sullivan objął stanowisko doradcy prezydenta Stanów Zjednoczonych ds. bezpieczeństwa narodowego 20 stycznia. Powierzenie mu tej funkcji Joe Biden zapowiadał w listopadzie ubiegłego roku. Wcześniej Sullivan był doradcą Bidena jako wiceprezydenta w administracji Baracka Obamy. Doradzał Hillary Clinton w jej kampanii prezydenckiej w 2016 roku; był też doradcą rządu USA w negocjacjach nuklearnych z Iranem. Był także wykładowcą, m. in. w Szkole Prawa Universytetu Yale’a i na uniwersytecie New Hampshire Polski MSZ pozytywnie ocenił przedłużenie o kolejne pięć lat traktatu Nowy START między USA i Rosją ws. ograniczenia broni jądrowej. „Liczymy, że strony traktatu będą kontynuować dialog w celu zawarcia szerszego porozumienia obejmującego wszystkie rodzaje broni nuklearnej” - dodał resort. Polski resort spraw zagranicznych w środę, na swojej stronie internetowej, opublikował oświadczenie ws. decyzji o przedłużeniu okresu obowiązywania traktatu Nowy START. W ocenie Ministerstwa Spraw Zagranicznych RP przedłużenie okresu obowiązywania traktatu Nowy START o kolejne pięć lat jest pozytywnym krokiem, przyczyniającym się do utrzymania stabilności strategicznej między Stanami Zjednoczonymi i Federacją Rosyjską - państwami posiadającymi największe arsenały broni jądrowej — oświadczył MSZ. Jednocześnie liczymy, że strony traktatu będą kontynuować dialog w celu zawarcia szerszego porozumienia obejmującego wszystkie rodzaje broni nuklearnej, w tym taktycznej broni jądrowej oraz nowych rodzajów uzbrojenia atomowego. Efektem dalszych rozmów powinno być także zwiększenie efektywności mechanizmów weryfikacji — dodał resort spraw zagranicznych. MSZ przypomina, że traktat Nowy START, który wszedł w życie 5 lutego 2011 r., został zawarty przez USA i Rosję na 10 lat, z możliwością przedłużenia o kolejne pięć lat. Traktat ogranicza liczbę posiadanych przez strony strategicznych głowic nuklearnych dla rozmieszczonych pocisków ICBM (rakiety międzykontynentalne) i SLBM (rakiety wystrzeliwane z okrętów podwodnych) do łącznie 1550 sztuk, włączając w ten limit ciężkie samoloty bombowe zdolne do przenoszenia broni nuklearnej. Nakłada również limit na rozmieszczone i nierozmieszczone wyrzutnie tych pocisków i bombowce strategiczne. Zawiera mechanizm weryfikacyjny oparty na systemie inspekcji i wymianie danych mly/PAP
Ważny apel premiera na antenie wPolsce.pl: Wytrzymajmy. "Jak tylko dotrą szczepionki możemy szczepić po 10 mln osób miesięcznie"^Zespół wPolityce.pl^2021-02-03 18:22:50.578207+01:00^https://wpolityce.pl/polityka/537672-wazny-apel-premiera-wytrzymajmy-jeszcze-troche^Jak premier Mateusz Morawiecki widzi perspektywę walki z epidemią? Z jednej strony mamy wyraźne zmęczenie społeczne, z drugiej szansę - dzięki szczepieniom - na powrót do normalności. Ale tu pojawił się kłopot w postaci nieterminowych dostaw. To jeden z ważniejszych wątków rozmowy Michała Karnowskiego premierem Mateuszem Morawieckim na antenie telewizji wPolsce.pl. Mam ogromną nadzieję i przesłanki żeby sądzić, że jesteśmy bliżej końca, w szczególności dzięki programowi szczepień. Tutaj jesteśmy na pewno uzależnieni od dostaw dawek, od dostaw tempa szczepionek do nas, ale przygotowaliśmy cały proces, który pozwala nam szczepić kilkaset tysięcy osób dziennie — stwierdza premier.  Mamy 6 tysięcy punktów szczepień, średnio na jeden punkt szczepień to może być ponad 60 osób, czasami dużo więcej ale czasami nieco mniej. Łatwo policzyć, że pomnożone przez 30 dni w miesiącu oznacza iż możemy szczepić miesięcznie ponad 10 mln osób — podkreśla.       W ocenie gościa telewizji wPolsce.pl „czekamy zatem na te dawki, bo od tego można uzależnić odpowiedź bardziej precyzyjną na pana pytanie, czyli kiedy się to wszystko wreszcie skończy”.  Ja bym bardzo chciał, żeby się wreszcie to wszystko skończyło ale epidemia nauczyła mnie jednego: miej nadzieję na lepsze ale szykuj się też na najgorsze, uważaj bo może się coś za rogiem jeszcze się czaić, jakaś mutacja podstępna.  Szef rządu zaapelował do Polaków:  Drodzy państwo wytrzymajmy jeszcze trochę, to trochę to może potrwać kilka tygodni, może jeszcze nawet parę miesięcy, ale powinno być lepiej. Choć niestety nie można wykluczyć, że echa tej trzeciej fali - proszę popatrzeć co dzieje się w Portugalii, w Hiszpanii, w Wielkiej Brytanii - również do nas dotrą. Dlatego mimo nieco lepszych danych które do nas spływają, patrzymy na szereg parametrów i przyglądamy się co można zrobić w gospodarce, co można zmienić.  Premier powiedział także:  Musimy sobie sprawę, że kolei odpuszczenie [rygorów] może skutkować bardzo niebezpiecznymi efektami - bo może się okazać, że  w marcu będziemy musieli znowu dokonywać jakiś głębszych zamknięć gospodarki. Zatem staramy się ostrożnie podejmować te decyzje, a tym najbardziej poszkodowanym branżom dostarczać pomoc. Michał Karnowski zapytał premiera, czy wspólny europejski mechanizm zakupu szczepionej zawiódł:  Kilka miesięcy temu wszyscy w UE umówiliśmy się, że będziemy w sposób solidarny dokonywali tych zakupów. Gdybyśmy trzy, cztery miesiące temu, miesiąc temu, a może nawet 10 dni temu wyłamali się z tego mechanizmu, gdybyśmy powiedzieli, że kupujemy sobie szczepionki sami,to zwaliłaby się na nasze głowy lawina oskarżeń o łamanie solidarności europejskiej. Tak by było niewątpliwie. Dzisiaj słyszymy z nagła głosy odwrotne. Pojawili się starzy wyjadacze, którzy (…) nagle wiedzą, jak można kupić szczepionki na świecie. Nie wiem czy chcą nas przekonywać do szczepionki np. Sputnik, czy innej?  Byliśmy też przecież namawiani do tego żeby nie trzymać tej drugiej dawki. Jeszcze trzy tygodnie temu, jeszcze podczas spotkania ze mną paręnaście dni temu do tego byliśmy namawiani. Tymczasem gdybyśmy w sposób taki bezpieczny nie podchodzili do tego procesu, to dzisiaj byłoby zmarnowanych kilkaset tysięcy dawek. Mogę powiedzieć tak: zachowaliśmy się bardzo solidarnie. Dzisiaj codziennie przynaglam Komisję Europejską, rozmawiam z wieloma przywódcami UE żeby nie odpuszczać producentom. Znane są ostatnie dyskusje przewodniczącej KE, szefa Rady Europejskiej. Grupa Wyszehradzka też bardzo mocno dopinguje instytucje brukselskie żeby nie odpuszczać, żeby te szczepionki do nas jak najszybciej dotarły, bo to jest nadzieja.  Premier podkreśla, że sposób dystrybucji szczepionek się sprawdza i jest gotowy, by szczepić Polaków naprawdę szybko.  Dzisiaj jest już zaszczepionych 94% lekarzy, 80% mieszkańców-rezydentów Domów Pomocy Społecznej — dodaje.         gim
Giganci pod kontrolą. "Potrzebny jest kolejny krok, czyli ustawa zabraniająca blokowania czy usuwania kont internetowych"^Wojciech Reszczyński^2021-02-03 18:18:51.779778+01:00^https://wpolityce.pl/polityka/537503-giganci-pod-kontrola-potrzebny-jest-kolejny-krok^Odebranie urzędującemu prezydentowi USA Donaldowi Trumpowi głosu w cyberprzestrzeni poprzez zablokowanie jego kont na Facebooku, Twitterze i YouTubie gwałtownie przyspieszyło prace nad polskimi regulacjami prawnymi w sprawie zagwarantowania wolności słowa, równocześnie ograniczenia samowoli wielkich koncernów zarządzających internetowymi mediami. Na szczęście można już w Polsce kierować sprawy sądowe przeciwko zagranicznym firmom działającym na naszym terytorium. To ważny dowód polskiej suwerenności w egzekwowaniu prawa. Ale potrzebny jest kolejny krok, czyli ustawa zabraniająca blokowania czy usuwania kont internetowych, gdy prezentowane na nich treści są zgodne z polskim prawem. Nie będzie np. możliwe blokowanie przez zagraniczne media społecznościowe działające na terenie Polski treści katolickich,… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Premier Morawiecki potwierdza na antenie wPolsce.pl: Będzie podatek od reklam - także tych w internecie. "Na to umówiliśmy się w UE"^Telewizja wPolsce.pl^2021-02-03 18:00:59.930632+01:00^https://wpolityce.pl/polityka/537652-premier-morawiecki-potwierdza-bedzie-podatek-od-reklam^W wyemitowanej właśnie na antenie telewizji wPolsce.pl rozmowie Michał Karnowski zapytał premiera Mateusza Morawieckiego o plany wprowadzenia solidarnościowego podatku od reklam. Informację o tym jako pierwszy podał portal wPolityce.pl.  CZYTAJ RÓWNIEŻ: — TYLKO U NAS. Dziś o 18.00 na antenie telewizji wPolsce.pl - rozmowa z premierem Mateuszem Morawieckim. POLECAMY! — Właściciele mediów - także media publiczne - zapłacą składkę solidarnościową na walkę z pandemią. Podstawą wyliczenia będą dochody z reklamy Czy pan premier może potwierdzić, że taki plan jest? Taki pomysł? Takie analizy? — pytał dziennikarz.      Szef rządu odpowiedział:  Nie tylko analizy, ale jest taka opłata właściwie już w procesie przed-legislacyjnym. To jest sprawa na którą w Unii Europejskiej umówiliśmy się już jakiś czas temu. To jest coś, co nazywane było podatkiem cyfrowym dla części internetu, który dzisiaj zresztą zachowuje się, przynajmniej niektóre wielkie media społecznościowe troszeczkę jak cenzura w czasach PRL-u. Zamykać konto prezydentowi Trumpowi to jest przecież coś niebywałego — mówił premier. I dodał: Wracając do podatków, to dziś mamy do czynienia z ogromną nierównowagą. Globalne korporacje, medialne dominują i mogą jeszcze bardziej dominować poprzez swoją siłę kapitałową i ta jak pan nazwał opłata solidarnościowa ma służyć właśnie temu, żeby zapobiegać niewłaściwym reklamom czy okładać je większą daniną, a z drugiej strony tworzyć lepsze warunki do rozwoju dla wolnych mediów. Przy czym chcę tu też podkreślić, jest to coś co w UE bardzo wiele krajów już wdrożyło. Nie tylko zaplanowało bo nie wszyscy chcą czekać na rezultat propozycji OECD, z których na razie niewiele wynika od dwóch lat — podkreślił gość telewizji wPolsce.pl.         gim
TYLKO U NAS. Mec. Markiewicz: Reakcja Platformy Obywatelskiej na publikację orzeczenia TK jest poniżej wagi zagadnienia^Zespół wPolityce.pl^2021-02-03 17:49:55.319425+01:00^https://wpolityce.pl/polityka/537658-markiewicz-reakcja-po-na-wyrok-tk-ponizej-wagi-zagadnienia^„Ta reakcja PO, ale także innych posłów jest poniżej wagi zagadnienia, bo to jest bardzo poważny problem. Mówię o tym jako starszy człowiek, bo od aborcji do eutanazji jest tylko jeden krok, bo zasada jest dokładnie ta sama” - mówi portalowi wPolityce.pl mec. Marek Markiewicz komentując reakcję opozycji na publikację orzeczenia Trybunału Konstytucyjnego ws. dopuszczalności aborcji eugenicznej. CZYTAJ RÓWNIEŻ: -Kidawa-Błońska o projekcie Lewicy ws. aborcji: Przez ten Sejm to nie przejdzie, nie róbmy nadziei. Spodziewam się zaostrzenia prawa -Kobiecy zespół Kidawy-Błońskiej ma wypracować stanowisko PO w sprawie aborcji. Potwierdzą ideologiczny skręt na lewo? Odnosząc się do reakcji opozycji na publikację orzeczenia TK, w tym przede wszystkim PO i słów Małgorzaty Kidawy-Błońskiej, która wyznała, iż obawia się zaostrzenia prawa aborcyjnego w Polsce, mec. Marek Markiewicz zauważa: To są trzy różne sprawy. Pierwsza to jest reakcja na orzeczenie Trybunału. W istocie ona dała w opinii publicznej wrażenie próby poniżenia TK, który był nazywany „trybunałem Julii Przyłębskiej”, „pod przewodnictwem Przyłębskiej”, albo „przywództwem”. W tym celowały także telewizje, w tym telewizja TVN. To jest straszne, jeżeli opozycja w demokratycznym państwie dezawuuje demokratycznie funkcjonujący i wybrany organ. Powtarzanie przez pięć lat, że został on nielegalnie stworzony jest niedorzeczne, dlatego że nie przeprowadzono żadnego dowodu, który by wskazywał, że Trybunał nie ma podstaw do funkcjonowania. Jeżeli tak, to jego orzeczenia jako najwyższego organu badającego zgodność ustaw z Konstytucją powinny być szanowane, choćby się nawet nie podobały.  Jeżeli bowiem będziemy mówili, że od opinii o organie czy jego członkach zależy nasz stosunek do jego pracy, to ja powiem, że działania opozycji dyskredytują Sejm. Nie chcę wymieniać nazwisk, ale mógłbym wskazać co najmniej pięciu posłów jako osoby, które się tam znalazły kompletnie przypadkowo i które reprezentują naród, ale nie wiem, jaki, bo ich zachowanie odbiega od wszelkich standardów, a zachowanie znanej pani poseł dwojga nazwisk, która używa języka z rynsztoka, ten organ dezawuuje — zaznacza. W związku z tym zdecydujmy się: albo szanujemy państwo, w którym jesteśmy i zasady i jeden uczestnik życia publicznego nie mówi językiem, który jest haniebny, brzydki, niegodziwy i nieelegancki, a drugi nie uznaje, że organ konstytucyjny jest przypadkowym zbiorem przypadkowych osób, nielegalnie powołanym — dodaje prawnik. Bo gdyby tak sięgnąć - mógłbym wytknąć wielu dziennikarzom prawicowym - do historii przekształceń Trybunału, to właśnie od inicjatywy Platformy Obywatelskiej zaczął się korowód działań, które mogły rzucić jakieś światło na TK. To jest po pierwsze. Po drugie – samo orzeczenie. Uważam, że PO od momentu, kiedy wspólnie z Lewicą typowała reprezentację do Parlamentu Europejskiego, przeszła na pozycje lewicowe, bądź blisko lewicowych i niech nie udaje, że broni się przed liberalizacją, albo obawia się jakiegoś zaostrzenia prawa aborcyjnego z drugiej strony. Lewica zawsze chciała dozwolenia aborcji, by znieść nakazy czy zakazy, które stosował Kościół katolicki w Polsce, jak i każda religia na świecie. Komuniści traktowali aborcję także jako element regulacji życia społecznego, jako element walki z Kościołem. Jeżeli wielu członków PO udaje, że tak nie jest, to oni udają. Jeżeli już słyszymy teraz opowieści przedstawicieli Lewicy, że chcą pełnej aborcji, aborcji na żądanie. Jeżeli nikt z PO nie występuje przeciwko hasłu „wolność, równość, aborcja na żądanie” - „braterstwo” im gdzieś zginęło w tym haśle – i to nie budziło przestrachu, to niech niedoszły kandydat na prezydenta nie ubolewa, że wokół aborcji znowu rozpoczęła się wojna, wojna czysto ideologiczna Lewicy z innymi ugrupowaniami, które nie uznają zabijania za metodę regulacji życia społecznego — wyjaśnia mec. Markiewicz. Natomiast można by powiedzieć, że ocena tego wyroku także wymagała przypomnienia sobie, jak to było wcześniej. W 1993 roku, w art. 1 ówczesnej ustawy o ochronie życia wpisano wyraźnie zasadę, że życie podlega ochronie od poczęcia. To lewica właśnie w 1996 roku ten artykuł zmieniła i ostatnio ogłoszone orzeczenie przypomina nawet, na czyj wniosek – pana marszałka Borowskiego, który postulował, żeby ten zapis stały o poczynaniu liczenia od poczęcia zamienić na „w granicach określonych przez ustawę”. To jaki ustawodawca i jaka większość parlamentarna, taka ochrona życia, jak to u lewicy zresztą często bywa. Nie słyszałem wówczas, żeby PO protestowała, żeby ludzie Platformy, a wcześniej Unii protestowali przeciwko tej zmianie, to znaczy ją dozwalali. Natomiast jest oczywistą rzeczą, że teraz trzeba rozpocząć bardzo poważną dyskusję, czy wyrok TK ma oznaczać rzeczywiście zakaz aborcji z przyczyn związanych ze stanem małego człowieka – powiedzmy to – ale wtedy też trzeba dyskutować, dlaczego w takim razie dziecko z gwałtu ma podlegać aborcji. Tu jest całe pole dyskusji, do której w ogóle posłowie naszego przynajmniej Sejmu nie są intelektualnie zdolni, co oceniam jako obserwator tego, co opowiadają codziennie w audycjach telewizyjnych. Ale to jest problem rzeczywisty — dodaje. Ta reakcja PO, ale także innych posłów jest poniżej wagi zagadnienia, bo to jest bardzo poważny problem. Mówię o tym jako starszy człowiek, bo od aborcji do eutanazji jest tylko jeden krok, bo zasada jest dokładnie ta sama — konstatuje. Odnosząc się do reakcji Małgorzaty Kidawy-Błońskiej na projekt Lewicy, który depenalizuje aborcję (Kidawa-Błońska powiedziała: „nie można ludzi skazywać na więzienie za to, że pomogą kobietom w trudnej sytuacji”), mec. Markiewicz stwierdza: To są dwie różne rzeczy. Jedna to Lewica, która traktuje aborcję jako element kosmetyki i planowania rodziny, co już wydawało się zostało przełamane w 1993 roku. Przecież przez cały PRL od 1956 roku aborcja była normalnym sposobem antykoncepcji z całym spustoszeniem w pokoleniach kobiet także. Przecież nikt wtedy nie pytał, co przeżywa kobieta, która poddaje się aborcji ze względów społecznych, albo ze względu na niechęć teściowej, a te przeżycia były. Natomiast tortury, o których mówi pani Kidawa-Błońska nie są wcale związane z dozwoleniem aborcji, tylko ze sprecyzowaniem dokładnie przepisu, o którym TK się wypowiedział. Wystarczy sięgnąć do tego uzasadnienia, by wskazać, że TK napisał o niedookreśloności przesłanek, które w tym przepisie były zawarte. Co to znaczy prawdopodobieństwo? Dlaczego w jednym przepisie pomieszczono dwie alternatywne przesłanki? Bardzo ciekawe jest to uzasadnienie, jeżeli raz, drugi czy trzeci się do niego siądzie. I wcale nie jest ono takie, że wyklucza jakąkolwiek dyskusję na temat innej regulacji sytuacji kobiet, które znajdują się w poważnym kłopocie razem z ich mężami, razem z ich rodzinami. Ale zdecydujmy się, czy przyjmujemy założenie, że aborcja jest złem i zabójstwem, a są tylko sytuacje, w których – jak mówi TK – istnieje ultima ratio dla wkroczenia w tę zasadę, od tej, w której wszystko wolno - „hulaj dusza bez kontusza, aborcja wszystko załatwi”. Przecież symbolicznie „róbta, co chceta” słyszeliśmy w ostatnią niedzielę, a rozwiązanie samo przyjdzie – podpowiada Lewica. Przecież to się wszystko układa w prymitywny, ale jednak ciąg rozumowania. Wreszcie trzeba powiedzieć, że o tym wyroku i o próbie doprecyzowania ustawy nikt poważnie nie mówił, bo wtedy by stanął rzeczywisty problem, czy przed nami stoi pełny zakaz, czy możliwość jakiegoś sformułowania pewnych przesłanek do naruszenia świętej zasady poszanowania życia. Ale także trzeba powiedzieć jasno, że w debacie nie przedstawiono żadnej alternatywy innej niż aborcja bez kontroli. To mogą tak sobie biadać posłowie Platformy, ale historia pokazuje, że patrzyli na to z rękoma na piersiach rozpaczając, że przyjdzie kiedyś moment, gdy ten czy inny trybunał zastanowi się nad przepisem, który wcale nie był przedmiotem analizy w 1997 roku, bo nie był przedmiotem wniosku, o czym trzeba dokładnie pamiętać. I jedna i druga strona niedobrze przywołuje tamto orzeczenie, bo ono dotyczyło sprawy, dotyczyło zasady i terminu ochrony życia, ale akurat tego przepisu bardzo nieostrego nie dotyka — podkreśla. Jest jeszcze jedna rzecz. PO jako partia ludzi oświeconych, ludzi kulturalnych i europejskich nie zauważa jednego wątku w tym uzasadnieniu, że ten nieostry przepis był nadużywany. Bardzo często lekarze, powołując się na ten właśnie przepis, ale w sytuacji wcale nie takiej, która by zagrażała życiu dziecka czy jego samodzielnemu rozwojowi, dokonywali tych aborcji. Też się pojawił problem, czy można zaufać przy takich przesłankach tym, którzy podejmują decyzję o wykonaniu aborcji. Proszę pamiętać, że w nauce Kościoła ten, kto pomaga w aborcji, podlega ekskomunice i wcale to nie jest specyfika religii katolickiej – jeszcze raz przypominam – w wielu religiach zasada poszanowania życia jest podstawową, bo inaczej te religie by nie miały sensu, gdyby nie traktowały życia jako daru od Boga tak czy inaczej nazwanego, czy tak czy inaczej przedstawionego. W związku z tym ta dyskusja przypomina malutkie ścieżki, które idą donikąd i nikt nie chce postawić sprawy jasno. Tak jak nawet Lewica – mówią, że „naszym marzeniem jest, by kobiety dokonywały aborcji na każdym rogu, w każdej lecznicy, do której dotrą”. Proszę bardzo, to jest jakiś pogląd, który w zasadzie można potępić, ale drudzy, którzy mówią o „cierpieniach kobiety” niech wreszcie powiedzą dokładnie, w którym miejscu widzą problem: czy w zakazie, czy w sformułowaniu przepisu, czy w tym, jak on był do tej pory nie zawsze uczciwie wykonywany — podsumowuje. aw
Prof. Janusz Marcinkiewicz: Uwaga na okres między pierwszą a drugą dawką szczepienia! I co z amantadyną?^Miesięcznik WPIS^2021-02-03 17:38:31.703332+01:00^https://wpolityce.pl/polityka/537681-prof-marcinkiewicz-uwaga-na-okres-przed-druga-dawka^W ostatnim numerze miesięcznika „Wpis” Jolanta Sosnowska przeprowadziła z wybitnym polskim immunologiem, światowej sławy naukowcem prof. Januszem Marcinkiewiczem bardzo ciekawą rozmowę na temat budowania odporności indywidualnej i stadnej na koronawirusa. Prof. Marcinkiewicz odpowiada również na pytanie dot. amantadyny oraz tłumaczy, dlaczego między pierwszym i drugim szczepieniem trzeba szczególnie uważać. Oto fragmenty wywiadu: CZYTAJ RÓWNIEŻ: Tak według pacjentów działa amantadyna. Kilka relacji osób, które twierdzą, że wyzdrowiały z COVID-19 dzięki temu lekowi Jolanta Sosnowska, miesięcznik Wpis: Jeśli ktoś przyjdzie na drugie szczepienie np. po czterech tygodniach, będzie to za późno? Prof. Janusz Marcinkiewicz: Producenci większości obecnych na rynku szczepionek – a jest ich czterdzieści kilka – podają znany od stu lat schemat dwóch dawek; dawkę drugą, nazywaną przypominającą, należy podać po trzech/czterech tygodniach. Przy szczepionce Pfizer można ją rozciągnąć na czwarty tydzień, to nie będzie problemem. Przy szczepionce Moderna, która też pojawi się u nas za jakiś czas – druga dawka ma nastąpić po miesiącu od pierwszego szczepienia. Można wydłużać, nie zalecałbym natomiast skracania czasu pomiędzy obydwiema dawkami szczepionki mRNA [rodzaj kwasu rybonukleinowego – przyp. red.]. Układ odpornościowy musi mieć przerwę między jedną reakcją a drugą. Dlatego też nie szczepimy się w trakcie innej infekcji wirusowej. Co mają robić ci, a jest ich już przecież w Polsce blisko milion trzysta tysięcy, którzy COVIDA przechorowali i nabyli odporność – powinni się szczepić czy nie? Podkreślam – każdy powinien się zaszczepić. Trzeba tu jednak powiedzieć, że odporność nabyta po przebyciu choroby jest w 90 procentach na wysokim poziomie co najmniej przez 4 miesiące. Biorąc to pod uwagę, ozdrowieńcy powinni odczekać co najmniej 3 miesiące po przebytej chorobie. Tak z powodów immunologicznych – nie ma sensu doszczepiać się, kiedy ma się wysoki poziom przeciwciał, jak i z powodów społecznych – by dać pierwszeństwo tym, którzy jeszcze w ogóle nie mają przeciwciał. Dyskutowałem kwestię ozdrowieńców w gronie immunologów polskich i amerykańskich; są dwie odrębne interpretacje. Jedna wykładnia mówi, że w odstępie 3 miesięcy powinniśmy zaszczepić się dwiema dawkami, a druga – że ozdrowieńcy powinni zostać zaszczepieni tylko jedną dawką. Spełniałaby ona rolę dawki przypominającej. Czyli de facto nie wiadomo, czy człowiek, który chorobę COVID-19 przebył, ma być zaszczepiony jedną czy dwiema dawkami? Na obecnym etapie WHO i inne organizacje eksperckie nie odróżniają jeszcze ozdrowieńców i wszystkich szczepimy dwiema dawkami.  Jeśli po upływie np. pół roku po chorobie nadal będę miała wysoką ilość przeciwciał i mimo tego zostanę zaszczepiona dwiema dawkami, nie będzie za dużo tego patogenu w moim organizmie? Nie ma takiej możliwości, żeby szczepionka przeciążyła układ immunologiczny. Zanim wybuchł problem z samym COVID-19, jednym z głównych, absurdalnych zarzutów antyszczepionkowców było, że obecnie, w porównaniu z wiekiem XX, który był złotą erą szczepień, mamy tych szczepień nie kilka, a 20, 30. Trzeba tu powiedzieć, że szczepionka to jest preparat biologiczny, oczyszczony fragment albo wirusa, albo bakterii, który w założeniu imituje naturalny patogen i prowadzi do rozwoju odporności analogicznej do tej, którą uzyskuje organizm w czasie pierwszego kontaktu z prawdziwym drobnoustrojem (bakterią lub wirusem). W wypadku szczepienia przeciw koronawirusowi SARS-CoV-2 zastosowana została supertechnologia; wierzę, że jej twórcy dostaną niebawem nagrodę Nobla. Jesteśmy świadkami wielkiego przełomu w biologii molekularnej, immunologii i szczepieniach. A jednak wielu nie potrafi docenić supernowoczesnej szczepionki opartej na fragmencie mRNA koronawirusa. (…) Trzeba wiedzieć, że historia naszego układu immunologicznego od urodzenia to historia naszego kontaktu z drobnoustrojami. Kontakt ten mamy albo poprzez zachorowania, czego nikomu nie życzę, albo poprzez szczepionki. W mojej generacji, a mam już 70 lat, nie miałem szczęścia być zaszczepionym przeciwko śwince ani odrze, tylko musiałem to przechorować, żeby nabyć komórki pamięci i się zabezpieczyć. Urodzeni później byli już przeciw tym chorobom szczepieni, nie musieli chorować i jakoś w XX wieku nikt nie protestował przeciwko szczepieniom, dzięki którym udało się przewalczyć tyle groźnych, śmiertelnych chorób. Podsycana stale przez antyszczepionkowców histeria wybuchła dopiero niedawno. Pierwszą i drugą dawkę szczepionki dzielą trzy, cztery tygodnie. Co stanie się, gdy w tym czasie zaszczepiona osoba zachoruje na COVID-19? To szczególnie ważne pytanie! Trzeba pamiętać, że w tym okresie musimy być jeszcze bardziej uważni niż przed szczepieniem! Jeśli w tym okresie nie będziemy ściśle przestrzegać tych wszystkich prostych i niekosztownych zasad sanitarnych, to możemy zarazić się po pierwszej dawce szczepienia. Wtedy musimy zrezygnować z drugiej dawki w pierwotnym terminie, albowiem zakażenie zaburzyło nam odpowiedź immunologiczną na pierwszą dawkę. Na dzisiaj nie ma odpowiedzi, jak długo taki ktoś powinien czekać na drugą dawkę. Moim zdaniem powinien przechorować, odbyć izolację i dopiero po 2–3 miesiącach doszczepić się drugą dawką. Jak widać, dużo mamy jeszcze niewiadomych w przypadku COVID-19. To prawda, ale to dlatego, że po raz pierwszy mamy do czynienia z tym, że tak łatwo się zakazić, a społeczeństwo w dużej części, niestety, w ogóle się tym nie przejmuje. Myślę, że można mieć też pretensje do wielu środowisk naukowych, które wolą fascynować się wydumanymi i skierowanymi przeciwko naturze człowieka gender studies niż zagrożeniem świata przez wirusa. Gołym okiem widać różnicę w poziomie badań nad tym, co człowiekowi koniecznie potrzebne do życia czy nawet do przeżycia, a nagradzanymi przez granty badaniami nad czystą głupotą. Genderem faszeruje się, tudzież usiłuje się nim faszerować, umysły już od przedszkola, kosztem wychowywania dla rzeczy naprawdę ważnych z punktu widzenia jednostki i wspólnoty. Najważniejsza ma być egoistyczna przyjemność. Codziennie umiera tylko w Polsce tyle ludzi, jakby dochodziło do katastrof dwóch samolotów. Wielkie poruszenie wywołuje jedna katastrofa na parę lat, a tu opinia społeczna pozostaje obojętna – idą na stoki, na zabawy, do restauracji, spotykają się w dużych skupiskach, lekceważąc zagrożenie. Zupełnie nie zważa się na to, że jesteśmy dopiero w pierwszej fazie szczepień. Jeszcze przez dwa, trzy miesiące powinny trwać obostrzenia. Także na wolnym powietrzu występuje ryzyko zakażenia, nawet jeśli jego prawdopodobieństwo jest mniejsze. Możemy rozsiewać wirusa po jeździe na nartach, kiedy jesteśmy zdyszani, coś wykrzykujemy. Jeśli ktoś w ten sposób zarazi się i umrze, małą pociechą będzie dla jego bliskich, że na nartach prawdopodobieństwo zakażenia było małe. (…) Nasuwa się pytanie, jak dalece zaawansowane są badania nad skutecznymi lekami przeciwko COVID-19. Czyż nie jest to problem kluczowy? Dziś już wiemy, że szereg leków, które wydawało się, że mogą działać, nie powinno być rekomendowane, jak np. chlorheksydyna. Natomiast remdesivir nadal się stosuje. Nie rozumiem, dlaczego tak neguje się amantadynę, skoro jest bardzo wiele przypadków, że przy wczesnym jej podaniu już pierwszego dnia następowała znaczna poprawa. Aktualnie robione są na świecie badania, na ile skuteczne jest podawanie pacjentom interferonu typu pierwszego, czyli naturalnego składnika naszego systemu odpornościowego. Pewien ośrodek, z którym mam kontakt, otrzymał na te badania od rządu amerykańskiego, bagatela!, sto kilkadziesiąt mln dolarów. Niestety, jest jedno ograniczenie – interferon musi być podany zaraz w pierwszych dniach po zakażeniu. Szpitale covidowe, z którymi się kontaktowałem, poinformowały mnie jednak, że na ich oddziały pacjenci trafiają późno, kiedy koronawirus zdążył się już namnożyć, a naturalny interferon w organizmie chorego został przełamany. Amerykanie w próbach klinicznych podają interferon pacjentom covidowym inhalacyjnie. Nowe badania nad wytworzeniem skutecznego leku przeciw COVID-19 idą właśnie w kierunku leku inhalacyjnego, aby dostawał się on jak najszybciej do komórek górnych dróg oddechowych, narażonych na atak koronawirusa w pierwszej kolejności. Ale wynika z tego, że przełomu w tej dziedzinie nie ma? Na całym świecie podtrzymywany jest wspomniany remdesivir jako lek antywirusowy, ale generalnie, jak na razie, faktycznie przełomu w lekach przeciwwirusowych nie ma. W leczeniu próbuje się też stosować tzw. nanoprzeciwciała neutralizujące SARS-CoV-2. (…) Gdyby powstało skuteczne lekarstwo, byłoby to lepsze niż szczepionka. Zwłaszcza w późniejszym czasie, kiedy już opanujemy pandemię, ale wirus będzie jeszcze krążył i zarażał pojedynczych ludzi. Skuteczny lek, którego jednak cały czas nie mamy, byłby wtedy ochroną. (…) Skoro tak bardzo walczymy o uzyskanie odporności stadnej, może warto wyjaśnić także, czym jest odporność naturalna każdego z nas, wrodzona? Mamy dwa rodzaje odporności przeciwwirusowej: naturalną i nabytą. Pierwsza związana jest przede wszystkim z naszymi błonami śluzowymi, ma nas zabezpieczyć przed wnikaniem drobnoustrojów i stanowi pierwszą linię obrony. Wirus, nie tylko koronawirus, chcąc nas zaatakować, dostaje się na powierzchnię błony śluzowej i tam się namnaża; obudowany jest białkiem, które przyczepia się do powierzchni naszej komórki. Każda zakażona komórka produkuje białko przeciwwirusowe, wspomniany już wcześniej interferon typu I, będący głównym elementem naturalnej, wrodzonej odporności. Jest on w różnym stopniu produkowany w naszym organizmie niezależnie od kontaktu z drobnoustrojem. Przez odporność nabytą natomiast rozumiemy odporność uzyskaną dopiero po pierwszym kontakcie z wirusem, jest ona związana z aktywacją limfocytów oraz produkcją przeciwciał. Czy można jakoś rozpoznać w sobie naturalną odporność? Czym ona się objawia? Czy można ją w jakiś sposób zbadać, zmierzyć? Nie jesteśmy w stanie zbadać odporności naturalnej, nie da się jej miareczkować – mam wysoką, mam niską. Jaka ona jest, okazuje się dopiero w kontakcie z drobnoustrojem. Możemy tylko zbadać, czy nie jest uszkodzona – wiadomo, że człowiek, który ma uszkodzony nabłonek górnych dróg oddechowych, nie jest w stanie się chronić. Odporność naturalna jest sprawą względną. Można byłoby ją zbadać bardziej masowo dopiero wtedy, gdybyśmy każdą osobę zakażali taką samą ilością wirusa i obserwowali reakcję. Powiedzmy umownie, jeśli na wolnym powietrzu zakażę się tysiącem wirusów, to moja odporność naturalna to zwalczy. Ale jeżeli z tą moją odpornością naturalną będę przebywał z osobą chorą dłuższy czas w pomieszczeniu zamkniętym i zamiast tysiąca zaatakuje mnie milion wirusów, odporność naturalna mi nie wystarczy. Inaczej jest z odpornością nabytą po szczepieniu. Mierzy się ją ilością przeciwciał IgM oraz IgG we krwi, oraz IgA w wydzielinach błon śluzowych, które można porównać do wartowników stojących przy bramie, którzy zamkną ją, zanim wirus dotrze do naszego wnętrza. Co wpływa na ukrwienie błon śluzowych? Odporność naturalną można wzmacniać poprzez hartowanie naszych błon śluzowych, żeby cały czas były dobrze ukrwione, żeby interferon, który jest wyznacznikiem naszej naturalnej odporności, uwalniał się w odpowiedniej ilości; błony śluzowe są wtedy mniej wrażliwe na wirusa. Interferon, przypomnijmy, to grupa białek wytworzonych przez nasze komórki w celu obrony przed wirusami. Negatywnie na ukrwienie błony śluzowej wpływa np. palenie papierosów, picie alkoholu, niedostateczne wysypianie się, stres. Zatem na temat stanu naszej odporności naturalnej możemy coś powiedzieć dopiero post factum, po zetknięciu się z danym „agresorem”, patogenem, i reakcji naszego organizmu? Tak właśnie jest. Nawet w poważnych opracowaniach naukowych padały pytania – skoro nikt z nas nie ma jeszcze odporności nabytej, to dlaczego jedni z nas chorują, a inni nie, dlaczego jedni zakażają się dużą ilością wirusa, a drudzy nie. Pamiętajmy zatem, że są też uwarunkowania genetyczne, czyli jedni uwalniają więcej interferonu, inni mniej. Ponieważ nie jesteśmy w stanie przewidzieć, czy jesteśmy odporni, czy nie, należy przyjąć, że na tak bardzo zakaźnego koronawirusa jesteśmy nieodporni. Dlatego – mamy nosić maseczki, trzymać dystans, często myć ręce i dezynfekować, szczepić się. Z tego, co mówisz, wynika, że stan naszej choroby po zakażeniu się tym wirusem, a pewnie i innymi również, zależy od tego, ile tych wirusów nas zaatakuje; jeżeli jest ich mało, łatwo chorobę zwalczymy albo w ogóle do niej nie dojdzie, a jeżeli więcej, ciężej będziemy chorować. To się nazywa ładunek wirusa, ale też nie jesteśmy w stanie go zmierzyć. Osoby zarażone większą ilością cząsteczek wirusów będą miały gorsze rokowanie. Ale jeżeli będą zaszczepieni, to w ich surowicy krążą już miliony cząsteczek przeciwciał IgM oraz IgG, które sukcesywnie będą (…) Jak możemy być pewni, że szczepionka ta rzeczywiście nie zrobi w naszym organizmie zmian, których byśmy nie chcieli? Możemy być tego pewni, albowiem układ immunologiczny rozpoznaje i niszczy każdą obcą strukturę – ignoruje on własne białka, ale obce białka eliminuje (np. białka osłonki wirusa). Za odkrycie tego mechanizmu została przyznana w 1960 r. nagroda Nobla w medycynie, w immunologii. Czy może mieć znaczenie grupa krwi, jeśli chodzi o podatność na koronawirusa? Dokładnie chodzi mi o krew 0 RH minus, która podobno sprawia, że nie zapada się tak łatwo na COVIDA albo łagodniej przechodzi się zakażenie. Faktycznie robione są obecnie badania, które przy podatności na zakażenie biorą pod uwagę rasową podatność, różnicę między kobietami i mężczyznami, różnicę między grupami krwi. Wahania wynoszą kilka procent. Statystycznie, największą ilość zarażonych pośród dużych grup stanowiły osoby z grupą A RH plus, a najmniejszą z grupą 0 RH minus. Stworzyłem hipotetyczny model osoby dużego ryzyka – jest to otyły mężczyzna powyżej 65. roku życia z grupą krwi A RH plus, palacz o siedzącym trybie życia, mający problemy ze snem, niedobór witaminy D3 i choroby towarzyszące, przede wszystkim sercowo-naczyniowe, nowotwory, cukrzycę. Zapytam jeszcze, kiedy wirus ginie poza naszym organizmem. Nie utrzymuje się długo na różnych powierzchniach, podobno np. na miedzi tylko 3–4 godziny. Nic nie zmieniło się na temat czasu utrzymywania się wirusa na różnych powierzchniach, w stosunku do tego, o czym mówiłem w poprzedniej rozmowie we „Wpisie” na początku pandemii – w zależności od tworzywa od kilku do kilkunastu godzin. Na pieniądzach utrzymuje się ok. 24 godziny, ale ma tu znaczenie, czy ktoś zakażony tylko ich dotknął czy też może napluł, kaszląc podczas płacenia. Jeśli cała rodzina przeszła COVIDA, ale mieszkanie regularnie wietrzyła, a potem opuściła je na 24–48 godzin, to chyba wirus wtedy sam zginął i nie trzeba przeprowadzać dezynfekcji całego mieszkania? Uważam, że nie trzeba. (…) W ciągu tygodnia czy miesiąca nie wyprodukuje się jednak takiej ilości szczepionek, która zaspokoi potrzeby wszystkich. Na zaszczepienie choćby tylko 70 proc. Polaków potrzeba będzie kilkanaście miesięcy. Należy więc rozumieć, że przed nami wciąż jeszcze długi, trudny okres. Jak sobie w nim radzić? Wszyscy powinniśmy: –  nadal przestrzegać reżimu sanitarnego (maseczka, dezynfekcja, dystans) –  dotyczy to również osób zaszczepionych; ograniczać podróże (mam nadzieję – do wakacji) –  prowadzić zdrowy tryb życia i dbać o dobrze ukrwione błony śluzowe: urozmaicona dieta, aktywność fizyczna, dużo snu, unikanie wyziębienia organizmu, dobre nawodnienie, suplementacja witaminą D3, niepalenie papierosów, unikanie picia alkoholu (abstynencja kilka dni przed szczepieniem i po nim) –  wykorzystać stan izolacji np. na czytanie książek, słuchanie muzyki, rozwijanie swoich pasji. Warto zajrzeć do miesięcznika „Wpis” (1/2021), by przeczytać cały, obszerny, wielowątkowy wywiad; jest w nim zawarta najnowsza wiedza na temat COVID 19.
Redaktor naczelna TVP 3 Poznań odpowiada na oskarżenia "GW": Umowa z reporterką wygasła z powodu upłynięcia terminu^Notujemy ...^2021-02-03 17:12:51.949280+01:00^https://wpolityce.pl/polityka/537679-redaktor-naczelna-tvp-3-poznan-odpowiada-na-oskarzenia-gw^„Gazeta Wyborcza” oskarżyła redaktor naczelną TVP Poznań o zwolnienie dziennikarki za występ w programie z serduszkiem WOŚP przyklejonym na ubraniu. Ławniczka-Loba przekonuje, że są to „nieprawidłowe informacje”. Jak przekonuje poznańska „GW”, prowadząca prognozę pogody na antenie TVP 3 Poznań Patrycja Kasperczak-Janas miała zostać zwolniona z pracy za to, że podczas programu w dniu finału Wielkiej Orkiestry Świątecznej Pomocy miała na ubraniu naklejony symbol tej akcji.  „GW” twierdzi, że sytuacja miała zdenerwować redaktor naczelną, która po 20 latach pracy miała zwolnić prowadząca. Konsekwencje ponieść miał również reporter przygotowujący materiał do jednego z wieczornych programów stacji. Dotyczył on właśnie finału WOŚP. Redaktora naczelna miała obniżyć mu wynagrodzenie za dyżur. Konsekwencje dotknąć miały również wydawcę programu.  Redaktor naczelna TVP Poznań, Agata Ławniczak-Loba wystosowała w tej sprawie oświadczenie. Przekonuje w nim, że odsunięcie Kasperczak-Janas od prowadzenia programu to efekt wygaśnięcia umowy.  W związku z nieprawidłowymi informacjami Gazety Wyborczej oświadczam, że Pani Patrycja Kasperczak-Janas jest zatrudniona w Oddziale TVP S.A. w Poznaniu na podstawie umowy cywilnoprawnej jako redaktor odpowiedzialna dnia. Natomiast jej umowa dotycząca prowadzenia prognozy pogody wygasła z dniem 31.01.2021 r. z powodu upływu terminu, na który została zawarta
Partia Hołowni ucieka Koalicji Obywatelskiej! Ma już 10 punktów przewagi. PiS lekko zyskuje, PSL głęboko pod progiem. SPRAWDŹ^Nasz Sondaż^2021-02-03 17:02:29.740642+01:00^https://wpolityce.pl/polityka/537676-holownia-ucieka-platformie-ma-juz-10-punktow-przewagi^Jak wynika z badania pracowni Social Changes na zlecenie portalu wPolityce.pl, po okresie spadku poparcia Zjednoczona Prawica zaczyna odrabiać straty. Jednocześnie spada poparcie dla Koalicji Obywatelskiej, która po raz pierwszy bardzo wyraźnie przegrywa z ugrupowaniem Szymona Hołowni.  W naszym badaniu chęć oddania głosu na Zjednoczoną Prawicę zadeklarowało 34 proc. badanych, co oznacza wzrost o 3 punkty procentowe w porównaniu z poprzednią falą naszych badań. Z kolei Koalicja Obywatelska straciła 3 punkty, i obecnie uzyskała 23 proc. wskazań.  Poparcie dla Lewicy bez zmian - 12 procent. Konfederacja traci 1 punkt; obecnie cieszy się poparciem 9 proc. badanych.  Kukiz‘15 bez zmian - 4 proc.  Polskie Stronnictwo Ludowe wskazało 2 proc. badanych, co oznacza spadek aż o 3 punkty.  16 proc. badanych udzieliło odpowiedzi „inne ugrupowanie”.       Z kolei w scenariuszu zakładającym udział partii Szymona Hołowni Polska 2050, Zjednoczona Prawica zachowuje prowadzenie z wynikiem 31 proc. (wzrost o 2 punkty). Hołownia zyskuje aż 3 punkty, i notuje rekordowy wynik - 27 proc. Koalicja Obywatelska traci 4 punkty i osiąga zaledwie 17 proc.  To pierwszy sondaż Social Changes, w którym przewaga Hołowni nad Koalicją Obywatelską jest tak znacząca.       Deklarowana frekwencja wynosi 66 proc.       CZYTAJ TAKŻE: Czy Rafał Trzaskowski wykorzystał swoją polityczną szansę? Polacy sądzą, że raczej zawodzi pokładane w nim nadzieje. SPRAWDŹ wyniki Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków N=1074 osób w dniach od 29 stycznia do 1 lutego 2021 roku. Prej
Radni PiS chcą zwołania sesji Rady Miasta ws. Mostu Uniwersyteckiego. "Ta bulwersująca sprawa musi zostać wyjaśniona"^Zespół wPolityce.pl^2021-02-03 16:58:41.694400+01:00^https://wpolityce.pl/polityka/537671-radni-pis-chca-sesji-rady-miasta-ws-mostu-uniwersyteckiego^Radni Klubu Prawa i Sprawiedliwości zapowiedzieli w środę, że złożą w wniosek w sprawie zwołania nadzwyczajnej sesji Rady Miasta Bydgoszczy w sprawie zamknięcia Mostu Uniwersyteckiego. Przeprawa została wyłączona z użytkowania z powodu zagrożenia katastrofą budowlaną. CZYTAJ TAKŻE: Most Uniwersytecki w Bydgoszczy grozi zawaleniem! Po zaledwie siedmiu latach służenia mieszkańcom został zamknięty Klub PiS, wsłuchując się w głosy mieszkańców, wychodzi z inicjatywą zwołania nadzwyczajnej sesji Rady Miasta Bydgoszczy. Uważamy, że sytuacja jest na tyle napięta, że potrzebna jest dyskusja wszystkich stron konfliktu, który w ostatnim czasie widzimy. Każdy próbuje zrzucić winę na drugą stronę. Do tej pory głosu na żadnej konferencji nie zabrał prezydent miasta Rafał Bruski — powiedział na konferencji prasowej przewodniczący klubu PiS, podsekretarz w KPRM Jarosław Wenderlich. Szef Klubu PiS podkreślił, że w czwartek zostanie złożony wniosek o nadzwyczajną sesję Rady Miasta Bydgoszczy, która zgodnie z prawem będzie musiała zostać zwołana w ciągu siedmiu dni. Ta bulwersująca sprawa musi zostać wyjaśniona. Będziemy wnioskowali o zaproszenie autora ekspertyzy z Politechniki Gdańskiej, projektanta mostu, wykonawców robót budowlanych. Oczywiście będziemy domagali się wyjaśnień od dyrektora Zarządu Dróg Miejskich i Komunikacji Publicznej, a także od prezydenta Bruskiego. Mimo naszych i mieszkańców głosów nie ma żadnego stanowiska prezydenta, nie było żadnych dymisji czy to w ZDMiKP, czy w Urzędzie Miasta Bydgoszczy — powiedział szef klubu PiS. Wenderlich zaznaczył, że 16 grudnia zeszłego roku z inicjatywy prezydenta Bruskiego na sesji Rady Miasta była procedowana korekta budżetu miasta, na podstawie której ponad 2,2 mln zł przeniesiono na rok następny, a te środki miały zostać przeznaczone na modernizację obiektów inżynieryjnych. Wyjaśnił, że podwodem przełożenia środków był wakat w ZDMiKP na stanowisku do spraw mostów. Wiceprzewodnicząca klubu PiS Grażyna Szabelska podkreślił, że w związku z sytuacją istnieje konieczność powołania sztabu kryzysowego. Zaznaczyła, że zgłaszają się do niej mieszkańcy niewielkiego osiedla Arkada Park w pobliżu Mostu Uniwersyteckiego, którzy są zaniepokojeni czy teren pod przeprawą został wystarczająco zabezpieczony i jakie jest zagrożenie w tym miejscu. Radny Bogdan Dzakanowski podkreślił, że kwestie związane z mostem nie są sprawą polityczną i potrzebne jest merytoryczna dyskusja. Most Uniwersytecki został zamknięty w piątek po popołudniu. Wyłączony z użytkowania został również odcinek Trasy Uniwersyteckiej, której częścią jest przeprawa. Badania wykonane na zlecenie ZDMiKP przez specjalistów inżynierii mostowej wykazały, że elementy mocujące wanty (liny) do płyty mostu odkształciły się, połączenie są za słabe i mogą nie utrzymać ciężaru całego obiektu. Stan techniczny pozostałych elementów mostu (pylonów, płyty głównej, want) nie budzi zastrzeżeń, a uszkodzone są tylko mocowania stalowe przytwierdzone do płaszczyzn bocznych mostu. ZDMiKP podał, że ekspertyzy wskazują na możliwość wystąpienia błędów na etapie projektu mostu. Zdaniem autorów najnowszej ekspertyzy zaproponowane przez projektanta rozwiązania inżynierskie, nie sprawdziły się na etapie jego użytkowania i mogły zostać pierwotnie oparte na niewystarczających założeniach projektowych, odpowiednich dla tak dużej i nietypowej konstrukcji. W związku z tym podjęto decyzję o zamknięciu przeprawy do czasu jej podparcia i przeprowadzenia prac naprawczych. To wiązało się z koniecznością zamknięcia odcinka trasy. Zamknięty został dla ruchu pieszego i rowerowego teren pod mostem i wyłączono fragment rzeki bezpośrednio pod przeprawą. ZDMiKP zleci pilne podparcie obiektu, które ze względu na ciężar i nietypową konstrukcję wymaga opracowania specjalnej dokumentacji projektowej i technologicznej. Według szacunków wykonanie podpór potrwa około dwóch miesięcy, a prace naprawcze uszkodzonych elementów - od kilku do kilkunastu tygodni, licząc od momentu podparcia obiektu. Trasa Uniwersytecka wraz z Mostem Uniwersyteckim została oddana do użytku 12 grudnia 2013 r. Most ma dwa stalowe przęsła, a pylony przeprawy wysokości 70 m ukształtowano w formie przenikających się podków. Pomost pod obie jezdnie jest podwieszony do pylonów za pomocą 16 lin, z których najdłuższe mają 160 m. tkwl/PAP
TYLKO U NAS. "Skąd brać nadzieję?". Tarczyński o debacie Michnik-Tusk: "Wszyscy wiemy, czyją matką jest nadzieja"; "Żenujące"^Zespół wPolityce.pl^2021-02-03 16:06:27.816426+01:00^https://wpolityce.pl/polityka/537656-tylko-u-nas-tarczynski-o-debacie-michnik-tusk-to-zenujace^„Zapowiedź tej debaty jest określana jako ‘zmierzch demokracji’, ‘zmierzch PiS-u’ też domyślnie. Można to nazwać sagą ‘Zmierzch’, którą chce ‘Wyborcza’ wydać po raz kolejny, żeby zarobić. Upada, zatem jedyne, co jej wychodzi, to takie pisanie powieści fantastycznych, sagi ‘Zmierzch’ w ‘Wyborczej’” - mówi w rozmowie z portalem wPolityce.pl europoseł PiS Dominik Tarczyński, odnosząc się do zapowiedzi debaty Adama Michnika z Donaldem Tuskiem w gdańskim oddziale „GW”. CZYTAJ TAKŻE: Ależ oni tęsknią za Tuskiem! „GW” organizuje debatę Michnika z byłym premierem. „Zapytamy - skąd dziś brać nadzieję?” Ta saga trwa od momentu, kiedy Morozowski wydał słynny wywiad z Michałem Kamińskiem, z tytułem „Koniec PiS-u”. Ten „koniec PiS-u” trwa od 2015 roku, a my wygraliśmy siedem wyborów pod rząd. Wszystkie sondaże wskazują, że będziemy mieli też trzecią kadencję — mówi Dominik Tarczyński. W tytule zapowiedzi debaty Michnika z Tuskiem zawarte jest pytanie „Skąd brać nadzieję?”. Oczywiście mogą żyć nadzieją, ale wszyscy wiemy, czyją matką jest nadzieja — komentuje dosadnie europoseł PiS. Donald Tusk w ostatnich miesiącach przez wielu ludzi jest opisywany jako troll internetowy. Jego funkcja, która jest absolutnie funkcją na papierze, nie ma żadnego przełożenia na wielką politykę. Sprawdził się do roli trolla w opinii wielu ludzi. Jest papierowym szefem, internetową osobowością, ale nie jest politykiem, który ma jakiekolwiek znaczenie. Nigdy do Polski nie wróci w żadnej roli. Nie wrócą czasy Donalda Tuska, bo on się sam boi siebie, boi się kolejnej porażki i nie odważy się na kolejną kompromitację. Tusk naprawdę traci na wartości. Bierze udział w jakiejś debacie w gdańskim oddziale „GW”. Cóż tu dużo mówić, zamykają swoje odziały, gdański jeszcze mają. Udają jakąś wielką działalność, ale jest to wszystko śmieszne i żenujące — podkreśla. Donald Tusk niedawno dodał kolejny złośliwy wpis na Twitterze. Tym razem narzeka na lockdown. CZYTAJ TAKŻE: Tusk narzeka: „Chaotyczny i niekonsekwentny lockdown niszczy ludzi”. Internauci odpowiadają: „Niemcy nie będą zadowoleni z tych słów” Wygląda na to, że „dostanie w ucho” od Angeli Merkel, która zapowiedziała kolejne restrykcje, między innymi te dotyczące lotów. Zatem chyba nie do końca Donald Tusk wiedział o planach Angeli Merkel i chyba nie jest świadomy, że będzie reprymenda od Angeli — odnosi się do wpisu Tuska europoseł PiS. not. as
NASZ NEWS. Piebiak wystąpi o uchylenie immunitetu Lubnauer. Sędzia: Niektórym puszczają nerwy. Określiła mnie "kreaturą"^Telewizja wPolsce.pl^2021-02-03 15:41:53.904914+01:00^https://wpolityce.pl/polityka/537651-sedzia-piebiak-chce-uchylenia-immunitetu-lubnauer^Sędzia Łukasz Piebiak, były wiceminister sprawiedliwości, a obecnie kandydat na członka Krajowej Rady Sądownictwa, zamierza wystąpić o uchylenie immunitetu poselskiego Katarzynie Lubnauer. Chce też, by posłanka odpowiadała karnie przed sądem za swoją szokującą wypowiedź. CZYTAJ TAKŻE:NASZ TEMAT Kto chce wplątać znanego sędziego w awanturę wokół KRS? Piebiak: „Insynuacje sędziego Leszka Mazura są bezpodstawne i nieprawdziwe” Lubnauer brutalnie zaatakowała sędziego Łukasza Piebiaka, po tym, jak zgłosił on gotowość kandydowania na członka Krajowej Rady Sądownictwa.  To jest typowy przedstawiciel tego standardu sędziów, których chciałby widzieć PiS, na przykład w KRS-ie. Przypomnę, że to bohater „afery hejterskiej. (…) Piebiak to straszna kreatura i obrzydliwy człowiek. Jego wejście do KRS-u dobrze wpisuje się w tych członków, którzy byli dotychczas, którzy uczynili sobie z dodatkowych komisji dodatkowe źródło utrzymania. Ale jest to obraźliwe dla całego środowiska sędziowskiego – stwierdziła Katarzyna Lubnauer.         Szokująca wypowiedź Lubnauer spotkała się z szybką odpowiedzią Łukasza Piebiaka. W rozmowie z telewizją wPolsce.pl zapowiedział on kroki prawne przeciwko posłance. Niektórym puszczają nerwy i mówię tu o politykach opozycji. Pani Lubnauer określiła mnie „kreaturą”. Czekam na dowody. Mój adwokat już pisze prywatny akt oskarżenia oraz wniosek o uchylenie pani poseł immunitetu. Myślę, że w przyszłym tygodniu złożę wniosek do Sejmu i akt oskarżenia wpłynie do sądu. Jeśli ktoś obraża ludzi, to musi za to ponieść odpowiedzialność – zapowiedział Łukasz Piebiak w rozmowie z telewizją wPolsce.pl. WB
Kto trzymał parasol nad Wołominem. "Urzędnicy KNF mogli nie dopełnić obowiązków w sprawie spółdzielczej kasy z Wołomina"^Piotr Filipczyk^2021-02-03 15:13:12.284911+01:00^https://wpolityce.pl/polityka/537219-kto-trzymal-parasol-nad-wolominem^Sześciu byłych urzędników Komisji Nadzoru Finansowego, z których większość nadal pełni ważne funkcje publiczne, zostało postawionych w stan oskarżenia w sprawie potężnej afery SKOK Wołomin. Sprawa tamtejszej spółdzielczej kasy przez długie lata kwitła tuż pod nosem polityków i urzędników Platformy Obywatelskiej. Czy w końcu znajdzie swój prawny finał? Czy odpowiedzialni za działalność wołomińskiej grupy przestępczej byli chronieni przez urzędników państwowych? To poważne pytania, które pokażą prawdziwy obraz państwa zarządzanego przez Donalda Tuska i Ewę Kopacz. Akt oskarżenia dotyczy byłych urzędników Komisji Nadzoru Finansowego (KNF), którzy zajmowali się spółdzielczymi kasami oszczędnościowo-kredytowymi. Andrzej J., były przewodniczący, i Wojciech K., były wiceszef KNF, oskarżeni są… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Tusk narzeka: "Chaotyczny i niekonsekwentny lockdown niszczy ludzi". Internauci odpowiadają: "Niemcy nie będą zadowoleni z tych słów"^Zaćwierkane na Twitterze^2021-02-03 14:54:01.590286+01:00^https://wpolityce.pl/polityka/537631-tusk-narzeka-na-tt-na-lockdown-internauci-odpowiadaja^Donald Tusk postanowił wystosować kolejny złośliwy wpis, odnoszący się do pandemii koronawirusa. Tym razem narzeka na lockdown. Być może nie zauważył, że trudna sytuacja ekonomiczna związana z COVID-19 ma miejsce w wielu państwach Europy, w tym najpotężniejszych gospodarczo Niemiec. CZYTAJ TAKŻE: — Abstrakcja! „Fakt” rozpływa się nad Tuskiem: „Z domu trzęsie Europą” i ma „czas na zimowe szaleństwa z wnukami” — Tusk zapomniał już o swojej partii? Siemoniak: Jest aktywny w mediach, rozmawia z wieloma ludźmi, natomiast życzeń nie złożył — Kraje Europy przedłużają restrykcje mimo akcji szczepień! Lockdown w Niemczech do 14 lutego, Holandia wprowadziła godzinę policyjną Chaotyczny i niekonsekwentny lockdown niszczy ludzi, nie wirusa, a wybiórcza i niepełna tarcza nie powstrzyma upadku tysięcy małych firm. Mniej restrykcji, więcej pomocy! — napisał na Twitterze Donald Tusk.
Dyskryminacja mężczyzn w PO?! „Kobiecy” zespół Kidawy-Błońskiej ma opracować stanowisko w sprawie aborcji^Aleksandra Jakubowska^2021-02-03 14:48:15.578912+01:00^https://wpolityce.pl/polityka/537633-dyskryminacja-mezczyzn-w-po^Zarząd Platformy Obywatelskiej postanowił, że stanowisko partii w sprawie aborcji ma wypracować zespół pod kierownictwem Małgorzaty Kidawy-Błońskiej. Nic nie byłoby w tym nadzwyczajnego, gdyby nie to, że ma to być zespół „kobiecy”. Rodzi się zatem pytanie, czy mężczyźni z PO nie mają nic do powiedzenia w tej sprawie i czy zarząd przypadkiem nie podziela stanowiska Marty Lempart i jej pretorianek, że „moje ciało, mój wybór” i panowie głosu w tej sprawie powinni być pozbawieni? W całej tej dyskusji na temat możliwości dopuszczenia do aborcji na życzenie czy też przeciwnie – do  dalszego zaostrzenia przepisów cały czas mówi się o prawach kobiet, decyzjach kobiet, a zapomina się o tym, że w tle jest jeszcze mężczyzna, bez którego poczęcie nowego życia nie byłoby możliwe. Wiele lat temu poseł PSL-u w jednej w pierwszych dyskusji w Sejmie na temat aborcji zauważył z taką chłopską logiką, że „kobieta nie jest wiatropylna”, co spowodowało w równej mierze wybuchy śmiechu jak i głosy oburzenia, ale prawa natury są nieubłagane i tak to się dzieje. Zatem pomijanie opinii mężczyzn w tych kwestiach jest niejako kolejnym przyzwoleniem na to, by zdjąć z panów całkowitą odpowiedzialność za sytuację kobiety, która zachodzi w ciążę i bywa, że jest pozostawiona sama sobie, a często nakłaniana przez partnera do aborcji. Powierzenie kierownictwa tej komisji wicemarszałek Sejmu, byłej kandydatce PO na stanowisko prezydenta RP może rodzić przypuszczenia, w jakim kierunku te prace będą zmierzały. Małgorzata Kidawa-Błońska głosowała za aborcją na życzenie i  za związkami partnerskimi. Była także autorką liberalnej ustawy dotyczącej in vitro, wspierała pomysł edukacji seksualną wedle wytycznych WHO i „czarne protesty”, które przerodziły się w Strajk Kobiet. Jeśli założymy, że w skład tej komisji wejdzie Barbara Nowacka, autorka słynnego stwierdzenia, że „żołądź to nie jest dąb, jajko to nie jest kura, a zlepek komórek nie jest dzieckiem” łatwo można sobie wyobrazić, jakie mogą być konkluzje i wyniki prac tej komisji, choć równie dobrze można założyć, że dyskusja będzie się toczyła miesiącami, bowiem kwestia dopuszczalności aborcji na życzenie wcale nie jest dla PO łatwym tematem. I tu oddamy głos mężczyźnie z PO, posłowi Ireneuszowi Rasiowi, który w radiu RMF FM  przedstawił nie tylko męski, ale także konserwatywny punkt widzenia części członków Platformy, odpowiadając na pytanie dziennikarza, czy zgodzi się na ustawę, która liberalizuje prawo aborcyjne: Nie. Zakaz tzw. aborcji eugenicznej? Jest zgodny z moimi poglądami. Ireneusz Raś podzielił się także ze słuchaczami swoją opinią o Marcie Lempart: To jest pani polityk, ja się z nią nie zgadzam, tak jak większa część PO. Ja nie jestem rzecznikiem Borysa Budki. Mówię o poglądach większości polityków PO. Poseł Raś jest także sceptyczny co do legalizacji związków partnerskich, bowiem on nie tworzyłby „prawa paramałżeńskiego”, choć przewodniczący jego partii, Borys Budka stanowczo twierdzi:  W programie mamy wpisane związki partnerskie. Koniec kropka. Ciekawe, co będzie pierwsze – raport „kobiecej” komisji Kidawy-Błońskiej, czy deklaracja ideowa Platformy Obywatelskiej. Trudno sobie wyobrazić, żeby w takiej deklaracji ideowej nie znalazło się odniesienie do kwestii praw kobiet, wartości życia i roli rodziny, bowiem jak twierdzi poseł Raś: Konstytucja ideowa PO jest wciąż aktualna i obowiązuje. Jeżeli ona będzie radykalnie zmieniona – braknie miejsca dla konserwatystów. (…) Samolot z jednym skrzydłem nie poleci i przestrzegam przed tym. Przypomnę zatem, że w owej „konstytucji ideowej” PO, czyli tak zwanej „deklaracji krakowskiej” z 2003 roku zapisano miedzy innymi: Będziemy bronić praw religii, rodziny i tradycyjnego obyczaju, bo tych wartości szczególnie potrzebuje współczesna Europa. Czy w wyniku prac komisji Kidawy-Błońskiej czy też ogłoszenia nowej deklaracji ideowej PO rzeczywiście zabraknie miejsca dla ludzi z konserwatywnego skrzydła tej partii? Ireneusz Raś deklaruje: W ostatnim czasie PO skręciła w lewo. Ja na ten skręt się nie wybieram.  I w próżni zawisa pytanie, gdzie zatem poseł Raś i podobnie myślący konserwatyści się wybiorą, jeśli ten formalny skręt w lewo zostanie dokonany?
TYLKO U NAS. Jednak nie chce liberalizacji ustawy?! Mężydło: Trzaskowski nie jest za aborcją na życzenie. To rozsądny człowiek^Zespół wPolityce.pl^2021-02-03 14:17:46.134518+01:00^https://wpolityce.pl/polityka/537626-mezydlo-trzaskowski-nie-jest-za-aborcja-na-zyczenie^Senator PO Antoni Mężydło w rozmowie z portalem wPolityce.pl zdradził, że… Rafał Trzaskowski wcale nie popiera aborcji na życzenie! Tymczasem sam prezydent Warszawy mówił publicznie, że jest za liberalizacją prawa aborcyjnego, a „decyzja na ten temat powinna być w rękach kobiety”. CZYTAJ TAKŻE: — Trzaskowski pokazuje swoją prawdziwą twarz. Prezydent Warszawy: Uważam, że trzeba zliberalizować prawo aborcyjne — Trzaskowski znów przyszedł na nielegalny protest SK! „Miejmy nadzieję, że PiS na końcu ugnie się przed tą olbrzymią presją” Antoni Mężydło odpowiada na pytanie, czy jest tak jak powiedział poseł PO Ireneusz Raś, że większość ludzi w Platformie nie zgadza się z Martą Lempart. Raczej tak, myślę że tak jest — mówi. CZYTAJ TAKŻE: Raś: „Nie zgadzam się z Martą Lempart, tak jak większość ludzi w PO”. To co robią na protestach Strajku Kobiet? Senator PO wyjaśnia, dlaczego zatem politycy PO, w tym m.in. prezydent Rafał Trzaskowski, uczestniczą w marszach Strajku Kobiet. Wielu polityków PO chodzi na te demonstracje. Oni tłumaczą, że chodzą tam, aby bronić protestujących. To nie oznacza jednak wcale, że są za aborcją na życzenie. Rafał Trzaskowski nie jest za aborcją na życzenie. Znam go, to przecież rozsądny człowiek. Może pod wpływem fali akurat teraz on tak… To jest tak, jak z Barbarą Nowacką, o czym panu już mówiłem. Teraz przybrała taką bardziej bojową zbroję, ale przecież w kampanii wyborczej taka radykalna nie była — podkreślił senator PO. Tymczasem na antenie TVN24 pod koniec listopada 2020 roku Trzaskowski na temat aborcji wypowiadał się tak: Ja akurat uważam, że trzeba zliberalizować prawo aborcyjne, że trzeba na pewno na ten temat rozmawiać, że decyzja na ten temat powinna być w rękach kobiety. Natomiast to, co dzisiaj najważniejsze, to walka z nieprawdopodobnym orzeczeniem, haniebnym orzeczeniem, które Jarosław Kaczyński próbował przepchnąć przez „pseudotrybunał” konstytucyjny; ono nigdy nie może wejść w życie, bo to by zgotowało piekło kobietom i od tego musimy zacząć. Co zatem naprawdę myśli Rafał Trzaskowski na temat aborcji? Teraz wydaje się to nie być takie oczywiste. not. as
Minister Dworczyk: Dziękuję Polakom, w szczególności przedsiębiorcom, za odpowiedzialność w czasie pandemii^Zespół wPolityce.pl^2021-02-03 14:16:33.149935+01:00^https://wpolityce.pl/polityka/537623-dworczyk-dziekuje-polakom-za-odpowiedzialnosc^Szef KPRM Michał Dworczyk podziękował w środę Polakom, w szczególności przedsiębiorcom, za to, że „w odpowiedzialny sposób potrafiliśmy przejść przez czas pandemii”. Wierzę, że ten czas już się kończy, a w tej chwili podejmujemy ostatni wysiłek prowadzący do pokonania koronawirusa - dodał. „Chciałbym podziękować wszystkim Polakom, co trzeba zrobić w pierwszym rzędzie, ale również przedsiębiorcom w szczególności, za to, że w tak zdyscyplinowany i odpowiedzialny sposób potrafiliśmy przejść przez czas pandemii. Wierzę, że ten czas już się kończy, że w tej chwili mamy taki ostatni wysiłek i ostatnią mobilizację, która prowadzi nas do pokonania wirusa” - powiedział Dworczyk w środę we Wrocławiu. Podkreślił, że ma na myśli Narodowy Program Szczepień, „który daje taką nadzieję” oraz to, że „trzecią falę pandemii przechodzimy stosunkowo łagodnie”. Dworczyk zwrócił uwagę, że „już jesteśmy na tym etapie luzowania pewnych obostrzeń, w sposób oczywiście odpowiedzialny”. Podkreślił, że nie ma chyba w Polsce osoby, która nie odczułaby w negatywny sposób skutków pandemii, dotyczy to - jak wskazał - w szczególności przedsiębiorców. „Z myślą m.in. o gminach górskich uruchomiliśmy miliard złotych jako środki pomocowe, które trafią też do kilkudziesięciu gmin w naszym regionie, natomiast to, co jest ważne, (…) to pieniądze z Funduszu Odbudowy, które trafią również do naszego regionu” - powiedział Dworczyk. Według szefa KPRM, to będzie „bardzo mocny impuls finansowy”, ważny z punktu widzenia regionu, pozwalający na „odbudowanie się” po pandemii. Dworczyk podczas konferencji pytany był m.in. kiedy zapadną kolejne decyzje odnośnie obowiązujących obostrzeń. „Tak jak zapowiadał pan premier Mateusz Morawiecki, pod koniec tego tygodnia odbędzie się konferencja, na której zostaną przedstawione decyzje w tej sprawie” - odpowiedział polityk. Jak dodał, „w tej chwili decyzje są doprecyzowywane”. Podkreślił, że odbyły się już spotkania Rady Medycznej przy premierze, a w środę - posiedzenie Rządowego Zespołu Zarządzania Kryzysowego. „Jak zapadną ostateczne decyzje, pan premier Mateusz Morawiecki przedstawi je na konferencji temu poświęconej” - powiedział Dworczyk. Od poniedziałku zostały zniesione przez rząd niektóre obostrzenia związane z pandemią, które obowiązywały od końca grudnia. Od 1 lutego sklepy w galeriach handlowych są otwarte, nie ma już godzin dla seniorów. W placówkach handlowych nadal obowiązuje jednak limit osób, wymóg noszenia maseczek i zachowania dystansu. Restauracje i bary nadal mogą prowadzić działalność, sprzedając jedzenie tylko na wynos. Do 14 lutego zawieszona jest wciąż działalność basenów, aquaparków, siłowni, klubów i centrów fitness. Ograniczona pozostaje też działalność hotelarska. mm/PAP
RPO chce wyjaśnień ws. działań policji podczas Strajku Kobiet pod TK. O ataki protestujących na funkcjonariuszy też zapyta?^Zespół wPolityce.pl^2021-02-03 14:04:41.833148+01:00^https://wpolityce.pl/polityka/537624-rpo-chce-wyjasnien-ws-dzialan-policji-podczas-protestow^Rzecznik Praw Obywatelskich zwrócił się do Komendanta Stołecznego Policji o wyjaśnienia ws. działań funkcjonariuszy podczas Strajku Kobiet pod Trybunałem Konstytucyjnym w czwartek, podczas którego zatrzymano kilkunastu protestujących. CZYTAJ WIĘCEJ:  - TYLKO U NAS. Strajk Kobiet prowokuje, potem skarży się na policję! Wrona: To potrzeba zaistnienia i pseudomartyrologii - W tygodniku „Sieci”: Strajk Kobiet atakuje policjantów. Z protestami przeciwko orzeczeniu TK ws. aborcji nie ma to nic wspólnego Rzecznik zapytał stołeczną policję o m.in. podstawy legitymowania, zatrzymań i przetrzymywania demonstrujących w tzw. kotle oraz przyczyny wywiezienia zatrzymanych poza Warszawę. W ubiegłym tygodniu w Dzienniku Ustaw opublikowano październikowy wyrok Trybunału Konstytucyjnego ws. przepisów dotyczących aborcji. Po publikacji stracił moc przepis tzw. ustawy antyaborcyjnej z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu. Wywołało to protesty na ulicach polskich miast. Demonstranci protestowali m.in. w czwartek przed budynkiem Trybunał Konstytucyjnego. Kilkoro manifestantów wdarło się wtedy na teren TK; doszło do zatrzymań. Jak poinformowano w środę na stronie RPO, rzecznik z urzędu podjął sprawę czwartkowych protestów przed TK.  Poważne zaniepokojenie RPO wzbudziło zwłaszcza używanie przez funkcjonariuszy środków przymusu bezpośredniego oraz przetrzymywanie protestujących w tzw. kotle —podkreślono w piśmie do KSP. CZYTAJ WIĘCEJ: A później narzekają na reakcję policji… Jedna z osób biorących udział w Strajku Kobiet użyła gazu w kierunku policjantów Rzecznik zwrócił się o szczegółowe informacje w tej sprawie. RPO chce wyjaśnień ws. podstaw faktycznych i prawnych podjętych interwencji, w tym: wylegitymowania, zatrzymań, przetrzymywania osób w tzw. kotle, przyczyn wywiezienia zatrzymanych poza Warszawę. Rzecznik poprosił też o informację o: liczbie osób wylegitymowanych i zatrzymanych, podstawach faktycznych i prawnych tych działań, czasie faktycznym pozbawienia wolności. RPO zapytał również, czy osoby zatrzymane wniosły do sądu zażalenia na zatrzymanie i jakie dalsze czynności są wobec nich prowadzone. Rzecznik zwrócił się pryz tym do KSP o odniesienie się do formułowanych w mediach zarzutów pod dotyczących okoliczności i przebiegu czynności funkcjonariuszy wykonywanych z udziałem Pani Katarzyny. Jak podano, chodzi w szczególności o „podanie przyczyn wywiezienia jej po zatrzymaniu do jednostki poza Warszawę, brutalnego przeprowadzenia kontroli osobistej, uniemożliwienia przyjęcia leków, napicia się wody i zjedzenia bułki”. Czwartkowa demonstracja, o którą pyta RPO, początkowo planowana do godz. 21 przedłużyła się po tym, gdy na teren TK wdarło się kilkoro demonstrantów. Zostali oni zatrzymani. Policja wyprowadziła przy użyciu siły osoby, które po zakończeniu protestu pozostały pod siedzibą TK i nie zgodziły się na wylegitymowanie funkcjonariuszom. Protestujący stawiali bierny opór. Jak poinformował później rzecznik KSP nadkom. Sylwester Marczak, w związku z tymi protestami policjanci wylegitymowali 417 osób, zatrzymali 14 osób; ponadto nałożono 12 mandatów karnych i skierowano do sądu 10 wniosków. Dwoje policjantów doznało obrażeń.  CZYTAJ WIĘCEJ:  - Chodził nago przed Pałacem Prezydenckim, a wczoraj wdarł się na teren TK. Kim jest kolejny zatrzymany po zadymie Strajku Kobiet? - Szokująca scena przed Trybunałem Konstytucyjnym! Protestujący oblali czerwoną farbą zabawki. Część wrzucono na teren TK kk/PAP
PKN Orlen odpowiada posłom PO: Bezpodstawne przywoływanie zarzutów wobec prezesa Obajtka jest nieuprawnione^Zespół wPolityce.pl^2021-02-03 13:45:04.690521+01:00^https://wpolityce.pl/polityka/537620-pkn-orlen-odpowiada-poslom-po-to-nieuprawnione^Bezpodstawne przywoływanie zarzutów wobec prezesa Daniela Obajtka jest nieuprawnione i celowo wprowadza opinię publiczną w błąd - głosi stanowisko PKN Orlen, będący odpowiedzią na środowy briefing parlamentarzystów KO Cezarego Tomczyka i Iwony Śledzińskiej-Katarasińskiej. CZYTAJ WIĘCEJ: Śledzińska-Katarasińska otrzymała pismo przedprocesowe od Obajtka. Nerwowa reakcja w PO. Tomczyk: Żadne groźby nas nie zatrzymają Posłowie KO Cezary Tomczyk i Iwona Śledzińska-Katarasińska zorganizowali w środę konferencję prasową w związku z tym, że posłanka otrzymała od prezesa PKN Orlen Daniela Obajtka wezwanie przedprocesowe po tym, jak z trybuny sejmowej zacytowała publikacje prasowe o zarzutach korupcyjnych wobec Obajtka. Zapowiedzieli, że jeżeli Obajtek będzie grozić parlamentarzystom procesami za to, że przypominają, iż w przeszłości miał zarzuty korupcyjne, tym częściej będą o tych zarzutach mówić. W związku z konferencją posłów KO oświadczenie wydał w środę PKN Orlen. W nawiązaniu do briefingu prasowego posłów Platformy Obywatelskiej: Iwony Śledzińskiej Katarasińskiej i Cezarego Tomczyka informujemy, że w stosunku do Prezesa PKN Orlen, Daniela Obajtka żaden sąd nie wydał jakiegokolwiek wyroku stwierdzającego popełnienie przestępstwa. Dotyczy to również rzekomych nieprawidłowości w postępowaniach przetargowych, o których wspominali parlamentarzyści —głosi oświadczenie. Potwierdzeniem jest uzasadnienie postanowienia Prokuratury Krajowej Wydziału Zamiejscowego Departamentu do Spraw Przestępczości Zorganizowanej i Korupcji w Krakowie wydanego w czerwcu 2017 r. o umorzeniu postępowań. Co więcej, postanowienie to zostało utrzymane w mocy przez Sąd Okręgowy w Krakowie decyzją z dnia 29.12.2017 r., który uznał, że przedstawione zarzuty były bezzasadne —zaznacza Orlen w stanowisku. Zwraca też uwagę, że „bezpodstawne przywoływanie zarzutów wobec Prezesa Daniela Obajtka jest nieuprawnione i celowo wprowadza opinię publiczną w błąd”. kk/PAP
Zawsze czas nie ten… Kukiz za "kompromisem aborcyjnym": Życie ludzkie to podstawa, ale mamy miliony pilniejszych problemów^Zespół wPolityce.pl^2021-02-03 13:15:15.704087+01:00^https://wpolityce.pl/polityka/537618-kukiz-za-kompromisem-aborcyjnym-zostawic-to-i-tyle^Jestem zwolennikiem kompromisowej ustawy z 1993 r.; życie ludzkie to podstawa, ale mamy miliony pilniejszych problemów - mówił szef koła Kukiz‘15-Demokracja Bezpośrednia Paweł Kukiz, odnosząc się do wyroku TK ws. aborcji. Według niego, skoro władza problem wywołała, to powinna go wyciszyć. Tydzień temu został opublikowany w Dzienniku Ustaw październikowy wyrok Trybunału Konstytucyjnego, który orzekł wówczas, że przepis ustawy z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu jest niezgodny z konstytucją. Z chwilą publikacji wyroku przepis ten przestał obowiązywać. Wywołało to kolejną falę protestów. Pytany w Polsat News, jak ocenia orzeczenie TK ws. aborcji i jego skutki, polityk odparł, że wybór okresu, w którym zostało to ogłoszone, jest dla niego z jednej stronny niezrozumiały, a z drugiej tłumaczy to sobie chęcią „przykrycia innych problemów”. Bo zwykle w sytuacjach, gdy partia władzy, wszystko jedno w jakim okresie, chce przykryć jakieś inne problemy, to wymyśla albo związki partnerskie, czy małżeństwa homoseksualne, albo aborcję, albo legalizację marihuany, albo coś innego, żeby tylko przykryć te tematy bieżące, na przykład zmniejszenie dostaw szczepionek w tej chwili, albo przedwczesne szczepienia się różnych działaczy partyjnych, korzystanie ze swoich funkcji, ze swojej pozycji społecznej —powiedział. Zwrócił uwagę, że wyrok TK doprowadził do masowych protestów w czasie pandemii, zaznaczając, że „ludzie mają prawo protestować”.  Nie widzę w tym logiki, że władza do tego doprowadziła —podkreślił. Według niego, atmosfera wokół wyroku TK byłaby inna, gdyby było referendum ws. dopuszczalności aborcji.  Zupełnie inaczej wyglądałaby sytuacja, gdyby już lata temu przeprowadzić referendum nawet nie obligatoryjne, nie z obowiązkiem wykonania dla władz, ale informacyjnie, gdzie ludzie mogliby się w tych kwestiach wypowiedzieć, i byłoby to jakimś kierunkiem dla postępowania władz —ocenił. Kukiz przyznał, że jest zwolennikiem koncepcji, by utrzymać tę ustawę kompromisową z 1993 roku, „zostawić to i tyle”.  Oczywiście życie ludzkie to podstawa, ale w tej chwili mamy miliony pilniejszych, bieżących problemów —zaznaczył. Pytany, czy stanowisko jego trzech córek ma wpływ na jego postawę, odpowiedział twierdząco.  Ja ten świat kobiet absolutnie rozumiem i absolutnie rozumiem, że te zdarzenia związane z wyrokiem Trybunału Konstytucyjnego wśród większości obywatelek i obywateli nie mają kontekstu światopoglądowego —powiedział. Szef koła Kukiz‘15-Demokracja Bezpośrednia zwrócił uwagę, że „każdy chce na tym ugrać sobie jakiś kąsek polityczny, ale istotą jest sprzeciw kobiet co do autorytaryzmu państwa” w ich sprawach”. Pytany, jak można przeciąć ten węzeł gordyjski - poprzez referendum albo „zmiękczającą” wyrok TK ustawą rządową - Kukiz odparł:  To już jest problem partii władzy, bo skoro ona ten cały problem wywołała, to niech ona w tej chwili ten problem wyciszy. Mówiąc o pilnych problemach, polityk wskazał na niedostateczne wsparcie dla wielu firm, a także jego kolegów muzyków, czy innych osób, którzy „nie posiadają numerów PKD” i nie zostali objęci pomocą z budżetu państwa.  To są sprawy bieżące, a tak poważne też tematy, jak aborcja, partia władzy, a generalnie partie polityczne, traktują niestety jako instrument walki politycznej, a nie instrument walki o człowieka —powiedział Kukiz. Obowiązująca od 1993 r. Ustawa o planowaniu rodziny, ochronie płodu ludzkiego i warunkach dopuszczalności przerywania ciąży zezwalała na dokonanie aborcji w trzech przypadkach. Jednym z nich było właśnie duże prawdopodobieństwo ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co uznał TK za niekonstytucyjne. Pozostałe przypadki to sytuacja, gdy ciąża stanowi zagrożenie dla życia lub zdrowia kobiety lub gdy ciąża powstała w wyniku czynu zabronionego (gwałt, kazirodztwo).  kk/PAP
Co zrobi Zdanowska? Radny PiS domaga się pilnej decyzji ws.  pełnomocniczki ds. dzieci i młodzieży, która wznosiła wulgarne hasła^Zespół wPolityce.pl^2021-02-03 12:54:52.858813+01:00^https://wpolityce.pl/polityka/537614-wznosila-wulgarne-hasla-na-strajku-co-zrobi-zdanowska^Radny PiS Sebastian Bulak w interpelacji do prezydent Łodzi Hanny Zdanowskiej domaga się pilnej reakcji w sprawie jej pełnomocniczki ds. dzieci i młodzieży Agaty Kobylińskiej. Wykrzykiwanie przekleństw nie przystoi miejskiemu urzędnikowi - podkreśla oczekując wyciągnięcia konsekwencji służbowych wobec Kobylińskiej. CZYTAJ WIĘCEJ: PiS żąda odwołania łódzkiej pełnomocnik ds. dzieci i młodzieży za publiczne przeklinanie. „Ja pi…lę, naprawdę jestem wk…” W minioną sobotę radny PiS zażądał od Zdanowskiej natychmiastowej dymisji Kobylińskiej - jak wyjaśnił - po interwencji rodziców, którzy obejrzeli w sieci przeplatane wulgaryzmami publiczne wystąpienie pełnomocniczki na wiecu Strajku Kobiet w ubiegłym tygodniu. W środę Bulak złożył interpelację do prezydent Zdanowskiej, w której m.in. wyraził zdziwienie, że dotychczasowy nie zareagowała na zachowanie podwładnej.  Proszę pamiętać, że bierność tylko legitymizuje tego typu zachowania w przestrzeni publicznej i utrwala przekonanie, że podpisuje się Pani pod wystąpieniem swojej Pełnomocniczki —napisał radny do prezydent Łodzi. Zwrócił się do Zdanowskiej o „szybką interwencję i wyciągnięcie konsekwencji służbowych wobec Pani Agaty Kobylińskiej - Pełnomocniczki Prezydenta Miasta Łodzi ds. Dzieci i Młodzieży, która na wiecu Strajku Kobiet, w swoim publicznym wystąpieniu, posługiwała się słownictwem stojącym w rażącej sprzeczności z funkcją, do której została powołana”. Radny podkreślił, że zgodnie z przepisami ustawy o pracownikach samorządowych, „każdy pracownik samorządowy jest zobowiązany do zachowywania się z godnością w miejscu pracy i poza nim”.  To właśnie rodzic, który prosił mnie o interwencję zauważył, że zachowanie Pani Pełnomocnik było – delikatnie mówiąc – niegodne sprawowanego urzędu —zaznaczył Bulak. Stwierdził, że „żadna złość i żadne protesty nie usprawiedliwiają wulgaryzmów wykrzykiwanych publicznie przez Panią Pełnomocnik” i pytał, „czy taki przykład powinna dawać młodemu pokoleniu Pani Pełnomocnik Prezydenta Miasta Łodzi ds. Dzieci i Młodzieży?”. Wykrzykiwanie przekleństw nie przystoi żadnemu miejskiemu urzędnikowi, a tym bardziej urzędnikowi, którego głównym zadaniem jest dialog z młodzieżą —oświadczył Bulak. Ocenił też, że zachowanie Kobylińskiej wpływa „negatywnie na wizerunek Łodzi, której promocja kosztuje miliony złotych z budżetu miasta zasilanego przez łodzian”. Bulak zadeklarował, że konsekwentnie będzie „domagał się odwołania pani pełnomocnik z piastowanej funkcji”. Pan radny otrzyma odpowiedź na swoją interpelację w ustawowym terminie. Co do komentarza - ten dany przeze mnie PAP kilka dni temu jest cały czas aktualny —poinformował rzecznik prezydent Łodzi Marcin Masłowski. W sobotę Masłowski ocenił, że „gdyby trzeba było zwalniać czy dymisjonować wszystkie – oburzone na orzeczenie TK – urzędniczki za to, co robią w swoim prywatnym czasie i we własnym imieniu to w poniedziałek nie moglibyśmy otworzyć Urzędu Miasta Łodzi”. Nagranie, m.in. z wystąpieniem pełnomocniczki prezydenta Łodzi do spraw dzieci i młodzieży na demonstracji w ubiegły czwartek po publikacji uzasadnienia orzeczenia Trybunału Konstytucyjnego w sprawie zakazu aborcji przed siedzibą PiS przy ul. Piotrkowskiej w Łodzi, umieścił w sieci lokalny kolektyw organizacji „Dziewuchy dziewuchom”. Na filmie, po okrzykach „Ch…j z wami, aborcja z nami” głos zabrała Kobylińska.  Tak długo się blokowałam, żeby w miejscu publicznym, tak samo jak stoję nie używać słów wulgarnych. Ale już jestem tak wk… na na to wszystko, ja pi…lę, naprawdę jestem wk… na —mówiła. Potem Kobylińska zwróciła się m.in. do kobiet, które są za zakazem aborcji.  Mam jeden krótki apel do tych wszystkich wstrętnych bab, bab, które są w PiS i popierają to, co się stało: w piekle jest specjalne miejsce dla kobiet, które nie wspierają kobiet —krzyczała.  To jest wstyd, jak jeszcze kobieta, przedstawicielka rządu, staje i mówi te swoje farmazony. To jest po prostu wstyd i hańba. I dla was, naprawdę, powiem wam: wyp…lać —oświadczyła Kobylińska. Zachęcała też młode osoby stanowiące większość demonstrantów do aktywności podczas wyborów.  To w was jest przyszłość. I od was będzie bardzo dużo zależało, jak będą następne wybory —powiedziała.  Jest was dziś bardzo dużo, ale to jest też tak, że musimy mieć świadomość, że to też nie może trwać wiecznie to stanie na ulicach —mówiła Kobylińska, a ktoś z tłumu, co słychać na nagraniu umieszczonym w sieci, krzyknął:  Trzeba ich rozp…lić po prostu. Wtedy manifestanci zgromadzeni przed siedzibą łódzkiej partii rządzącej zaczęli skandować: „Spalić PiS”. Jedna ze zwracających się do uczestników manifestacji kobiet, co również słychać na nagraniu, powiedziała wtedy z obawą i nieco ciszej: „To się może spodobać komuś”. Inna z kobiet zaczęła wtedy zachęcać tłum do skandowania innego antyrządowego hasła. kk/PAP
Jak to z medialną "wymianą premiera" (a następnie odwołaniem tej wymiany)  było. Kilka zdań o "dornologii stosowanej"^Michał Karnowski^2021-02-03 12:44:25.706071+01:00^https://wpolityce.pl/polityka/537612-jak-to-z-medialna-wymiana-premiera-bylo^Po lekturze dzisiejszych gazet lewicowo-liberalnych można się zadumać nad jakością polskiej „analizy” politycznej. Ale może nie ma nad czym, bo uprawiają ją przecież w zdecydowanej większości ludzie, którzy najpierw przez lata twierdzili iż Prawo i Sprawiedliwość ma nad głową szklany sufit 25 procent poparcia, a potem - gdy pierwszy raz wygrał wybory - przekonywali wszystkich wokół, że to była pomyłka i więcej się nie powtórzy. A Andrzej Duda to już drugiej kadencji nie miał prawa wygrać. Wygrał. I co? I nic. Pióro im przez sekundę nie zadrżało, podobnie jak tabelki autorom skręcanych latami sondaży. Dziś ci sami ludzie dokonują wesołych wygibasów dowodząc, że być może „akcja wymiany premiera” została odwołana/zawieszona. Zabawne jest w tym to, że sami tę akcję przedwczoraj ogłosili - bez żadnych realnych przesłanek. Tu w centrum uwagi znalazł się wywiad Jarosława Kaczyńskiego dla telewizji wPolsce.pl w którym prezes Prawa i Sprawiedliwości przez kilka minut wypowiedział kilkanaście ciepłych zdań o prezesie PKN Orlen Danielu Obajtku. Czuję się nieco winny temu zamieszaniu, bo stało się tak dlatego, że prowadząc rozmowę zadałem w tym wątku trzy pytania. A nawet więcej - sama rozmowa dotyczyła przede wszystkim wolności w kontekście tytułu Człowiek Wolności Tygodnika Sieci za rok 2020. Ważnym laureatem tego wyróżnienia był w przeszłości prezes Kaczyński, a w najnowszej edycji czytelnicy i kapituła przyznali go właśnie prezesowi Obajtkowi. Wszystko to o czym czytamy w prasie ma zatem minimalny związek z realnym życiem politycznym, ale takie jałowe burze jednego dnia wywoływane, a drugiego odwoływane przez te same redakcje, zaprzątają uwagę opinii publicznej od lat. Na swój użytek nazywam to „dornologią stosowaną”, bo lubi je wywoływać (dzięki swojej inteligencji z łatwością) także Ludwik Dorn. Problem w tym, że oparte są te analizy na wiedzy sprzed kilkunastu lat, dawno już nieaktualnej, bez znajomości stanu aktualnego. Jak jest zatem naprawdę? W mojej ocenie pozycja premiera Mateusza Morawieckiego nie jest zagrożona, co nie znaczy, że jak każdy polityk w obozie Jarosława Kaczyńskiego nie podlega ocenie. Prezes PKN Orlen jest znaczącą postacią, ale trudno nie dostrzegać jak ambitne zadania realizuje - mając w tym publiczne wsparcie lidera obozu. Jest ono potrzebne, by przełamywać wewnętrzne i zewnętrzne opory.  To zresztą generalna zasada obozu rządzącego: równowaga i zawsze utrzymywana alternatywność - co słusznie podkreśla Piotr Zaremba.  Dziś - co podkreślił we wspomnianym wywiadzie Jarosław Kaczyński - wszystkie siły skupione są na dwóch zadaniach. Najpierw trzeba zdusić epidemię, a następnie ruszyć z ofensywą gospodarczą i polityczną mającą zlikwidować jej dewastujące dla życia wszystkich narodów skutki.  CZYTAJ: NASZ WYWIAD. Jarosław Kaczyński: Chcemy rozwoju, w tym kierunku jeszcze mocniej idziemy, pozostając rządem prospołecznym Temu ma służyć ambitny program „Nowego Polskiego Ładu” oraz fundusze europejskie, które wywalczył premier w Brukseli. Temat zmian kadrowych na dzisiaj w mojej ocenie nie istnieje, bo jakie by nie były kłopoty obozu rządzącego, nie kadry są (w ocenie władz PiS) ich przyczyną. Taki temat może się pojawić, gdy pomimo ustąpienia epidemii i uruchomienia „Nowego Ładu” sondaże będą złe. Ale i dzisiaj - co podkreślam często - jak na stan obiektywnej frustracji społecznej, nie są najgorsze. A wyniki gospodarcze - rewelacyjne.
Śledzińska-Katarasińska otrzymała pismo przedprocesowe od Obajtka. Nerwowa reakcja w PO. Tomczyk: Żadne groźby nas nie zatrzymają^Zespół wPolityce.pl^2021-02-03 12:32:17.686438+01:00^https://wpolityce.pl/polityka/537607-nerwowa-reakcja-w-po-na-pismo-przedprocesowe-od-obajtka^Jeżeli prezes PKN Orlen Daniel Obajtek będzie grozić parlamentarzystom procesami za to, że przypominają, iż w przeszłości miał zarzuty korupcyjne, tym częściej będziemy o tych zarzutach mówić - zapowiedzieli w środę posłowie KO Cezary Tomczyk i Iwona Śledzińska-Katarasińska. Zorganizowali oni w środę konferencję prasową w związku z tym, że Śledzińska-Katarasińska otrzymała od prezesa PKN Orlen Daniela Obajtka wezwanie przedprocesowe w związku z tym, że - jak mówił Tomczyk - „powiedziała prawdę o panu Obajtku”. Jaka jest prawda o panu Obajtku? Otóż pan Daniel Obajtek był w przeszłości oskarżany o łapówkarstwo, stanął przed sądem, a sprawa została rozstrzygnięta przez pana prokuratora (Zbigniewa) Ziobro, który oskarżenie z sądu wycofał —mówił szef klubu KO. Tymczasem poseł Śledzińska-Katarasińska pokazała tylko z trybuny sejmowej wycinek z „Dziennika Łódzkiego”, że sąd w Sieradzu odrzucił wniosek obrony o umorzenie sprawy o łapówkarstwo Daniela Obajtka - zwracał uwagę Tomczyk. Pan Daniel Obajtek skierował pismo do pani poseł, grożąc jej w imieniu spółki Orlen procesem —poinformował. Śledzińska-Katarasińska dodała, że w wezwaniu została oskarżona o naruszenie dóbr osobistych spółki Orlen, choć mówiła jedynie o procesie Daniela Obajtka z przeszłości.  W ogóle nie naruszałam dóbr osobistych spółki, pokazałam autentyczny wycinek z autentycznej gazety —przekonywała. Tomczyk zaprezentował cytaty na temat tamtego procesu i zarzutów wobec Daniela Obajtka, m.in. z „Dziennika Łódzkiego” i „Dziennika Polskiego”, które dziś jednak, jak dodał, nie napiszą o panu Obajtku, „bo zostały kupione przez Orlen”. Nie zatrzymamy się w sprawie pokazywania prawdy o panu Obajtku —mówił Tomczyk.  Żadne groźby ze strony pana Obajtka i Orlenu nas w tej sprawie nie zatrzymają —dodał. Szef klubu KO poinformował, że klub złoży wniosek do marszałek Sejmu Elżbiety Witek, żeby „za każdym razem, gdy pojawia się jakikolwiek nacisk na parlamentarzystów, interweniowała”. Chciałbym poinformować pana prezesa Obajtka, że jeżeli ma zamiar wytoczyć komukolwiek proces za pokazanie wycinka z gazety, iż był oskarżony o łapówkarstwo i oszustwo, to za każdym razem pojawi się kolejne pięć wycinków gazet. A jak będzie chciał wytoczyć pięć procesów, pojawi się kolejnych 25 wycinków z gazet —zapowiedział Tomczyk. O zarzutach wobec Obajtka przed laty informowały media. Według „Newsweeka”, na Obajtku ciążyły trzy zarzuty. Pierwszy jest związany z jego działalnością w samorządzie w Pcimiu - miał przyjąć 50 tys. zł łapówki w zamian za wpływ na wyniki przetargu na budowę kanalizacji. Pozostałe dwa to wynik jego pracy w firmie Elektroplast, gdzie Obajtek miał narazić spółkę na stratę blisko 1,5 mln zł i wyłudzić niemal 800 tys. zł. Według mediów, proces nie mógł się rozpocząć przez trzy lata, bowiem na rozprawy nie stawiali się oskarżeni. Ostatecznie Prokuratura Okręgowa w Piotrkowie Trybunalskim wycofała we wrześniu 2016 r. akt oskarżenia w celu jego uzupełnienia nowymi dowodami. Śledczy z Piotrkowa nie dokończyli sprawy; wątki dotyczące Obajtka zostały przeniesione do Prokuratury Okręgowej w Krakowie, która w 2017 roku umorzyła śledztwo przeciwko Obajtkowi, który był wtedy prezesem grupy energetycznej Energa S.A. Prokuratura wykluczyła możliwość jego udziału w jakimkolwiek przestępstwie, a prokurator Prokuratury Okręgowej w Krakowie w postanowieniu o umorzeniu śledztwa dowodził, że zeznania osób, które pomawiały prezesa Obajtka, były niewiarygodne. Obajtek wielokrotnie podkreślał, że jest niewinny. kk/PAP
Poseł Lewicy złożył wniosek o 500 plus dla swojej córki za okres między poczęciem a narodzinami. Jednego tylko nie przemyślał^Zespół wPolityce.pl^2021-02-03 11:53:55.175130+01:00^https://wpolityce.pl/polityka/537598-500-plus-za-czas-miedzy-poczeciem-na-narodzinami^Poseł Lewicy Marek Rutka zgłosił się do Zakładu Ubezpieczeń Społecznych o przyznanie 500 plus dla swojej córki za okres między jej poczęciem a narodzinami. Parlamentarzysta powołuje się w tej sprawie na ostatnie orzeczenie Trybunału Konstytucyjnego ws. aborcji, gdzie podkreślono, że życie ludzie zaczyna się od chwili poczęcia. CZYTAJ TAKŻE: MICHAŁ KARNOWSKI: Przeczytajmy to uzasadnienie uważnie. Ono nie jest tak jednoznaczne i szerokie, jak niektórzy próbują rysować Złożyłem je w imieniu mojej małoletniej córki Ingi, która urodziła się maju. Zgodnie z orzeczeniem Trybunału Konstytucyjnego Julii Przyłębskiej, w którym na stronie 140. jest napisane, że życie ludzkie zaczyna się od chwili poczęcia. Nawet jeżeli w pewnej fazie rozwoju życie dziecka zależy od organizmu matki, dziecko poczęte nie może być traktowane jedynie jako część organizmu matki. Jest podmiotem, bytem, człowiekiem. W związku z tym świadczenie 500 plus przysługuje od momentu poczęcia do ukończenia 18. lat. W związku z tym składam wniosek o wyrównanie o kwotę 500 plus za 9 miesięcy. Jednocześnie deklaruję, że jeżeli wniosek zostanie pozytywnie rozpatrzony, cała kwota zostanie przekazana na Klinikę Hematologii Gdańskiego Uniwersytetu Medycznego, na oddział, który zajmuje się leczeniem dzieci —zapowiedział polityk. Jeśli wniosek zostanie pozytywnie rozpatrzony, na co mam nadzieję, może to być precedens, na który inni obywatele będą mogli się powoływać. Wiem, że są ludzie, którzy składają do ZUS-u wnioski o zwiększenie świadczenia emerytalnego, dodając te 9 miesięcy do swojego wieku. Państwo Polskie powinno brać odpowiedzialność za wyroki, które w imieniu Państwa Polskiego, pani Julia Przyłębska wydaje —dodał poseł Marek Rutka. Gdyby wniosek posła został pozytywnie rozpatrzony, otworzyłby on furtkę rodzicom do ubiegania się o dopłatę dla swoich dzieci za czas między poczęciem na narodzinami. Choć w decyzji posła o złożeniu takiego wniosku trudno nie dostrzec kpiny z wyroku Trybunału, to chyba nie zdaje sobie on sprawy z tego, że pozytywne rozpatrzenie jego wniosku, mogłoby wzmocnić przekonanie o tym, że życie faktycznie rozpoczyna się od poczęcia. A to wysadziłoby w powietrze całą narrację Lewicy i Strajku Kobiet. kk/Polska Times
Głos rozsądku w TOK FM: "Twarz Marty Lempart (...) stała się nieco kłopotliwa"; " Ten radykalizm na dłuższą metę ludzi nie porywa"^Notujemy ...^2021-02-03 11:21:35.704269+01:00^https://wpolityce.pl/polityka/537594-glos-rozsadku-w-tok-fm-twarz-lempart-stala-sie-klopotliwa^W Poranka Radia TOK FM komentatorzy odpowiadali na pytanie, dlaczego spadła frekwencja na protestach zwolenników aborcji. Ich zdaniem jednym z powodów jest… sama Marta Lempart i coraz bardziej radykalne metody protestu, po jakie zaczyna sięgać Strajk Kobiet. CZYTAJ TAKŻE: — Raś: „Nie zgadzam się z Martą Lempart, tak jak większość ludzi w PO”. To co robią na protestach Strajku Kobiet? — Wandale ze Strajku Kobiet niszczą Warszawę. Ratusz zapytano o koszty zniszczeń. Czy odpowiedź brzmi „nic się nie stało”?! Twarz Marty Lempart, niestety mówię to z przykrością, na czele Strajku Kobiet stała się nieco kłopotliwa. Ten radykalizm na dłuższą metę ludzi nie porywa i to widać teraz po protestach, które są o wiele mniej liczne — powiedziała Katarzyna Skrzydłowska-Kalukin, dziennikarka „Kultury Liberalnej”. Im mniejsza siła danego ugrupowania czy ruchu, tym do bardziej radykalnych metod ten ruch się odwołuje. Więc jeżeli popatrzeć na tych kilkoro aktywistów, którzy przeskakują przez płot Trybunału Konstytucyjnego, to jest oznaka słabości i izolacji tego ruchu — stwierdził z kolei dr Robert Sobiech, socjolog z Collegium Civitas. Czy uda się utrzymać siłę protestu? Zobaczymy na wiosnę. Ale na razie Strajk Kobiet jest największym wrogiem… tego strajku kobiet  — zaznaczył. Słuchając ostatnich wypowiedzi Marty Lempart można mieć duże wątpliwości, czy Strajk Kobiet będzie skłonny do tonowania nastrojów i złagodzenia formy protestów. Jak jednak zaznaczają komentatorzy radia TOK FM, radykalizacja jest niekorzystna dla samych protestujących. tkwl/TOK FM
Kidawa-Błońska o projekcie Lewicy ws. aborcji: Przez ten Sejm to nie przejdzie, nie róbmy nadziei. Spodziewam się zaostrzenia prawa^Zespół wPolityce.pl^2021-02-03 11:19:16.135741+01:00^https://wpolityce.pl/polityka/537593-kidawa-blonska-o-projekcie-lewicy-ws-aborcji-nie-przejdzie^Nie ma szans, by obecny Sejm uchwalił jakąkolwiek ustawę wspierającą i pomagającą kobietom, więc nie róbmy nadziei - stwierdziła wicemarszałek Sejmu Małgorzata Kidawa-Błońska, donosząc się do proponowanego przez Lewicę projektu depenalizacji pomocy przy aborcji. CZYTAJ RÓWNIEŻ: -Kobiecy zespół Kidawy-Błońskiej ma wypracować stanowisko PO w sprawie aborcji. Potwierdzą ideologiczny skręt na lewo? -Raś: „Nie zgadzam się z Martą Lempart, tak jak większość ludzi w PO”. To co robią na protestach Strajku Kobiet? Kidawa-Błońska stoi na czele zespołu, który ma opracować stanowisko Platformy Obywatelskiej m.in. w sprawie przepisów dotyczących aborcji. W środowej rozmowie z Gazetą.pl zapowiedziała, że opozycja będzie przygotowywała i pokazywała rozwiązania, które będą możliwe do przeprowadzenia wtedy, kiedy będzie większość w Sejmie. Bo tutaj nie możemy udawać, że zrobimy nawet najlepsze rozwiązania i przez ten Sejm to przejdzie. My w tej chwili możemy tylko apelować i pomagać kobietom, które znajdą się w takiej sytuacji, apelować do organizacji pozarządowych, by każda z tych kobiet była otoczona opieką i wsparciem — zaznaczyła. Według Kidawy-Błońskiej w obecnym Sejmie „żadna zmiana pozytywna dla kobiet, pomagająca kobietom w tych trudnych czasach (…) nie przejdzie”.  Spodziewam się, że jeszcze w tym Sejmie może być próba jeszcze większego zaostrzenia tej ustawy — dodała. Zapytana o projekt Lewicy, który depenalizuje aborcję Kidawa-Błońska odpowiedziała, że „nie można ludzi skazywać na więzienie za to, że pomogą kobietom w trudnej sytuacji”.  Ale też powiedzmy sobie szczerze, ten projekt przez ten Sejm nie przejdzie, więc nie róbmy nadziei, bo to są bardzo szczytne hasła upominania się o prawa, ale przez ten Sejm niestety żadna ustawa wspierająca i pomagająca kobiecie nie przejdzie i to jest ten wielki dramat — dodała. W poniedziałek posłanki Lewicy Magdalena Biejat, Agnieszka Dziemianowicz-Bąk i Anna Maria Żukowska zaprosiły posłów innych partii na piątkowe spotkanie w sprawie rozwiązań po wyroku Trybunału Konstytucyjnego ws. aborcji. Przekonywały, że potrzebne są natychmiastowe działania i przyjęcie ustawy ratunkowej, która „dekryminalizuje pomoc przy aborcji”. Wieczorem 27 stycznia w Dzienniku Ustaw został opublikowany wyrok TK z 22 października ub. roku ws. przepisów antyaborcyjnych, a w nocy w Monitorze Polskim jego uzasadnienie. TK wskazał w uzasadnieniu, że prawdopodobieństwo ciężkich wad płodu nie jest wystarczające dla dopuszczalności aborcji. Po publikacji wyroku stracił moc przepis tzw. ustawy antyaborcyjnej z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co TK w październiku uznał za niekonstytucyjne. Publikacja wyroku, a co za tym idzie zaostrzenie przepisów antyaborcyjnych, wywołały kolejne masowe protesty. Obowiązująca od 1993 r. ustawa o planowaniu rodziny, ochronie płodu ludzkiego i warunkach dopuszczalności przerywania ciąży zezwalała na dokonanie aborcji w trzech przypadkach. Jednym z nich było duże prawdopodobieństwo ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co TK uznał za niekonstytucyjne. Pozostałe dwa przypadki, w których aborcja jest nadal zgodna z prawem, to sytuacja, gdy ciąża stanowi zagrożenie dla życia lub zdrowia kobiety lub gdy ciąża powstała w wyniku czynu zabronionego (gwałt, kazirodztwo). Karalność aborcji wprowadza przepis art. 152 Kodeksu karnego, który przewiduje odpowiedzialność karną zarówno osoby, która za zgodą kobiety usuwa ciążę wbrew przepisom ustawy, jak i tej osoby, która udziela kobiecie ciężarnej pomocy w przerwaniu ciąży z naruszeniem przepisów ustawy lub ją do tego nakłania. Grozi za to kara pozbawienia wolności do lat 3.  aw/PAP
Dziennikarz nie wytrzymał rozmowy z politykiem PO i zaczął parodiować jego partię: "Mój Boże! Nie, nie, nie". WIDEO^Na widelcu^2021-02-03 11:18:22.431851+01:00^https://wpolityce.pl/polityka/537588-dziennikarz-nie-wytrzymal-rozmowy-z-politykiem-po-wideo^Choć poseł Platformy Obywatelskiej Ireneusz Raś powiedział dziś na antenie RMF24 kilka niewygodnych dla swojej partii i Strajku Kobiet słów, to i tak przez większość czasu przemawiała przez niego „platformiana” narracja o „złym PiS-ie”. W pewnym momencie doszło do tego, że wypowiedzi Rasia zirytowały prowadzącego rozmowę Roberta Mazurka, który w fantastyczny sposób sparodiował Platformę Obywatelską. CZYTAJ WIĘCEJ: Raś: „Nie zgadzam się z Martą Lempart, tak jak większość ludzi w PO”. To co robią na protestach Strajku Kobiet? Po tych bardzo złych decyzjach Prawa i Sprawiedliwości i Jarosława Kaczyńskiego… —mówił Raś. Ale jakie decyzje Prawa i Sprawiedliwości i Jarosława Kaczyńskiego ma pan na myśli? —dopytywał wyraźnie zirytowany Mazurek. (…) Mój Boże! Nie, nie, nie. Panie pośle, pan myli rozmowę z wiecem, na którym i tak by zresztą pana nie słuchał, gdyby pan mówił w ten sposób  —powiedział redaktor. Dlaczego? —odparł widocznie zdziwiony poseł. „Bo to są te straszne decyzje Jarosława Kaczyńskiego, który dzieli Polki i Polaków, zamiast zajmować się ich prawdziwymi problemami i my, Platforma Obywatelska jesteśmy przeciwko działaniom Jarosława Kaczyńskiego i rządowi PiS, który nie walczy z koronawirusem, tylko zaostrza walkę polityczną, żeby dzielić Polki i Polaków”. Chce pan tak jeszcze? Ja mogę tak długo, nauczyłem się od was —spytał Mazurek. Panie redaktorze, wychodzi to panu doskonale  —odparł zmieszany Raś. To jest karykatura posłów Platformy Obywatelskiej —powiedział Mazurek. Nie, to nie jest karykatura —odparł Raś.
Mainstream uwierają konserwatyści w PO? Długosz: "Czy poseł Raś mógłby już iść do Hołowni?"; Lis: "Nie lepiej do PiS?"^Znalezione w sieci^2021-02-03 11:01:13.326251+01:00^https://wpolityce.pl/polityka/537586-mainstream-uwieraja-konserwatysci-w-po^„Czy poseł Raś mógłby już iść do Hołowni? Bo zaciemnia obraz” - napisała na Twitterze dziennikarka Dominika Długosz, komentując wypowiedź posła Platformy Obywatelskiej Ireneusza Rasia odnośnie do kwestii legalizacji związków partnerskich. CZYTAJ RÓWNIEŻ: -Raś: „Nie zgadzam się z Martą Lempart, tak jak większość ludzi w PO”. To co robią na protestach Strajku Kobiet? -PO zapowiada rewizję programu. Ruch Hołowni komentuje: „Jak tak dalej pójdzie to Polska 2050 schrupie was do ogryzka” Poseł, zapytany na antenie RMF FM o legalizację związków partnerskich, odpowiedział: Nie tworzyłbym prawa paramałżeńskiego. Wypowiedź ta nie przypadła do gustu dziennikarzom liberalno-lewicowych mediów, Dominice Długosz i Tomaszowi Lisowi. Czy poseł Raś mógłby już iść do Hołowni? Bo zaciemnia obraz — napisała Długosz. Nie lepiej do PiS? Krótsza droga — zasugerował Lis. Strażnicy pluralizmu opinii w akcji — podsumował publicysta „Do Rzeczy” Piotr Semka.
Obłęd! Środa po wyroku TK: "Jestem prawie przekonana, że w Polsce będzie coraz więcej przypadków niejawnego dzieciobójstwa"^Kronika kłamliwej histerii^2021-02-03 10:56:09.436180+01:00^https://wpolityce.pl/polityka/537585-obled-sroda-bedzie-coraz-wiecej-przypadkow-dzieciobojstwa^„Jestem prawie przekonana, że w Polsce będzie coraz więcej przypadków niejawnego dzieciobójstwa, bo kobiety nie będą zgłaszały niechcianej ciąży. Będą sobie radziły tak, jak w wieku XVIII czy XIX. (…) W jakimś niewiarygodnym tempie cofamy się do XVIII wieku, kiedy kobiety były traktowane jak niepełnosprawne, niezdolne do odpowiedzialności, obciążone histerią itd.” - w taki sposób prof. Magdalena Środa na antenie Radia Zet odniosła się do wyroku TK ws. aborcji. CZYTAJ TAKŻE:  — To groźba? Środa zachęca w „GW” do rewolucji i pisze: Radykalizm Strajku Kobiet?! Prawdziwy radykalizm dopiero nadchodzi — Policjant zaatakowany na proteście w Warszawie. Była tam Lempart. Funkcjonariusz chciał zatrzymać auto jeżdżące po chodniku Magdalena Środa narzekała na wyrok TK ws. aborcji. Jej wypowiedzi stawały się coraz bardziej histeryczne. Trudno mi powiedzieć czy to naprawdę napisał Trybunał czy dyrektor Rydzyk. Nie wiem. Wiadomo, że żyjemy dziś w kraju autorytarnym  — stwierdziła. Środa powiedziała, że walka zwolenników aborcji musi przybrać radykalne formy. Na pewnym etapie walka o prawa musi przyznać bardziej radykalne formy. Nikt nie będzie bomb podkładał, ale ten poziom radykalizmu, który mamy dziś, jest adekwatny  — mówiła. Przyznała, że obecnie popiera wulgaryzmy na protestach. Sama się zradykalizowałam, bo popieram te wulgaryzmy. Tzn. nie popieram, ale uważam, że nie da się inaczej. Od 30 lat manifestuję, pikietuję, podpisuję listy. Cały wachlarz pacyfistycznych, łagodnych sposobów protestu został wyczerpany  — zaznaczyła. Zdaniem Środy zwolennicy aborcji powinni stosować przemoc wobec rządu. Rząd tak strasznie eskaluje dyskryminację wobec kobiet, że wydaje się, że tylko przemoc może go zatrzymać. Temu rządowi nie można odpowiedzieć inaczej jak właśnie przemocą  — powiedziała. Etyczka namawiała zwolenniczki aborcji do powołania swojej partii politycznej. Namawiam organizatorki Strajku Kobiet, będę się starała to robić, żeby znaleźć jakieś przełożenie polityczne. (…) Budować partię albo potężny ruch polityczny, szukać swoich przyczółków w parlamencie  — mówiła. To przykre, że profesor z Uniwersytetu Warszawskiego zamiast namawiać protestujących zwolenników aborcji do deeskalacji, zachęca ich wręcz do jeszcze większej radykalizacji i stosowania przemocy.  tkwl/radiozet.pl
Kiedy wreszcie zostaną otwarte hotele? Wciąż nie przedstawiono żadnych analiz uzasadniających ich zamknięcie^Marek Pyza^2021-02-03 10:40:10.513882+01:00^https://wpolityce.pl/polityka/537583-kiedy-wreszcie-zostana-otwarte-hotele^Od paru godzin krążą jakieś przecieki, że od 14 lutego swoje podwoje będą mogły otworzyć hotele. Mam nadzieję, że te pogłoski okażą się prawdziwe. I nie dlatego, że planuję wypad za miasto na Walentynki, lecz dlatego, że utrzymywanie ich tak długo w zamknięciu jest jedną z najbardziej absurdalnych decyzji obostrzeniowych, przy okazji narażającą państwo na dodatkowe koszty. Robiłem wczoraj zakupy w ochockim Zieleniaku – to hala z kilkudziesięcioma boksami. Zaopatrzyłem się w trochę warzyw, owoców, jajka wiejskie – zwykle kupuję tam, bo towar jest świeży, sprawdzony, często bezpośrednio od producentów. W ciągu pół godziny w bliskiej odległości mijałem dziesiątki osób, przekazywałem banknoty i monety, stałem w kolejkach, w których ciężko zachować odległość 2 metrów (ale maseczki u wszystkich były na miejscu). Czy byłem narażony na zakażenie bardziej niż przy hotelowej recepcji, przy której mogę zetknąć się z 1-2 osobami? Albo na hotelowym parkingu? We foyer? Na korytarzu? W ogrodzie? Oczywiście, że nie.  To nie jest oczywiście argument koronny, ale warto też mieć na uwadze, że od kilku dni możemy już chodzić do muzeów i galerii. Ale tylko tych znajdujących się w mieście, w którym mieszkamy. Otwarcie hoteli pozwoliłoby choćby na ten skromny bezpośredni kontakt ze sztuką, do której trzeba się wybrać w dłuższą podróż. I w pewnym stopniu zrekompensowałoby brak zimowych ferii.  Nie dziwię się właścicielom pensjonatów, którzy nie tylko ledwo już wiążą koniec z końcem nie mogąc prowadzić swoich biznesów, ale przede wszystkim nie rozumieją, dlaczego ograniczenia dotyczą również ich. Nie bez racji jest opozycja, która wypomina premierowi, że w listopadzie pokazał tabelkę określającą, jak będą znoszone obostrzenia w zależności od tygodniowej liczby przypadków zakażeń koronawirusem. Wynika z niej, że dziś cały kraj powinien znaleźć się w strefie żółtej, a w niektórych regionach mielibyśmy nawet strefę zieloną. W żółtej otwarte byłyby kina i stadiony sportowe (z 25 proc. zajętych miejsc), gromadzić moglibyśmy się nie w 5, a w 25 osób, w weselach mogłoby uczestniczyć 50 osób, restauracje czynne byłyby w godzinach 6-21, a hotele działałyby bez ograniczeń. Owszem, rząd nieco przeholował z tym optymizmem, bo gdy mamy po kilka tysięcy zakażeń dziennie, szaleństwem byłoby otwieranie gastronomii, szybko skończyłoby się to trzecią falą. Ale nie widzę większego problemu w pozwoleniu na przyjmowanie gości w hotelach (ale też np. na stadionach). Niekoniecznie z pełnym ich obłożeniem, ale zajęcie np. 25 proc., czy nawet 50 proc. pokoi nie wiązałoby się z większym ryzykiem. Jeśli zamknięte byłyby strefy SPA, a hotelowe restauracje donosiły dania do pokoi, ryzyko kontaktu z innymi ludźmi byłoby zredukowane do minimum. Tak, znam badania naukowców z Uniwersytetu Stanforda przedstawione wczoraj przez Centrum Informacyjne Rządu. To opracowanie z listopada, a więc badania przeprowadzano jeszcze wcześniej. Czy są wiarygodne? Wynika z nich m.in., że w hotelach jest większe ryzyko zakażeń niż w supermarketach, co musi budzić zdziwienie. Opracowanie siedmiorga badaczy zawiera też np. tezę, że… osoby biedne robią zakupy w małych sklepach. Chyba nie trzeba nikogo przekonywać, że mało ma to wspólnego z rzeczywistością, przynajmniej w Polsce.  Wciąż zatem nie wiemy, dlaczego hotele w naszym kraju pozostają zamknięte. Nie przedstawiono żadnych analiz to uzasadniających.
Poseł Zielonych zarażona koronawirusem. Wcześniej brała udział w protestach Strajku Kobiet. Wymowny komentarz Sobolewskiego^Zaćwierkane na Twitterze^2021-02-03 10:29:25.847786+01:00^https://wpolityce.pl/polityka/537580-tracz-zarazona-koronawirusem-wymowny-wpis-posla-pis^Poseł Małgorzata Tracz zarażona koronawirusem! Przedstawicielka Zielonych poinformowała o tym na Twitterze. Do informacji odniósł się szef Komitetu Wykonawczego PiS Krzysztof Sobolewski. Niestety pandemia dopadła także i mnie. Mam pozytywny wynik testu, zaczynam kwarantannę. Dbajcie o siebie! —powiadomiła poseł Zielonych.
PO zapowiada rewizję programu. Ruch Hołowni komentuje: „Jak tak dalej pójdzie to Polska 2050 schrupie was do ogryzka”^Tak się bawi opozycja^2021-02-03 10:19:50.887148+01:00^https://wpolityce.pl/polityka/537577-po-zapowiada-rewizje-programu-polska-2050-was-schrupie^„W przeciwieństwie do Szymona Hołowni mamy program, musimy go tylko zrewidować” - powiedziała Joanna Kluzik-Rostkowska, a jej wypowiedź umieściło na swoim profilu na Twitterze Polskie Radio 24. „Jak tak dalej pójdzie, to Polska2050 schrupie was do ogryzka” - skomentował administrujący twitterowym profilem przedstawiciel ugrupowania Szymona Hołowni. CZYTAJ RÓWNIEŻ: -Hołowni puszczają nerwy. Zamiast wytłumaczyć się ze zmiany poglądów, rzuca obelgami i grozi dziennikarzom -Czy to nasza wina, że Hołownia robił po kościołach za kaznodzieję, a teraz blisko mu do błyskawic? Ale jego reakcja dużo nam mówi W związku z #COVID19 przesunęliśmy naszą deklarację programową i świętowanie 20-lecia. W przeciwieństwie do Szymona Hołowni mamy program, musimy go tylko zrewidować #Hołownia @Platforma_org — powiedziała Kluzik-Rostkowska.
Kiedy odbędzie się kongres PiS? Sobolewski: Ze względu na pandemię zakładamy, że nie wcześniej niż pod koniec czerwca^Zespół wPolityce.pl^2021-02-03 09:57:47.074081+01:00^https://wpolityce.pl/polityka/537574-kiedy-odbedzie-sie-kongres-pis-sobolewski-odpowiada^Zakładamy, że kongres wyborczo-statutowy Prawa i Sprawiedliwości odbędzie się nie wcześniej niż pod koniec czerwca - mówił w środę szef Komitetu Wykonawczego PiS Krzysztof Sobolewski. CZYTAJ TAKŻE: Sobolewski: Kongres PiS najprawdopodobniej w drugim kwartale 2021 r. Ostateczna decyzja uzależniona od sytuacji epidemicznej Kongres Prawa i Sprawiedliwości niestety nie będzie mógł się odbyć, przynajmniej w najbliższym czasie ze względu na pandemię koronawirusa i obostrzenia  — mówił Sobolewski w Programie Trzecim Polskiego Radia. Zakładamy, że kongres wyborczo-statutowy będzie nie wcześniej niż pod koniec czerwca — oświadczył. Pierwotnie kongres statutowo-wyborczy PiS miał się odbyć 7 listopada ub. roku, ale pod koniec października prezes partii Jarosław Kaczyński zarządził przesunięcie kongresu do czasu zmniejszenia zagrożenia pandemią COVID-19. Jak wówczas tłumaczył Sobolewski, decyzja była związana z tym, że spotkanie delegatów musi się odbyć w tradycyjnej, stacjonarnej formie i nie jest przewidziana zdalna formuła kongresu. Podczas kongresu mają być wybrane władze ugrupowania na nową kadencję: szef partii, Rada Polityczna, sąd koleżeński oraz krajowa komisja rewizyjna. W trakcie rozmowy Sobolewski był też pytany o szansę kandydata PiS na RPO, wiceszefa MSZ Piotra Wawrzyka, którego Sejm powołał na to stanowisko w styczniu. Wybór ten, zgodnie z przepisami, musi jeszcze zaakceptować Senat. Liczymy, że Senat przychyli się tej kandydaturze  — powiedział. Dopytywany czy PiS „robi coś w tej sprawie”, Sobolewski odparł, że takie „sprawy lubią ciszę”. RPO powołuje Sejm za zgodą Senatu na wniosek marszałka Sejmu albo grupy 35 posłów. Jeżeli Senat odmówi wyrażenia zgody na powołanie Rzecznika (na podjęcie uchwały wyrażającej zgodę lub sprzeciw ma miesiąc), Sejm powołuje na to stanowisko inną osobę. tkwl/PAP
Raś: "Nie zgadzam się z Martą Lempart, tak jak większość ludzi w PO". To co robią na protestach Strajku Kobiet?^Zespół wPolityce.pl^2021-02-03 09:43:33.431958+01:00^https://wpolityce.pl/polityka/537572-ras-wiekszosc-ludzi-w-po-nie-zgadza-sie-z-lempart^„Większość kobiet, większość młodych ludzi i większość ludzi, którzy protestowali, nie ma nic wspólnego z Martą Lempart. To jest pani polityk, ona ma swoje cele, ja się z nią nie zgadzam. Tak jak większość ludzi PO” - powiedział na antenie RMF FM Ireneusz Raś, poseł Platformy Obywatelskiej. CZYTAJ RÓWNIEŻ: -Wandale ze Strajku Kobiet niszczą Warszawę. Ratusz zapytano o koszty zniszczeń. Czy odpowiedź brzmi „nic się nie stało”?! -Niszczą miasto, a co w tym czasie robi prezydent Warszawy? Protestuje razem z nimi. Komentatorzy: Nadzorca Trzaskowski milczy  Nie ukrywam, że dyskusja jest dość dynamiczna w Platformie. Ona w ostatnim czasie przyspiesza. Wszystkie środowiska, które tworzą PO, wszyscy politycy zastanawiają się nad tożsamością PO. Trudno, żeby zabrakło głosów konserwatystów i powiem szczerze: konserwatyści nie chcą być kwiatkiem do kożucha — mówił Ireneusz Raś komentując sytuację konserwatywnych polityków w Platformie Obywatelskiej. Poseł pytany o ocenę zaangażowania polityków PO w protesty w sprawie zaostrzenia prawa aborcyjnego, stwierdził:  Uważam, że to co zrobiło Prawo i Sprawiedliwość, ta cyniczna gra aborcją jest niedopuszczalna. Również ze względu na zasady i wartości, które wyznaje grupa konserwatystów, nie tylko Platformy. Uważam, że wkurzenie kobiet w wyniku akcji politycznej PiS-u, to jest wkurzenie, które ja rozumiem  Zapytany, czy dobrze czuje się w partii, która mówi „aborcja jest ok”, Ireneusz Raś odpowiedział: Jeśli moja partia powiedziałaby, że aborcja na życzenie jest ok, to mnie w takiej partii nie będzie.  Wbrew stanowisku zarządu PO, wspierającego protesty organizowane przez Martę Lempart i zwolenniczki aborcji poseł Raś przekonywał, że większość członków Platformy nie popiera aborcji na życzenie. Dopytywany powtórnie, czy dobrze czuje się w swojej partii, odpowiedział: Ja wciąż w nią wierzę. Wierzę, że PO może zawrócić do tego, czym była, bo to przynosiło efekt w postaci siedmiu zwycięstw. To mocne centrum z dwoma skrzydłami – i tym liberalnym i tym konserwatywnym dobrze Polsce służyło. Odnosząc się do działań Szymona Hołowni, który przejmuje kolejnych polityków PO Ireneusz Raś stwierdził: Według mnie Szymon Hołownia bardzo trafnie wyczuł dzisiaj nastroje Polaków i wie, jak Polacy dokonują dziś wyborów. Przeanalizował to i trochę sięga do tych źródeł Platformy Obywatelskiej sprzed dwudziestu lat. Bo my dzisiaj przecież rozmawiamy w perspektywie naszego jubileuszu. Zapytany, czy chce przejść do ruchu Szymona Hołowni powiedział: Jestem politykiem Platformy i chcę powalczyć, by ona na nowo się odbudowała aw/RMF
"Aborcja jest zabójstwem". Hołownia zapytany o wypowiedź, która jest w nowym "Sieci": Nie zmieniłem się, tylko zmieniłem perspektywę^Zespół wPolityce.pl^2021-02-03 09:37:44.134450+01:00^https://wpolityce.pl/polityka/537571-holownia-o-swojej-wypowiedzi-sprzed-lat-cytowanej-w-sieci^Hołownia został zapytany we wtorek w Polsat News, czy popiera postulat Strajku Kobiet, jakim jest legalizacja aborcji na żądanie. Odnosił się też do swojej wypowiedzi sprzed 8 lat dot. aborcji, którą można znaleźć m.in. w najnowszym tygodniku „Sieci”, w tekście „Cel uświęca środki”. CZYTAJ TAKŻE: — Nowy numer tygodnika „Sieci”! Kiedy Hołownia jest prawdziwy, a kiedy gra? Dlaczego wspiera marsze spod znaku błyskawicy? — Totalna awantura Hołowni i Zgorzelskiego! Padły mocne słowa. „To po prostu draństwo”; „On jest człowiekiem o mentalności ciecia” Nie popieram tego postulatu  — powiedział Hołownia. Ocenił jednoczenie, że decyzja Trybunału Konstytucyjnego jest „tragiczna” dla kobiet. Dzisiaj pan mówi, że decyzja TK jest tragiczna dla kobiet, ale jeszcze 8 lat temu w Gliwicach mówił pan tak: „Mój stosunek do aborcji jest bardzo prosty. Aborcja jest zabójstwem, w każdym przypadku. Pozbawieniem życia człowieka i tu nie mam cienia wątpliwości ”. Czy Szymon Hołownia się zmienił? Który jest prawdziwy? — dopytywał redaktor Bogdan Rymanowski. Od wspomnianej wypowiedzi rozpoczyna się tekst „Sieci”, dotyczący Szymona Hołowni.
TYLKO U NAS. Dziś o 18.00 na antenie telewizji wPolsce.pl - rozmowa z premierem Mateuszem Morawieckim. POLECAMY!^Telewizja wPolsce.pl^2021-02-03 09:35:15.505958+01:00^https://wpolityce.pl/polityka/537570-premier-morawiecki-w-telewizji-wpolscepl-dzis-o-1800^Specjalne wydanie programu „Gorące Pytania”! Gościem telewizji wPolsce.pl jest premier Mateusz Morawiecki. Emisja dziś o godzinie 18:00. Serdecznie polecamy. Rozmowę poprowadzi publicysta tygodnika „Sieci” i portalu wPolityce.pl Michał Karnowski. O co będzie pytał szefa rządu? Na jakim etapie jest plan wprowadzenia solidarnościowego podatku od mediów? Dlaczego rząd chce go wdrożyć? Kogo nowy podatek będzie dotyczył? Jaki jest stan finansów publicznych po blisko roku pandemii? Jak wyglądamy na tle innych krajów? Czy czeka nas recesja, czy wzrost gospodarczy? Dlaczego kapitał w mediach ma znaczenie? Po co Orlenowi – koncernowi multienergetycznemu wydawnictwo Polska Press? Czy jest w tym jakiś plan? Czym jest i po co nam Nowy Ład? Jakie są plany rządu na pomoc przedsiębiorstwom w niwelowaniu ekonomicznych skutków pandemii? Czego w ramach Nowego Ładu mogą się spodziewać przedsiębiorcy, pracownicy i obywatele? Czy udział Polski w unijnym mechanizmie zakupu szczepionek był słuszny? Jak przebiegają szczepienia i w jakim tempie będziemy się szczepić w najbliższych miesiącach? W jakim punkcie jesteśmy w walce z epidemią? W jaki sposób orzeczenie Trybunału Konstytucyjnego w sprawie aborcji przełożyć na praktykę procedur medycznych i leczenia? Jaki jest rządowy program wspierający dla kobiet decydujących się na urodzenie chorego dziecka? O tym m. in. będzie mówił premier Morawiecki w rozmowie z Michałem Karnowskim dziś o godz. 18:00 na antenie telewizji wPolsce.pl. ZAPRASZAMY DO OGLĄDANIA!
Owsiak dostał reprymendę od Spurek! "Do odrobienia lekcje z praw człowieka. Chętnie pomogę". Szef WOŚP za mało lewacki?^Zespół wPolityce.pl^2021-02-03 08:37:28.527802+01:00^https://wpolityce.pl/polityka/537566-kto-by-sie-spodziewal-owsiak-dostal-reprymende-od-spurek^Piekło zamarzło. Sylwia Spurek udzieliła reprymendy… Jerzemu Owsiakowi! Europoseł Zielonych oburzyła się na słowa o „świrach” i „aborcji na pstryknięcie”. Szef fundacji WOŚP jest za mało lewacki?  CZYTAJ RÓWNIEŻ: Puszczają nerwy? Owsiak: „Nie będziemy odpowiadali szaleńcom”. Dziękuje też Strajkowi Kobiet i mówi o aborcji: „To dopiero restrykcja” Czy WOŚP „grała” razem ze Strajkiem Kobiet? Pytanie o te związki, zadane podczas konferencji prasowej po 29. finale, wyprowadziło Jerzego Owsiaka z równowagi. „Nie jesteśmy świrami, wariatami, którzy mówią, że aborcja ma być na pstryknięcie. To absolutne nadużycie”  — przekonywał.  „Poprzednia ustawa antyaborcyjna funkcjonowała. Ta najnowsza, to dopiero restrykcje!”  — powiedział szef fundacji WOŚP. Co ciekawe, słowa te nie spodobały się Sylwii Spurek. Co europoseł Zielonych zarzuciła Owsiakowi? Szanuję zasługi @fundacjawosp i Jurka Owsiaka, ale pogardliwa retoryka dotycząca praw kobiet („aborcja na pstryknięcie”) połączona z używaniem określeń stygmatyzujących osoby chorujące psychicznie jest niedopuszczalna — napisała zgodnie z lewacką optyką. Do odrobienia lekcje z praw człowieka. Chętnie pomogę — dodała.
Niedzielski: Można to coraz odważniej powiedzieć. Wchodzimy w okres, w którym pandemia w Polsce znajduje się pod kontrolą^Zespół wPolityce.pl^2021-02-03 08:10:01.656077+01:00^https://wpolityce.pl/polityka/537563-pandemia-pod-kontrola-optymistyczne-slowa-ministra-zdrowia^„Szczepienia to nie jedyna metoda utrzymania pandemii pod kontrolą. Są też obostrzenia i dyscyplina społeczna (…). Powoli, i chyba można to coraz odważniej wypowiadać, wchodzimy w taki okres, gdzie pandemia w Polsce znajduje się pod kontrolą” — powiedział na antenie Polskiego Radia 24 minister zdrowia Adam Niedzielski. CZYTAJ RÓWNIEŻ: Szef KPRM odpowiada Broniarzowi: Wypowiedzi, które mogą podważać zaufanie obywateli do programu szczepień są nieodpowiedzialne CZYTAJ WIĘCEJ: Szczepionka AstraZeneca zapobiega przenoszeniu koronawirusa? Tak twierdzą naukowcy z Uniwersytetu Oksfordzkiego Minister był pytany o szczepionkę przeciwko Covid-19 firmy AstraZeneca. To nawiązanie do słów szefa ZNP Sławomira Broniarza, który mówił o tym, że część nauczycieli nie chce przyjmować szczepionki tej firmy, gdyż rzekomo nie gwarantuje ona wysokiej skuteczności… Ze zdziwieniem słuchałem wypowiedzi pana Broniarza, który wypowiadał się w taki sposób, jakby ten preparat AstraZeneci miał jakiś charakter eksperymentalny, co oczywiście jest nieprawdą. Mamy do czynienia z pełni przebadaną szczepionką — podkreślił Niedzielski. Jej skuteczność wynosi 60-70 proc., jak w przypadku szczepionki na zwykłą grypę. Przede wszystkim chroni prawie w 100 proc. przed ciężkim przechodzeniem choroby — zwracał uwagę. AstraZeneca mówi, że preparat jest możliwy do stosowania dla wszystkich powyżej 18 roku życia. Zastrzeżenie jest tylko takie, że powyżej 55 roku nie było zbadanych wiele osób — dodał. Szef resortu zdrowia przypomniał jednocześnie, że Rada Medyczna wydała zalecenia ws. szczepień preparatem AstraZeneci, a także szczepień nauczycieli.  CZYTAJ TAKŻE: Znamy rekomendacje dot. szczepionki AstraZeneca. Szef KPRM: Preparat dla osób między 18 a 60 rokiem życia Padło pytanie, kiedy stan zaszczepienia spowoduje, że pandemia będzie pod kontrolą. Przede wszystkim szczepienia to nie jedyna metoda utrzymania pandemii pod kontrolą. Są też obostrzenia i dyscyplina społeczna — odpowiedział Niedzielski, przypominając o maseczkach i dezynfekcji rąk. Powoli, i chyba można to coraz odważniej wypowiadać, wchodzimy w taki okres, gdzie pandemia w Polsce znajduje się pod kontrolą — stwierdził minister zdrowia, wskazując na ostanie raporty nowych przypadków zakażeń koronawirusem. CZYTAJ WIĘCEJ: WSZYSTKO o pandemii koronawirusa kpc/PR24
Kobiecy zespół Kidawy-Błońskiej ma wypracować stanowisko PO w sprawie aborcji. Potwierdzą ideologiczny skręt na lewo?^Zespół wPolityce.pl^2021-02-03 07:39:50.755148+01:00^https://wpolityce.pl/polityka/537562-kidawa-blonska-ma-wypracowac-stanowisko-po-ws-aborcji^Stanowisko PO w sprawie aborcji ma się wypracować kobiecy zespół pod kierownictwem wicemarszałek Sejmu Małgorzaty Kidawy-Błońskiej - to jedno z ustaleń poniedziałkowego posiedzenia zarządu Platformy Obywatelskiej. CZYTAJ RÓWNIEŻ: TYLKO U NAS. Spór w KO o aborcję. Poseł PO: Musimy wypracować wspólne stanowisko, bo inaczej skończy się jak z Kukiz’15 i PSL-em CZYTAJ TAKŻE: NASZ WYWIAD. W PO wrze ws. aborcji. Dr hab. Biskup: Tworzona była jako partia konserwatywno-liberalna, skręciła znacznie w lewo Sprawa aborcji, jak wynika z informacji PAP, była jednym z tematów poruszanych podczas poniedziałkowych obrad zarządu PO. Aborcja jest tematem gorącym politycznie w związku z opublikowaniem w ubiegłym tygodniu wyroku TK z 22 października. Temat ten nie od dziś dzieli Platformę, a teraz, jak przyznają politycy PO, istnieje konieczność wypracowania nowego stanowiska partii w tej sprawie. Doprecyzowaniem tej kwestii ma się zająć zespół, składający się z należących do zarządu PO kobiet, kierowany przez wicemarszałek Sejmu Małgorzatę Kidawę-Błońską. Zespół ma obradować w tym tygodniu, a w piątek po raz kolejny ma się zebrać zarząd partii, choć - jak wynika z informacji PAP - raczej do piątku nie uda się przygotować nowego stanowiska. Do kompromisu aborcyjnego, zniszczonego przez PiS nie ma już powrotu. Chcemy wypracować stanowisko, w którym zmieści się i prawa, i lewa strona, więc zapewne będzie to stanowisko najbliższe centrum — powiedziała PAP członkini zarządu PO Urszula Augustyn. Inny członek zarządu Sławomir Neumann dodał, że jeśli Platforma przyjmie stanowisko w sprawie aborcji, nie będzie obowiązujące dla wszystkich członków partii, bo to kwestia sumienia.  Jest jednak możliwe, że będzie to stanowisko popierane przez 80-90 procent członków partii Według niego zespół Kidawy-Błońskiej zajmie się także innymi kontrowersyjnymi tematami, takimi jak związki partnerskie, stosunki państwo-Kościół i będzie wypracowywał stanowiska PO w tych sprawach. Niektórzy członkowie zarządu PO, jak wynika z informacji PAP, wyrażali w poniedziałek zaniepokojenie wzrastającym poparciem Polski 2050 Szymona Hołowni. Z informacji PAP wynika także, że podczas poniedziałkowych obrad pod adresem kierowanego przez Tomasza Siemoniaka zespołu, który pracuje nad nową deklaracją ideową padały pytania, kiedy deklaracja będzie gotowa. Członkowie zespołu poinformowali zarząd, że zapewne do połowy lutego zakończą się spotkania w regionach, zaś sam dokument powinien być gotowy jeszcze w lutym. W następny poniedziałek ma też dojść do spotkania z udziałem ekspertów, podczas którego podsumowana zostanie polityka makroekonomiczna PiS z lat 2016-2019. Spotkanie organizuje Izabela Leszczyna. Ruszamy do ofensywy programowej, będziemy przedstawiać naszą ofertę w swoim rytmie, w swoim tempie, bo zależy nam na tym, żeby Polacy wiedzieli, że jest poważna partia, która wie jak wyprowadzić nasz kraj z kryzysu po koronawirusie i PiS-ie. Istniejemy 20 lat i wiemy, że Plan dla Polski wymaga pracy, bo to coś znacznie więcej niż prezentacja w Power Point — powiedziała PAP Leszczyna. W ubiegłą środę w Dzienniku Ustaw został opublikowany wyrok TK z 22 października ub. roku ws. przepisów antyaborcyjnych, a w Monitorze Polskim opublikowano jego uzasadnienie. TK wskazał w uzasadnieniu, że prawdopodobieństwo ciężkich wad płodu nie jest wystarczające dla dopuszczalności aborcji. Po publikacji wyroku stracił moc przepis tzw. ustawy antyaborcyjnej z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co TK w październiku uznał za niekonstytucyjne. CZYTAJ WIĘCEJ: W Dzienniku Ustaw opublikowano październikowy wyrok TK ws. przepisów o dopuszczalności aborcji! SPRAWDŹ SZCZEGÓŁY kpc/PAP
Zbigniew Rau podkreśla: Koniec z niemocą w MSZ. Jestem przekonany, że zmiany muszą być fundamentalne, systemowe i jednoznaczne^Zespół wPolityce.pl^2021-02-03 06:58:16.514863+01:00^https://wpolityce.pl/polityka/537555-zbigniew-rau-podkresla-koniec-z-niemoca-w-msz^Jestem absolutnie przekonany, że zmiany muszą być fundamentalne, systemowe i jednoznaczne; z tym przekonaniem przystępowałem do prac nad ustawą o służbie zagranicznej - mówi „Gazecie Polskiej” szef MSZ Zbigniew Rau. Reforma ma wprowadzić rozróżnienie polityczności i apolityczności - dodał. Minister spraw zagranicznych Zbigniew Rau został zapytany o to, czy nowa ustawa o służbie zagranicznej jest tylko poprawianiem wcześniejszych rozwiązań, czy dalej idących zmian w MSZ. Jestem absolutnie przekonany, że zmiany muszą być fundamentalne, systemowe i jednoznaczne. Z tym przekonaniem przystępowałem do prac nad ustawą. Zasadniczą kwestią jest oddzielenie elementu politycznego od urzędniczego. Tutaj resort w sposób widoczny, a nawet bardzo wyrazisty, odstawał od reszty administracji rządowej. Podstawowe założenie funkcjonowania administracji rządowej sprowadza się do tego, że w państwie demokratycznym większość parlamentarna powołuje swój rząd. Ma on realizować wolę wyborców we władzy wykonawczej. Zatem do każdego ministerstwa wchodzi minister, wiceministrowie. To są ludzie odpowiedzialni za realizację politycznego mandatu w danym resorcie — mówi w środowym tygodniku Rau. Jednocześnie - jak tłumaczy szef MSZ - w ministerstwie są setki, a czasem nawet tysiące urzędników, którzy mają te same kompetencje, te same zadania niezależnie od konstelacji politycznej wyłonionej w wyborach. Zatem są to eksperci, ludzie z doświadczeniem zawodowym, wiedzą fachową. Mają służyć państwu niezależnie od tego, kto formułuje rząd i czyja wola polityczna jest realizowana w tym ministerstwie. Aby ci urzędnicy najbardziej merytorycznie, najbardziej skutecznie wspierali polityków w resorcie, muszą być apolityczni. To rzecz oczywista. Dlatego mamy w każdym resorcie korpus służby cywilnej, a więc urzędników, którzy mają swoje przywileje w zamian za apolityczny charakter ich pracy. Tego właśnie faktycznie nie było w resorcie spraw zagranicznych — tłumaczy Rau. Zdaniem szefa MSZ, „ambasador ma realizować politykę państwa polskiego w państwie przyjmującym w sposób określony przez daną formację rządzącą”.  Jeśli natomiast uznawano, że zwieńczeniem kariery urzędnika będzie nominacja polityczna, to miał on wystarczająco dużo motywacji, by zachowywać się politycznie. W tej sytuacji trudno było więc mówić o etosie urzędniczym, etosie służby zagranicznej, etosie dyplomatycznym — mówi minister. I jak dodaje, „reforma ma na celu wprowadzenie jasnego rozróżnienia polityczności i apolityczności”. Rau pytany o to, jak z punktu widzenia Polski ocenia zmiany, które zaszły w USA, mówi, że „będzie to przede wszystkim kontynuacja, ponieważ wynika to z konstelacji politycznej, którą określa intensyfikująca się rywalizacja chińsko-amerykańska”.  Na to nakładają się relacje między Rosją a NATO. NATO uznało, że zagrożeniem militarnym jest Rosja. Geopolityka nie zmienia się, jesteśmy na wschodniej flance NATO. Także dlatego, że jesteśmy tradycyjnym i aksjologicznie wypróbowanym sojusznikiem Stanów Zjednoczonych niezależnie od tego, kto rządzi w tym państwie — powiedział. kpc/PAP
Czy to nasza wina, że Hołownia robił po kościołach za kaznodzieję, a teraz blisko mu do błyskawic? Ale jego reakcja dużo nam mówi^Michał Karnowski^2021-02-03 06:36:02.293610+01:00^https://wpolityce.pl/polityka/537552-czy-to-nasza-wina-ze-holownia-robil-za-kaznodzieje^Jeśli ktoś dłużej czyta nasz portal i nasz tygodnik, to wie, że doceniamy duchową i społeczną misję Kościoła, bronimy go przed nieuczciwymi atakami, ale nigdy nie wchodzimy w rolę biskupów czy księży. To inne role. Niektórym publicystom to się jednak pomieszało. Jedni szokowali ewangelicznym radykalizmem, by dziś szydzić z języka „wzmożenia moralnego”. Inni budowali karierę na egzotycznym ale medialnie atrakcyjnym połączeniu celebryckości z katolicyzmem, robili za nowoczesnych kaznodziei, objeżdżali parafie, podjadali z księżmi - gdy było to modne.  To też przypadek pana Szymona Hołowni. Zebrane przez Marka Pyzę i Marcina Wikło wypowiedzi ówczesnego celebryty TVN z kościołów pokazują, że był kaznodzieją pełną gębą.  Nauczał o złu aborcji, zachęcał do czystości przedmałżeńskiej i sile wiary. Stawał przed ołtarzami. Pozwalał, by zakonnice i księża zapraszali ludzi, zachęcali, polecali. Dla Wiary, Kościoła, Polski.  Mówił pięknie, z pasją i energią. Zachęcam Państwa do lektury całości tekstu. Albo na łamach tygodnika „Sieci” albo w STREFIE PREMIUM PORTALU wPolityce.pl. A tam między innymi takie wypowiedzi: Mój stosunek do aborcji jest bardzo prosty. Aborcja jest zabójstwem, w każdym przypadku. Pozbawieniem życia człowieka i tu nie mam cienia wątpliwości – mówił Hołownia zaproszony do parafii NMP Matki Kościoła na gliwickim Sikorniku. „Cień wątpliwości” pojawił się wraz z wyzwaniami kariery politycznej. Dziś lider partii zakładanej na nazwisku Hołowni dumnie maszeruje pod symbolem błyskawicy, z paniami krzyczącymi „wyp….” i oszukiwanymi przez nie dziewczynkami krzyczącymi iż „aborcja jest OK”. Czy Hołownia ma z tym problem? Jego reakcja na tekst „Sieci” wskazuje, że ma. Zareagował bowiem agresywnie i wulgarnie. Może rzuciła wam się w oczy gadzinowa – bo trudno to powiedzieć inaczej – okładka dzisiejszego tygodnika „Sieci”. Te szmatławe okładki, które oni produkują… Ja wczoraj już nawet napisałem u siebie na Facebooku, bo to tak naprawdę wygląda… W środku teksty – jeden taki, drugi taki, jeden zmanipulowany, drugi nie – ale pamiętacie Tomasza Lisa w hitlerowskim mundurze? Pamiętacie Ewę Kopacz z granatem i w stroju, który miał sugerować, że jest islamistyczną terrorystką? Pamiętacie, jakie robili okładki o uchodźcach? Pamiętacie Piotra Kraśkę w mundurze Marka Tumanowicza czytającego Dziennik Telewizyjny? Teraz zrobili okładkę ze mną, tak samo szmatławą, tak samo plugawą. Wiecie, ja wczoraj napisałem u siebie na Facebooku, że to jest jedyne takie pismo, w którym okładki działają jak taka naprzemienna fontanna, z której raz wytryskuje wazelina, innym razem gówno. Wazelinę mieli ostatnio przy Obajtku, wydrukowali całą okładkę z wazeliny bardzo piękną, to teraz musiało gównem strzelić i zrobić ze mną. Ale to pokazuje, że się boją. To pokazuje, jak pełne mają gacie strachu przed tym, że może im się za chwilę skończyć cały ten ich świat, w którym doją kasę ze spółek Skarbu Państwa i tak naprawdę tylko reklamy ze spółek Skarbu Państwa utrzymują cały ten biznes, który się tam kręci. Zrobili jakiś tekst o tym, że jeździłem po kościołach i mówiłem różne rzeczy. Tak, jeździłem po kościołach, jeździłem też po bibliotekach, jeździłem też po domach kultury, jeździłem po salach wykładowych i wszędzie mówiłem to co myślę. I również bardzo jasno i twardo mówiłem o tym, co myślę o łączeniu polityki z Kościołem, co sądzę o tym chorym mariażu, który ciągnie do grobu i państwo i Kościół. Choć niektórym się wydaje, że tutaj Kościoła w jakiś sposób bronią. Rozmawiałem zawsze z każdym, kto chciał słuchać, ale nigdy nie przekraczałem granic, które przekraczają pielgrzymując do Rydzyka dziś rządzący, czy inni. To były po prostu spotkania z ludźmi, na których dzieliliśmy się swoimi… Bardzo je lubiłem i bardzo mi ich dziś też brakuje, bo to był żywy kontakt, zawsze przy książkach, zawsze też przy opowiadaniu o tym, co robimy w fundacjach, odpowiadania też na pytania bieżące. To była fantastyczna część mojego życia, z której jestem niezwykle dumny. Te setki spotkań wszędzie w Polsce, gdzie tylko byłem zapraszany. Karnowscy i ci progandziści od nich nigdy tego też nie doświadczą, co to jest móc rzeczywiście spotykać się z ludźmi i dobrze rozmawiać o Polsce. Dalej będę to robił, możecie mnie sobie nazywać kaznodzieją. Nadal zamierzam mówić ludziom wprost to, co myślę. Nadal zamierzam bycz nimi szczery. Nadal zamierzam mówić dokładnie, jak sprawy się mają i nazywać rzeczy po imieniu. I żadne tego typu numery mnie od tego nie odwiodą. (…) Każde takie ataki, które na nas kierujecie są dowodem naszej siły, a nie naszej słabości. I ja rozumiem też, po co to jest robione. To jest robione po to - to obrzydzanie mnie i robienie tych okładek jak z „Der Sturmer” ze mną czy z innymi – to jest po to, żebym w następnym sondażu zaufania ja nie miał 50 proc. Tylko żeby Duda mnie znowu wyprzedził. No bo przecież wiadomo, komu oni służą. To jest ich główny cel – żeby Duda tam był, żeby Morawiecki był wyżej ode mnie, żeby obrzydzić tym, którzy z prawej strony mają do mnie zaufanie, żeby do mnie zaufania mieć nie mogli, że zrobią ze mnie jakiegoś tam szatana czy antychrysta, czy kogokolwiek innego. To jest prosta, tępa, komunistyczna, totalitarna propaganda, która tam jest uprawiana i niczego innego się nie ma co spodziewać. Natomiast to jest dowód naszej siły. Tymi, którzy nie mają siły, w nich się nie inwestuje takich środków, o nich się nie robi okładek, o nich się nie pisze, o nich się nie robi jakichś materiałów w „Wiadomościach”. Zaczęli się nas bać. I bardzo dobrze, i bardzo się z tego cieszę. Tak to leci, jak spisaliśmy - bełkot na poziomie gimbazy.  Opisał to szerzej Marek Pyza w swoim komentarzu: Hołowni puszczają nerwy. Zamiast wytłumaczyć się ze zmiany poglądów, rzuca obelgami i grozi dziennikarzom . Nie muszę dodawać, że nie boimy się pana Hołowni, nie zastraszy nas i nie zakrzyczy. Groźniejsi od niego próbowali już tego. Pracujemy skromnie, od lat budując wolne i niezależne media - tak było, jest i będzie bez względu na sytuację polityczną. To on tańcował z medialnymi oligarchami, kąpał się dekadami w wielkiej kasie, nie my. Dla porównania: czysty zysk TVN za rok 2019 to 540 milionów złotych, cały nasz roczny budżet, z lokalem, papierem, prądem, podatkami, wynagrodzeniami, kosztami sądowych szykan to nieco ponad 20 milionów złotych.  Ale ten atak furii pana Hołowni dużo nam o nim powiedział.  Po pierwsze, nowa jakość jaką obiecuje to jak na razie głównie więcej obelg wobec wolnej (nawet jeśli krytycznej wobec niego) prasy. Jeśli teraz tak reaguje na krytykę, to co zrobi przed wyborami? Naśle na nas pałkarzy? Jeśli już teraz z jego partyjnej struktury słychać tyle o mobbingu, to co będzie za rok?  Po drugie, wyraźnie boi się tego, co za sobą zostawił - będziemy więc tym bardziej to sprawdzać.  Po trzecie - i to jest optymistyczne - słychać w tym ataku na media także jakiś wyrzut sumienia. Nie dziwię się. Nawet w polityce są jakieś granice (nie)przyzwoitości. A poza wszystkim to naprawdę nie nasza wina, że Hołownia robił po kościołach za kaznodzieję, a teraz blisko mu do błyskawic. PS. Jak państwo widzą, wolna propolska prasa ma wielu wrogów. Bardzo proszę o zakup e-prenumeraty tygodnika „Sieci” i jednocześnie dostępu do STREFY PREMIUM wPolityce.pl. To dla nas wielka pomoc!
Ile jeszcze zwrotów pana Szymona nas czeka? Czy nie uważa, że jego wyborcy zasługują na odpowiedź na pytania "Sieci"?^Goran Andrijanić^2021-02-02 23:25:47.335316+01:00^https://wpolityce.pl/polityka/537529-ile-jeszcze-zwrotow-pana-szymona-nas-czeka^To był jeden z największych „flip-flopów” w historii amerykańskiej polityki. Po 43 latach Joe Biden zmienił zdanie w pewnej niezwykle ważnej, pryncypialnej kwestii. Flip-flop jest terminem, którego używa się w analizach politycznych w Stanach Zjednoczonych. Oznacza zmianę opinii polityków na jakiś temat. Nie jest to zmiana spowodowana refleksją i nowymi perspektywami, ale zimną kalkulacją polityczną. Najczęściej flip-flopy pojawiają się w momencie kandydowania na jakieś funkcje polityczne lub nowego profilowania politycznego. Biden w 2019 r. zrobił flip-flop w sprawie Hyde Amandment. To prawo z 1976 r., które zabrania finansowania aborcji z pieniędzy budżetu państwa federalnego. Jego zniesienie oznacza, że państwo zapłaci za aborcję na żądanie, a liczba tych zabiegów wzrośnie. Chociaż ma poparcie amerykańskiej opinii publicznej, przemysł aborcyjny i organizacje takie jak Planned Parenthood od lat lobbują przeciwko niemu, jednak silny polityczny konsensus spowodował, że zakaz musi pozostać.  CZYTAJ TAKŻE Co zyska społeczeństwo amerykańskie na katolicyzmie Joe Bidena, kiedy (i jeśli) zostanie prezydentem? Sam Biden, który deklaruje się jak katolik, wspierał go przez 43 lata, po czym zmienił zdanie z powodu swojej kandydatury na prezydenta. Najwyraźniej zrobił to, aby zadowolić lobby aborcyjne i postępowy prąd w Partii Demokratycznej, który naciska na jej zniesienie. Biały Dom wciąż unika bezpośredniej odpowiedzi, czy Biden uchyli Hyde’a, jak zasugerował w kampanii wyborczej. Jednak Partia Demokratyczna już zapowiada inicjatywy w Kongresie w tej sprawie i faktycznie nie ma wątpliwości, że Biden ją poprze. Oznacza to, że prezydent katolik poprze uchylenie ustawy która, jak obliczyli niektórzy analitycy, uratowała około dwóch milionów osób od aborcji. Cała ta historia przyszła mi do głowy, kiedy czytałem znakomity tekst kolegów Marka Pyzy i Marcina Wikły w nowym numerze tygodnika Sieci o Szymonie Hołowni. W tekście zatytułowanym „Cel uświęca środki” koledzy wskazują na niewiarygodne zmiany w postawach, jakie Hołownia przeszedł w ciągu zaledwie kilku lat. Od podejścia do aborcji, przez problem pedofilii w Kościele czy miejsce Kościoła w społeczeństwie. CZYTAJ TAKŻE Hołowni puszczają nerwy. Zamiast wytłumaczyć się ze zmiany poglądów, rzuca obelgami i grozi dziennikarzom CZYTAJ TAKŻE Nowy numer tygodnika „Sieci”! Kiedy Hołownia jest prawdziwy, a kiedy gra? Dlaczego wspiera marsze spod znaku błyskawicy? To nie tak, że porównanie Bidena i Hołowni przyszło mi do głowy z tego powodu, że są to politycy tego samego kalibru. Nawet podeszły w latach Biden ma umiejętności polityczne (w sensie makiawelicznym), o jakich Hołownia może tylko pomarzyć. Chodzi o coś innego. Podobieństwo, na które zwróciłem uwagę, to chęć wyrzeczenia się własnych ideałów, a nawet własnej wiary w celu zdobycia głosów w wyścigu politycznym. Obaj politycy - Joe Biden i Szymon Hołownia, zadeklarowani katolicy z taką samą gorliwością wykazują wspomnianą wyżej gotowość. Zamiast wyjaśniać, jak w kilka lat można odejść od stanowiska, że aborcja to morderstwo do popierania protestów, które teraz chcą to morderstwo zalegalizować, Hołownia odpowiedział na tekst o sobie używając obelg.  Czy nie uważa, że jego wyborcy zasługują na odpowiedź na pytania zadawane przez tygodnik Sieci? A może po prostu nie ma argumentów, aby na nie odpowiedzieć. I żeby usprawiedliwić jego przerzucenie się z katolickiego aktywisty na rzecznika wszystkich najważniejszych programów polityki postępu, które katolicyzm chce wyrzucić z  przestrzeni publicznej. I ile jeszcze takich flip-flopów pana Szymona faktycznie na nas czeka?
Lempart wśród Kobiet Roku 2020 Forbes. Kuriozalne uzasadnienie: "W odpowiednim momencie (...)  zdołała tonować emocje"^Tego jeszcze nie grali^2021-02-02 22:58:49.078003+01:00^https://wpolityce.pl/polityka/537548-lempart-wsrod-kobiet-roku-2020-forbes-women^W miesięczniku Forbes zaprezentowano listę Kobiet Forbes Women Roku 2020. Wśród nich znalazły się m.in. liderki Strajku Kobiet - Marta Lempart i Klementyna Suchanow. Jednak fragment uzasadnienia takiej decyzji może być niezrozumiały chyba nawet dla samych zwolenników aborcji. CZYTAJ TAKŻE: — Idą na otwartą konfrontację? Aktywistki Strajku Kobiet założyły zielone chusty. Zapowiadają protesty i grożą prezesowi Kaczyńskiemu — Policjant zaatakowany na proteście w Warszawie. Była tam Lempart. Funkcjonariusz chciał zatrzymać auto jeżdżące po chodniku — Oburzające! Lempart wygraża urzędnikowi i lekarzom. „Będziemy cię ścigać tak długo, aż…”; „Każdego z was znajdziemy” Po ograniczającej wolności obywatelskie decyzji Trybunału pod przewodnictwem Julii Przyłębskiej setki tysięcy Polek ruszyły na ulice setek małych i dużych miast. Pokazały wściekłość, nieustępliwość, ale i poczucie humoru — zarysowuje sytuację „Forbes”, wyraźnie stając po stronie zwolenników aborcji. Sama Lempart jest stanowczą, nieustępliwą reprezentantką strony społecznej. W odpowiednim momencie, wbrew dotychczasowemu wizerunkowi zadymiary, zdołała tonować emocje i przekierować niechęć protestujących z kościołów na rządzących — pisze. To bardzo ciekawe, biorąc chociażby pod uwagę groźby publiczne Lempart wobec lekarzy i urzędnika odpowiedzialnego za publikację wyroku TK, wulgarne odzywki do policjantów i ciągłe podkręcanie spirali emocji podczas protestów. tkwl/forbes.pl
Jadwiga Emilewicz potrafiła przyznać się do błędu. Nie każdy polityk to potrafi^Dorota Łosiewicz^2021-02-02 22:46:59.058187+01:00^https://wpolityce.pl/polityka/537538-nie-kazdego-polityka-stac-na-przepraszam^Po dwóch tygodniach od publikacji materiału na temat dzieci b. wicepremier Jadwigi Emilewicz i ich udziału sportowym zgrupowaniu (bo takie są fakty na temat tego wyjazdu) polityk na łamach portalu Interia.pl przeprosiła. Popełniłam błąd i bardzo za to przepraszam. Politykom wolno mniej, zwłaszcza w tak trudnej sytuacji jak pandemia –powiedziała. Podczas rozmowy ze mną na potrzeby wywiadu, który ukazał się w aktualnym tygodniku „Sieci” Jadwiga Emilewicz wyjaśniła co robiła przez dwa tygodnie i dlaczego przeprosiny zajęły jej tyle czasu.  To co wydarzyło się po publikacji, było dla nas prawdziwym tsunami. Na 3 dni wyłączyłam telefon, a zdarzyło mi się to po raz pierwszy w czasie 5 lat pracy w administracji rządowej. Próbowałam wytłumaczyć dzieciom, co się dzieje. Jak już powiedziałam: popełniłam błąd. Nie spodziewałam się, że mój wyjazd spotka się z tak ogromną krytyką społeczną. Krytyka polityczna ma dla mnie mniejsze znaczenie niż ocena moich wyborców, bo to dla nich pracuję. Potrzebowałam dwóch tygodni, żeby pomyśleć, co dalej, co powinnam powiedzieć Polakom, a szczególnie tym, którzy mi zaufali. Czekałam też, aż nieco opadną emocje. Mam wrażenie, że w ostatnich latach pracy w rządzie zapracowałam na dobrą reputację i przykro mi, że ją nadwyrężyłam jednym nieroztropnym posunięciem -powiedziała mi była wicepremier.  CZYTAJ WIĘCEJ: NASZ WYWIAD. Jadwiga Emilewicz: Niewłaściwie odczytałam nastroje. Muszę się przyznać, że na chwilę straciłam słuch społeczny Na moją uwagę, że gorzej wypaść nie mogło, ponieważ odwoziła dzieci na stok w sytuacji gdy większość Polaków nie miała wyjścia i musiała zostać w domach. Podobnie zresztą jak większość dzieci, pani poseł przyznała, że niewłaściwie odczytała społeczne nastroje. Nie doceniłam skali złości i rozżalenia, wywołanych pandemią. Muszę się przyznać, że na chwilę straciłam słuch społeczny. Zdecydowanie bardziej był on wyostrzony wówczas, gdy stałam w pierwszej linii frontu, będąc w rządzie i stawiając aktywnie czoła zagrożeniu. Jako poseł w większym stopniu poświęciłam się rodzinie. Politycy zaczynają przegrywać, gdy przestają słyszeć wyborców. Jestem pewna, że ten zimny prysznic na początku roku będzie dla mnie tylko mobilizacją do pracy. Politykowi potrzebne są lekcje stałe ćwiczenia z pokory, a ja je właśnie odbyłam -powiedziała. Była wicepremier przyznaje, że ten zimny prysznic dobrze jej zrobi i jestem pewna, że ma rację. Czasem lepiej przeżyć coś takiego w odpowiednim momencie niż otrząsnąć się zbyt późno. Polecam naszym Czytelnikom ten wywiad, ponieważ to rozmowa z politykiem pełnym pokory, który wie, że źle zrobił. A „przepraszam” z ust polityków pada niezwykle rzadko. Nawet, gdy dopuszczają się przestępstwa często idą w zaparte.  Tymczasem Jadwiga Emilewicz nie popełniła żadnego przestępstwa. Jej dzieci brały udział w legalnym, przewidzianym w rozporządzeniu zgrupowaniu sportowym, a ona sama nie skorzystała z czynnego wyciągu. Potraktowana została jednak przez media i opinię publiczną jak aferzystka i łapownik. Bez dwóch zdań: odbiór społeczny tej historii musiał być zły, bowiem wszyscy jesteśmy wykończeni pandemią, wirusem, obostrzeniami. Marzymy o powrocie do zwykłego życia. Chcemy znów chodzić do kina, na basen, siłownię, na koncerty, do restauracji i spotykać się z przyjaciółmi w większym gronie i bez strachu. Tymczasem zobaczyliśmy polityka wpisanego w kontekst wczasów zimowych, które nieosiągalne były dla reszty Polaków. Fakty okazały się być didaskaliami, które mało kogo interesowały, z zapleczem politycznym Jadwigi Emilewicz łącznie.  Mam jednak przekonanie, że skala hejtu, która wylała się na głowę jej i jej rodziny nie była proporcjonalna do przewinienia. Media, które bezlitośnie wymierzały razy posłance wielokrotnie przez palce patrzyły na prawdziwe przestępstwa polityków, którym kibicowały. Przykładowo TVN24, relacjonując sprawę zegarka Sławomira Nowaka i tego jak miał wejść w jego posiadanie tytułował tekst: Minister Nowak „nie chciał mieć zdjęć w sklepie”.  Tymczasem sprawa odwożenia synów na stok została zatytułowana tak: Mogą omijać zakazy jak Emilewicz, być jak Kaczyński chodzący na cmentarz, jak Soboń na meczu. Osobiście mam nadzieję, że ta sprawa całemu obozowi władzy uświadomiła to, jak bardzo jesteśmy zmęczeni sytuacją epidemiczną, jak napięte są społeczne nastroje i jak bardzo mamy dość wywodów prof. Horbana, że epidemia albo się skończy albo się nie skończy,a właściwie, to nic się nie dzieje, bo „umiera tylko dwa razy więcej ludzi niż normalnie”. A samą Jadwigę Emilewicz ta historia, z dużym prawdopodobieństwem, uchroni przed pokusą oderwania się od rzeczywistości i utratą społecznego słuchu. Bo to dla polityka oznacza w ostatecznym rozrachunku nieuniknioną porażkę.
Żałosne! Poseł KO poleca dziennikarzowi "cysternę maści na ból du...". Do porządku zaczął przywoływać go nawet Lis: "Słabe"^Zaćwierkane na Twitterze^2021-02-02 22:27:37.800060+01:00^https://wpolityce.pl/polityka/537528-zalosne-posel-ko-poleca-dziennikarzowi-masc-na-bol-du^Sprawa sporu posła KO Franciszka Sterczewskiego i dziennikarza „Rzeczpospolitej” Michała Szułdrzyńskiego ma ciąg dalszy. Wszystko zaczęło się od tego, że Szułdrzyński skrytykował fakt, iż Sterczewski udostępnił wpis tygodnika „NIE” Jerzego Urbana. W końcu poseł KO polecił dziennikarzowi… „cysternę maści na ból d…”. Wpis Sterczewskiego zażenował nawet sympatyzującego z opozycją Tomasza Lisa. CZYTAJ TAKŻE: Poseł KO udostępnia wpis „Nie”, Szułdrzyński komentuje: „Nic tak nie pokazuje drogi, jaką w ostatnich latach przeszła Platforma” Poseł na Sejm lubi to! — napisał na Twitterze Michał Szułdrzyński, udostępniając wpis polubiony przez Sterczewskiego o treści „Pan ‘dziennikarz’ sobie kupi, bo się przyda”. Do wpisu dołączono zdjęcie z napisem „maść na ból d…”. Sterczewski, zamiast przeprosić, zaczął brnąć dalej.
NASZ WYWIAD. Ks. Prof. Bortkiewicz: Bieżące oblicze pana Hołowni wydaje się być bardziej autentyczne niż maska kaznodziei^Zespół wPolityce.pl^2021-02-02 21:47:40.156865+01:00^https://wpolityce.pl/polityka/537490-ks-prof-bortkiewicz-o-holowni-zostala-zrzucona-maska^„Myślę natomiast, że gdybym miał szukać tego, co jednak bardziej wydaje mi się być autentyczne, to właśnie sądzę, że to jest to bieżące oblicze pana Hołowni, bo ono jest tak upublicznione, tak wyraziste, tak bardzo jednoznaczne, że trudno mi tutaj myśleć o tym, że jest to też pewna gra. Raczej wydaje mi się, że została zrzucona pewna maska, a może nastąpiła ewolucja poglądów, ale wydaje mi się, że to, co bieżące jest po prostu bardziej autentyczne niż to, co było rozgrywane w przeszłości” - mówi portalowi wPolityce.pl ks. prof. Paweł Bortkiewicz TChr, teolog moralny i etyk, wykładowca UAM w Poznaniu.  CZYTAJ RÓWNIEŻ: -„Aborcja jest zabójstwem, w każdym przypadku”. Gdy Hołownia mówił jak „kaznodzieja”. Przypominamy wymowne CYTATY! -Nowy numer tygodnika „Sieci”! Kiedy Hołownia jest prawdziwy, a kiedy gra? Dlaczego wspiera marsze spod znaku błyskawicy? wPolityce.pl: Szymon Hołownia objeżdżał parafie w całej Polsce, gdzie miał prelekcje, podczas których opowiadał o złu aborcji, o sile wiary i czystości przedmałżeńskiej. Jak to możliwe, że dzisiaj wspiera skrajnie antyklerykalny i skrajnie proaborcyjny Strajk Kobiet? Ks. prof. Paweł Bortkiewicz: To jest pytanie rzeczywiście bardzo intrygujące i myślę, że jedyna odpowiedź jest gdzieś w głębi sumienia pana Hołowni. To pytanie odsłania albo pewną schizofreniczną rzeczywistość niektórych polityków, w tym wypadku pana Hołowni, albo jakiś cynizm, albo jakąś obłudę. Trzeba powiedzieć, że to pytanie demaskuje tę postawę w sposób bardzo jednoznaczny. Nie on pierwszy w przestrzeni publicznej najpierw lansował się jako katolik, aby później forsować pod tą maską ideologię sprzeczną z zasadami wiary. Pytanie, czy w przypadku Szymona Hołowni jest to obliczone na sukces polityczny, czy też raczej na zmiękczenie sumień katolickich wyborców? Myślę, że te dwa czynniki jakoś mogą współgrać ze sobą. Żyjemy niestety w takim czasie, w którym doktryna Kościoła poddawana jest wielorakim próbom i poddawana jest pewnej erozji. Sam podział lansowany przez niektóre media na Kościół konserwatywny i progresywny pokazuje pewną niejednoznaczność, którą można łatwo rozgrywać. W tym znaczeniu rozgrywać, że budować takie przekonanie, że może istnieć katolicyzm progresywny, który będzie zrywał z istotą doktryny Kościoła. To jest oczywiście fikcja, to jest kłamstwo, ale niektórzy temu kłamstwu ulegają. Myślę, że pan Hołownia być może – podkreślam „być może” - bazował właśnie na tym rozchwianiu sądząc, że z elektoratu nazwijmy to właśnie ogólnie prawicowego, czy katolickiego zdoła wyciągnąć ludzi, którzy są jakoś rozchwiani w swoich poglądach. Myślę więc, że była to pewna koniunktura polityczna, ale bazująca zarazem na oglądzie rzeczywistości, do której pan Hołownia miał i ma dostęp, a która pokazuje, że faktycznie wewnątrz wspólnoty katolików mamy pewien podział i pewną niejednoznaczność. Czy jest Ksiądz Profesor, jako zewnętrzny obserwator, w stanie określić momenty, w których Hołownia jest autentyczny, to znaczy przedstawia swoje własne poglądy? Niestety nie. Może dlatego, że ja nie jestem tak bacznym obserwatorem jego poczynań. Przyznam się bardzo szczerze, że – dzisiaj może to brzmieć niezbyt wiarygodnie – ale naprawdę miałem jakiś dystans w stosunku do jego działalności kaznodziejskiej czy nazwijmy to ewangelizacyjnej. Nie chcę tutaj się nad tym bliżej zatrzymywać, ale podkreślam, że ten dystans miałem. On wynikał chociażby z tego, że widząc jego związanie z określonymi mediami, widząc jego popularność budowaną w przestrzeni tych mediów, trudno mi było jednocześnie uznać, że można działać w taki właśnie sposób. Po prostu było to dla mnie dziwne. Myślę natomiast, że gdybym miał szukać tego, co jednak bardziej wydaje mi się być autentyczne, to właśnie sądzę, że to jest to bieżące oblicze pana Hołowni, bo ono jest tak upublicznione, tak wyraziste, tak bardzo jednoznaczne, że trudno mi tutaj myśleć o tym, że jest to też pewna gra. Raczej wydaje mi się, że została zrzucona pewna maska, a może nastąpiła ewolucja poglądów, ale wydaje mi się, że to, co bieżące jest po prostu bardziej autentyczne niż to, co było rozgrywane w przeszłości. Dziękuję za rozmowę. Rozmawiała Anna Wiejak
NASZ WYWIAD. Jadwiga Emilewicz: Niewłaściwie odczytałam nastroje. Muszę się przyznać, że na chwilę straciłam słuch społeczny^"Sieci" - Największy konserwatywny tygodnik w Polsce^2021-02-02 21:03:18.153363+01:00^https://wpolityce.pl/polityka/537530-nasz-wywiad-jadwiga-emilewicz-zawiodl-mnie-sluch-spoleczny^Nie spodziewałam się, że mój wyjazd spotka się z tak ogromną krytyką społeczną. Nie doceniłam skali złości i rozżalenia wywołanych pandemią - mówi Jadwiga Emilewicz, była wicepremier w rozmowie z Dorotą Łosiewicz na łamach tygodnika „Sieci”. W wywiadzie dla jednego z portali przeprosiła pani za obecność w ferie zimowe na stoku. „Popełniłam błąd i bardzo za to przepraszam. Politykom wolno mniej, zwłaszcza w tak trudnej sytuacji jak pandemia”. Ale słowa te padły dopiero po dwóch tygodniach od opublikowania materiału z pani udziałem. Czemu pani tak długo czekała? Jadwiga Emilewicz: To, co wydarzyło się po publikacji, było dla nas prawdziwym tsunami. Na trzy dni wyłączyłam telefon, a zdarzyło mi się to pierwszy raz w czasie pięciu lat pracy w administracji rządowej. Próbowałam wytłumaczyć… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Ostre starcie u Olejnik! Kaleta do Dziemianowicz-Bąk: Pani prezentuje ideologię, a nie ja, m.in. proponując aborcję do 12 tygodnia^Zespół wPolityce.pl^2021-02-02 20:49:09.060752+01:00^https://wpolityce.pl/polityka/537535-kaleta-do-dziemianowicz-bak-to-pani-prezentuje-ideologie^W programie „Kropka nad i” (TVN24) miała miejsce burzliwa dyskusja wiceszefa MS Sebastiana Kalety i Agnieszki Dziemianowicz-Bąk, posłanki Lewicy. Poszło o wyrok TK ws. aborcji. CZYTAJ TAKŻE: — Gorąco w TVN24! Schreiber: Aborcja jest zabójstwem; Kamiński: Polska zmierza w odwrotną stronę niż świat zachodni — Andrijanić w „Warto rozmawiać”: Chorwaci są zachwyceni wyrokiem TK ws. aborcji. To, co się dzieje w Polsce, oglądamy z nadzieją Przede wszystkim polska konstytucja chroni życie od poczęcia do naturalnej śmierci. Z tego powodu uważam za słuszne podpisanie tego wniosku, ponieważ dzięki wyrokowi TK zwiększyła się ochrona życia w Polsce — mówił Sebastian Kaleta w odpowiedzi na pytanie Moniki Olejnik, czy nie żałuje, że podpisał się pod wnioskiem do TK. Jeżeli chodzi o decyzję TK Julii Przyłębskiej, to trzeba powiedzieć, że ta decyzja z dnia na dzień postawiła w trudnej sytuacji kobiety. (…) Kobiety decyzją TK zostały pozbawione prawa do zrealizowania zabiegu przerwania ciąży już zaplanowanego — powiedziała z kolei Agnieszka Dziemianowicz-Bąk. Ta decyzja jest atakiem na lekarzy, którzy stanęli w dramatycznej sytuacji – czy pomóc kobiecie uchronić ją przed cierpieniem, czy nie pomóc po to, aby chronić się przed karą pozbawienia wolności do lat 3 — stwierdziła. Po czym przypomniała, że posłanki Lewicy przygotowały projekt, zakładający dekryminalizację przestępstw dot. aborcji. Wypowiedź pani poseł była wewnętrznie sprzeczna. (…) Polegająca na tym, że pani poseł powiedziała, że z posłankami Lewicy wnioskuje o dekryminalizację przestępstw w kodeksie karnym dotyczących aborcji. (…) Przypomnę, że te przestępstwa w kodeksie karnym nie zostały prowadzone przez rząd ZP, tylko już kodeksem karnym, kiedy rządziło SLD — zaznaczył Sebastian Kaleta. Decyzja TK ogranicza prawo do zostania matkami. (…) Odbieracie możliwość kobietą, które czasami latami starają się, żeby dzieci mieć. Żadnej kobiecie nie powinno odbierać się wolności — grzmiała posłanka Lewicy. Pani prezentuje ideologię, a nie ja, m.in. proponując aborcję do 12 tygodnia, w której nie szanuje się świętości życia — zaznaczył wiceszef MS. Ja proponuję wolność wyboru — próbowała się bronić Dziemianowicz-Bąk. tkwl/TVN24
TYLKO U NAS. WOŚP gra z SK. Andruszkiewicz: "Nie można być za życiem i przeciwko życiu jednocześnie. Tutaj coś jest nie tak"^Zespół wPolityce.pl^2021-02-02 19:59:01.221755+01:00^https://wpolityce.pl/polityka/537507-wosp-gra-z-sk-andruszkiewicz-tutaj-cos-jest-nie-tak^Jerzy Owsiak jasno zadeklarował, że popiera protestujących zwolenników aborcji, a WOŚP gra ze Strajkiem Kobiet. „Nie można być za życiem i przeciwko życiu jednocześnie. Tutaj coś jest nie tak” - mówi w rozmowie z portalem wPolityce.pl Adam Andruszkiewicz, minister w KPRM, odnosząc się do zachowania Jerzego Owsiaka. CZYTAJ TAKŻE: — Polityczne wystąpienie Owsiaka: Absolutnie wspieram z żoną Strajk Kobiet w tej idei niezgadzania się z dyrektywą tzw. TK — I wszystko jasne! Owsiak pod rękę ze zwolennikami aborcji: Strajk Kobiet w sobotę i w niedzielę gra z WOŚP. Nie dajmy się podzielić Przede wszystkim należy pamiętać o tym, że Strajk Kobiet nie jest tylko i wyłącznie przeciwny wyrokowi Trybunału Konstytucyjnego ws. aborcji, ale SK jest za legalną aborcją na życzenie w każdym przypadku — zaznacza w rozmowie z portalem wPolityce.pl Adam Andruszkiewicz. Jeśli pomaga się małym dzieciom organizując chociażby jakąś zbiórkę na sprzęt do ratowania życia noworodków, to nie powinno się z drugiej strony popierać aborcji na życzenie. Nie można być za życiem i przeciwko życiu jednocześnie. Tutaj coś jest nie tak — podkreśla. Adam Andruszkiewicz zaznacza, że inicjatywy charytatywne nie powinny wchodzić w politykę - a to teraz robi WOŚP poprzez wypowiedzi swojego lidera. To jest bardzo przykre, dlatego że wszystkie inicjatywy charytatywne powinny być zdecydowanie apolityczne. Pójście w kierunku polityki, takiej bardzo radykalnej lewicy światopoglądowej, ogranicza mocno efektywność takich działań. Albo jesteśmy za życiem, albo za aborcją na życzenie. Tego nie da się połączyć  — mówi. not. as
Abstrakcja! "Fakt" rozpływa się nad Tuskiem: "Z domu trzęsie Europą" i ma "czas na zimowe szaleństwa z wnukami"^Koń by się uśmiał^2021-02-02 19:26:44.931318+01:00^https://wpolityce.pl/polityka/537494-fakt-rozplywa-sie-nad-tuskiem-z-domu-trzesie-europa^Piękną laurkę wystawił „Fakt” Donaldowi Tuskowi. Tabloid już na pierwszej stronie oświadczył, że Tusk z domu „trzęsie Europą” - to właśnie z Sopotu, co podkreśla gazeta, „najważniejszy człowiek EPP wydaje polecenia”. CZYTAJ TAKŻE: — Heuchler und… „Tusk czuł potrzebę dać wyraz, a że niemiecki sobie przyswoił, to dał. Pretekstem były wybory nowego zarządu CDU” — TYLKO U NAS. Sawicki: Tusk dał sygnał do rozformowania PO. Z tym powinien zmierzyć się Budka, a nie walczyć z PiS-em — Próbuje podlizać się Lempart? Tusk znowu jątrzy: Obrona praw kobiet przed cynicznym fanatyzmem władzy to nasze być albo nie być „Fakt” podkreśla, że Tusk wydaje polsecenia z Sopotu, bo tam mieści się jego rodzinny dom, a wszystkie sprawy załatwia przez internet i telefon. Przewodniczącego Europejskiej Partii Ludowej obowiązują takie same zasady, jakie wprowadzono w belgijskich firmach, to znaczy obowiązkowy teleworking do końca lutego  — mówił Paweł Graś, współpracownik Tuska. Tabloid wyliczył również plusy takiej pracy, a wśród nich podkreślił „czas na zimowe szaleństwa z wnukami”, z czego Tusk „skwapliwie korzysta”, a dowód czego „Fakt” zamieścił serię zdjęć. wkt/”Fakt”
Hołownia kusi polityków PO. "DW": Szef lubelskich struktur Platformy Obywatelskiej miał rozważać przejście do ruchu Polska 2050^Zespół wPolityce.pl^2021-02-02 19:18:04.082638+01:00^https://wpolityce.pl/polityka/537523-holownia-kusi-politykow-po^Przewodniczący miejskich struktur Platformy Obywatelskiej w Lublinie miał rozmawiać o przejściu do ruchu Polska 2050, którego liderem jest Szymon Hołownia, a nawet namawiać partyjnych kolegów na podobny krok – podał „Dziennik Wschodni”. Jako pierwszy o sprawie szefa PO w Lublinie, który miał prowadzić rozmowy w sprawie przejścia do ruchu Szymona Hołowni napisał portal Onet.pl. „Dziennik Wschodni” przypomina, że z początkiem roku lubelska PO „dostała dwa mocne ciosy od tworzonej przez Hołownię Polski 2050”. Do Polski 2050 przeszedł senator Jacek Bury z Lublina, który choć nie jest członkiem PO, to mandat wywalczył dzięki poparciu Koalicji Obywatelskiej, a kilka dni później do Polski 2050 dołączyła posłanka Joanna Mucha, porzucając PO po 18 latach. Po ogłoszeniu tych transferów można było usłyszeć, że Hołownia i jego lokalni współpracownicy mieli kusić też innych członków lubelskiej Platformy, m.in. posłankę Martę Wcisło. W kuluarach pojawiało się też nazwisko Grzegorza Nowakowskiego, szefa miejskiego oddziału partii w Lublinie —podaje „DW”. Nowakowski zarejestrował się jako wolontariusz ruchu Szymona Hołowni, ale niedawno „z powodów osobistych” zrezygnował. Jak tłumaczył „DW” Nowakowski, Hołownia „w swoim programie mocno stawia na ochronę przyrody”, a to dla niego bliski temat. Gazeta powołując się na lokalnych działaczy PO podaje, że szef lubelskiej miejskiej PO „miał także namawiać część kolegów, by wraz z nim zdecydowali się na zmianę barw politycznych”. Natomiast wśród działaczy Polski 2050 „DW” dowiedział się, że Nowakowski kontaktował się z jej przedstawicielami jeszcze w trakcie ubiegłorocznej kampanii prezydenckiej. Jeśli ktoś twierdzi, że do czegoś go namawiałem, niech przedstawi się z imienia i nazwiska. Jako politycy możemy spotykać się z każdym. A na dziś nie ma partii Szymona Hołowni, więc o jakim przechodzeniu możemy mówić? —komentuje te doniesienia Grzegorz Nowakowski. Według „DW” w kuluarach mówi się, że do jego rezygnacji z wolontariatu w Polsce 2050 przyczyniła się decyzja o dołączeniu do ugrupowania Joanny Muchy.  Nie jest tajemnicą, że politycy za sobą nie przepadają, a to właśnie lubelska posłanka miała należeć do inicjatorów próby odwołania Nowakowskiego z funkcji szefa partii w Lublinie —podaje „DW”. Według ustaleń dziennika także były poseł PO z Lubelskiego Stanisław Żmijan - który niedawno ostro krytykował odejścia posłanki Muchy i senatora Burego - spotkał się z zaangażowanym w działalność Polski 2050 Jackiem Cichockim, byłym ministrem spraw wewnętrznych w rządzie Donalda Tuska.  Nie ma w tym nic zdrożnego. Jeśli powstaje nowe ugrupowanie, warto wiedzieć, kto z kim gra. To było prywatne spotkanie —tłumaczy gazecie Żmijan. Polityk podkreśl przy tym, że jego zdaniem władze PO powinny bardziej stanowczo reagować na takie odejścia, jak ostatnio lubelskich parlamentarzystów. W jego ocenie nie można „dawać Hołowni zielonego światła do dalszego penetrowania” szeregów PO. „ Nawet jeśli w przyszłości mamy być koalicjantami, nie możemy teraz podnosić rąk do góry —mówi Żmijan DW. Zachęcamy Państwo po sięgnięcia po nowy numer tygodnika „Sieci”, w którym Marcin Wikło i Marek Pyza przypominają, co Szymon Hołownia mówić na ważne tematy kiedyś, a co mówi dzisiaj. To trzeba przeczytać! CZYTAJ WIĘCEJ:  - Nowy numer tygodnika „Sieci”! Kiedy Hołownia jest prawdziwy, a kiedy gra? Dlaczego wspiera marsze spod znaku błyskawicy? - „Aborcja jest zabójstwem, w każdym przypadku”. Gdy Hołownia mówił jak „kaznodzieja”. Przypominamy wymowne CYTATY!      kk/PAP
Spotkanie prezydenta Dudy z szefem KPRM. Tematem był m.in. przebieg szczepień przeciwko Covid-19. WIDEO^Zespół wPolityce.pl^2021-02-02 19:04:24.148041+01:00^https://wpolityce.pl/polityka/537518-spotkanie-prezydenta-dudy-z-szefem-kprm^Zmiany funkcjonowania Agencji Rezerw Materiałowych i planowane przekształcenie jej w Rządową Agencję Rezerw Strategicznych wpisują się w koncepcję przebudowy systemu bezpieczeństwa ludności cywilnej – powiedział szef Biura Bezpieczeństwa Narodowego Paweł Soloch po wtorkowym spotkaniu w BBN. Rozwiązania przewidziane w czekającej na decyzję prezydenta ustawie o rezerwach strategicznych oraz przebieg szczepień przeciwko Covid-19 były tematem spotkania w BBN prezydenta Andrzeja Dudy z szefem KPRM i pełnomocnikiem rządu ds. programu szczepień Michałem Dworczykiem.
Granice polityczne Rafała Trzaskowskiego a granice niskich temperatur w mieszkaniach^Jerzy Jachowicz^2021-02-02 18:27:54.477233+01:00^https://wpolityce.pl/polityka/537508-granice-trzaskowskiego-a-granice-niskich-temperatur^„Są granice, których nie wolno przekraczać” – taki aforyzm wygłosił nie dawno Rafał Trzaskowski. To bardzo mądry aforyzm. Popieram tego rodzaju głębokie myśli. Dodałbym może tylko: – „Nawet w żartach”. Dlatego gorąco protestowałbym, gdyby ktoś zażartował niestosownie z pana prezydenta Warszawy, twierdząc, że Rafał Trzaskowski przyszedł na demonstrację Strajku Kobiet po to, żeby zachęcić niektóre osoby do wtargnięcia na teren Trybunału Konstytucyjnego. W tym jedną z liderek Strajku Kobiet, Klementynę Suchanow, prawą rękę Marty Lempart. Żałosny dowcipniś przekroczyłby taką insynuacją dozwolone granice żartu. Tego rodzaju szyderstwo wywołuje oburzenie i zasługuje jedynie na powszechne potępienie. Wystarczy śledzić wypowiedzi do mediów Rafała Trzaskowskiego, żeby wiedzieć jakim jest prezydentem. W jednym z ostatnich wywiadów nie pozostawił wątpliwości, mówiąc jednoznacznie, że będąc razem z protestującymi „za każdym razem nawołuje do spokoju”. Uczestniczy w tych demonstracjach „przede wszystkim jako prezydent miasta, bo ja muszę mieć swoje własne źródło informacji”. Sprawdza jak wygląda sytuacja bezpieczeństwa. Pilnuje, żeby uczestnicy trzymali między sobą właściwe odstępy itp.  Jeszcze raz przypomnę, prezydent Warszawy, nie tylko nie zachęca do ekscesów, ale „za każdym razem nawołuje do spokoju”. Tak więc to nie jego wina, że Klementyna Suchanow go nie posłuchała. Może dlatego, że jest z Wrocławia.  Brak jej subordynacji, nie może jednak w żadnej mierze rzutować negatywnie na wzorową postawę prezydenta Warszawy, jako prawdziwego gospodarza stolicy i zarazem wiceszefa Platformy Obywatelskiej. Nie zapominajmy wszak, że jest także czynnym politykiem.  Biorąc pod uwagę aktywność fizyczną Rafała Trzaskowskiego poprzez stałe uczestnictwo w protestach Strajku Kobiet oraz prężność intelektualną, dzięki stałej obecności jego myśli politycznej w mediach oraz wspomniane wcześniej gromadzenie własnych informacji na podstawie bezpośredniej, osobistej obserwacji, za krzywdzące uważam wyniki badań jednej ze znanych firm sondażowych, wskazujące na mizerne oceny prezydenta stolicy jako polityka.  Główny ton tych ocen sprowadza się do opinii, że Rafał Trzaskowski nie spełnia oczekiwań sympatyków Platformy Obywatelskiej.  Łatwo narzekać. Ale nie potrafią powiedzieć, czego od niego oczekują.  A tacy zwykli mieszkańcy Warszawy wiedzą. Choćby tego, żeby zimą grzały kaloryfery.
Ministrowe z SP nie poparli uchwały ws. Polityki energetycznej Polski do 2040 roku. Dokument mimo wszystko został przyjęty^Zespół wPolityce.pl^2021-02-02 18:24:31.071685+01:00^https://wpolityce.pl/polityka/537516-sp-nie-poparla-uchwaly-ws-polityki-energetycznej-polski^Solidarna Polska poinformowała, że nie poparła uchwały rządu ws. polityki energetycznej Polski do 2040 r. Rzecznik rządu Piotr Müller poinformował PAP, że Rada Ministrów przyjęła uchwałę zdecydowaną większością głosów przy dwóch głosach sprzeciwu - Zbigniewa Ziobry i Michała Wójcika. CZYTAJ TAKŻE: Rząd przyjął Politykę energetyczną Polski do 2040 roku! Opiera się na trzech głównych filarach. SPRAWDŹ Rząd podczas wtorkowego posiedzenia przyjął uchwałę ws. Polityki energetycznej Polski do 2040 r. PEP opiera się na trzech głównych filarach: sprawiedliwej transformacji, budowie zeroemisyjnego systemu energetycznego oraz dobrej jakości powietrza. Solidarna Polska na swoim oficjalnym koncie twitterowym poinformowała, że ministrowie ugrupowania nie poparli uchwały. W związku z komunikatem Centrum Informacyjnego Rządu informujemy, że ministrowie Solidarnej Polski nie poparli uchwały Rady Ministrów z dnia 2 lutego 2021 roku w sprawie „Polityki energetycznej Polski do 2040 r.” — czytamy we wpisie Solidarnej Polski.
Uwaga! Sygnalista nadaje! Nieoficjalny przegląd tygodnia w polskiej polityce od lewicy do prawicy^Sygnalista nadaje^2021-02-02 18:07:19.905175+01:00^https://wpolityce.pl/polityka/537361-uwaga-sygnalista-nadaje-nieoficjalny-przeglad-tygodnia^Po publikacji werdyktu Trybunału Konstytucyjnego liderka tzw. Strajku Kobiet wezwała do protestów. Wszystkich zapraszamy, wszystkich prosimy, wszystkich wzywamy do tego, żeby wyszli, do tego, żeby się zmobilizowali i żeby tym razem iść tak, żeby zostawiać ślady. Wyraźcie ten swój gniew tak, jak uważacie – mówiła Lempart. Jak widać, to nie tylko hołota, nie tylko chamstwo i wulgarność, lecz także zwykła chuliganeria. W czasie protestu Lempart wygrażała także urzędnikowi, który odpowiada za publikację wyroku TK w Dzienniku Ustaw.  Kto będzie tym frajerem w kancelarii, który się pod tym podpisze? Proszę bardzo! Proszę bardzo! Będziemy cię ścigać tak długo, aż już nic innego z całego swojego życia nie będziesz pamiętał! To do tego przestępcy, chętnego, żeby się wykazać! – wrzeszczała przez mikrofon. Przyjdą czasy, że państwo polskie nie pozwoli, by byle kto skakał mu po głowie. Przyjdą. Trzeba wierzyć.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Szef KPRM odpowiada Broniarzowi: Wypowiedzi, które mogą podważać zaufanie obywateli do programu szczepień są nieodpowiedzialne^Zespół wPolityce.pl^2021-02-02 17:45:09.263725+01:00^https://wpolityce.pl/polityka/537504-szef-kprm-odpowiada-broniarzowi-to-nieodpowiedzialne^W pierwszym etapie szczepionką firmy AstraZeneca będą szczepieni wyłącznie nauczyciele; takie są rekomendacje Rady Medycznej i uzgodnienia z ministrem edukacji i nauki Przemysławem Czarnkiem - powiedział we wtorek szef KPRM, pełnomocnik rządu ds. programu szczepień Michał Dworczyk. CZYTAJ RÓWNIEŻ: -Znamy rekomendacje dot. szczepionki AstraZeneca. Szef KPRM: Preparat dla osób między 18 a 60 rokiem życia -Kiedy się nie szczepić? Resort zdrowia wskazuje, w jakich przypadkach szczepienie powinno być odroczone. SPRAWDŹ! Szef KPRM poinformował na wtorkowej konferencji prasowej, że w poniedziałek wieczorem Rada Medyczna przedłożyła rekomendacje dotyczące szczepionki firmy AstraZeneca, na podstawie których podjęta została decyzja, że w Polsce ta szczepionka będzie wykorzystywana dla osób między 18. a 60. rokiem życia. W konsekwencji również Rada zarekomendowała, żeby rozpocząć szczepienia grupy 1C, tzn. nauczycieli. W pierwszej kolejności tych, którzy już uczą klasy I-III, czy nauczycieli przedszkolnych. Do tego projektu szczepień rozpoczęliśmy od wczoraj przygotowania — powiedział Dworczyk. Szef KPRM pytany na późniejszej konferencji prasowej, czy w przyszłym tygodniu oprócz nauczycieli będą mogli się szczepić też pracownicy administracyjni szkół, odparł, że „w pierwszym etapie będą szczepieni wyłącznie nauczyciele”. Podkreślił, że takie są rekomendacje Rady Medycznej i uzgodnienia z ministrem edukacji i nauki Przemysławem Czarnkiem.  Ale tak, jak zapowiadaliśmy będziemy szczegółowo informować w drugiej połowie tego tygodnia po tym, jak już przygotujemy dokładnie ten proces, przyjęcie szczepionek firmy AstraZeneca i potem proces szczepienia nauczycieli — powiedział Dworczyk. W piątek Europejska Agencja Leków (EMA) dopuściła na rynek UE szczepionkę firmy AstraZeneca. Jak wynika z charakterystyki tej szczepionki, podaje się ją osobom dorosłym w wieku 18 lat i starszym. Zaznaczono jednak, że „obecnie istnieją ograniczone dane o skuteczności szczepionki AstraZeneca u osób w wieku 55 lat i starszych”. Żądamy skutecznej szczepionki a nie eksperymentowania na nauczycielach i pracownikach oświaty!! Którą szczepionką szczepił się rząd? — napisał na Twitterze Sławomir Broniarz, prezes Związku Nauczycielstwa Polskiego.
To nie są „wpadki" Lewicy, tylko autentyczna nonszalancja wobec życia i śmierci^Jakub Maciejewski^2021-02-02 17:34:11.432038+01:00^https://wpolityce.pl/polityka/537491-modlitwa-usprawiedliwia-eutanazje-lewica-w-roli-boga^Być może z powodu społecznych emocji, a może w ferworze szalonej dyskusji, w której tak wiele uczestników czuje się uprawnionymi decydować o życiu i śmierci, ale w ciągu zaledwie kilku dni politycy Lewicy z taką wyższością wypowiadali się o życiu ludzkim, że naprawdę trudno uniknąć skojarzeń z jakąś zbrodniczą ideologią. Poseł (i profesor) Maciej Gdula formułujący tezę, że jak ktoś samodzielnie nie może zjeść, to może być skazany na eutanazję, poseł (i również profesor) Joanna Senyszyn, uznająca zastrzyk śmierci dla chorych noworodków jako ratunek, pani poseł Małgorzata Prokop-Paczkowska w reakcji na informacje o zamordowaniu chrześcijan w Etiopii, sugerująca, że „niepotrzebnie się tam pchali” - przecież to się układa w całość lewicowego światopoglądu, a nie w odosobnione przypadki. Oczywiście że postępowcy uznają aborcję czy eutanazję za „prawo człowieka” czy za zwyczajny zabieg, ale w aurze agresji i wandalizmów „Strajku Kobiet”, w kontekście tragedii polskiego pacjenta w Plymouth ta łatwość z jaką politycy opowiadają kto i jak powinien umierać, brzmi trochę makabrycznie.  Również zaskakująco brzmi wypowiedź pani poseł Anity Kucharskiej-Dziedzic w programie telewizji wPolsce.pl, gdzie polityk usprawiedliwiała eutanazję odwołaniem do katolickiej pieśni „Z dawna Polski Tyś Królowo”, w której faktycznie są słowa „niewytrwałym skracaj mękę”, ale są one przecież kierowane do Boga - a nie do człowieka. Interpretowanie prośby do Boga, jako prośby do kogokolwiek, kto mógłby „skrócić mękę” nie jest ateizmem, ale właśnie ideologią, w której człowiek staje się panem życia i śmierci - jeśli to nie jest fundament totalitaryzmu, to nic nim nie jest. Zatem gdy na ulicach szaleją barbarzyńcy od Marty Lempart, liberałowie pogardzają polskim rządem za próby sprowadzenia głodzonego Polaka ze szpitalu w Playmouth, Lewica z lekkością mówi o zastrzykach śmierci dla narodzonych, ale chorych, dzieci, nonszalancko pyta po co kogoś karmić, skoro sam nie ma sił sięgnąć do talerza, a pokorną prośbę do Boga zrównuje ze zleceniem lekarzowi eutanazji. Niepotrzebnie Lewica ukarała poseł Prokop-Paczkowską, niepotrzebnie uległa obawom o sondażowe wyniki czy ostre komentarze przeciwników politycznych. Oni naprawdę tak myślą, tylko w czasie frustrackiej ulicznej rewolucji widać to trochę wyraźniej. Gdy przydarzy się rewolucja bardziej skuteczna, to i manifest beztroskiego uśmiercania będzie pisanymi większymi literami. ZOBACZ KONIECZNIE! DOBIJANIE CZŁOWIEKA JAKO MIŁOSIERDZIE?
UJAWNIAMY. Kim jest norweska polityk, która nominowała „kastę” do Nagrody Nobla? Od dawna atakuje polski i węgierski rząd: „To ustawka"^Zespół wPolityce.pl^2021-02-02 17:14:56.647380+01:00^https://wpolityce.pl/polityka/537505-ujawniamy-kim-jest-norwezka-ktora-chce-nobla-dla-kasty^Jette F. Christensen z norweskiej Partii Pracy nominowała skrajnie upolitycznione stowarzyszenie „Iustitia” do pokojowej Nagrody Nobla. Szkopuł w tym, że cała ta nominacja, jak wynika z relacji naszych rozmówców, to zwykłą polityczna ustawka, a osoba nominująca „Iustiti” do prestiżowej nagrody zajmuje się głównie szczuciem na polski i węgierski rząd. Z obroną praw człowieka nie ma ona jednak wiele wspólnego. CZYTAJ RÓWNIEŻ:A to dobre! Stowarzyszenie „Iustitia” zgłoszone do Pokojowej Nagrody Nobla.”Za walkę o demokratyczną Europę” CZYTAJ TAKŻE:Podkarpacie straciło środki z Funduszy Norweskich? Aktywista LGBT o efektach swojego „dziennikarskiego śledztwa” To nominacja za walkę o demokratyczną Europę opierającą się na zasadach. Kiedy prawa człowieka, praworządność i wolność wypowiedzi są zagrożone, zagrożony jest wspólny dla nas pokój – napisała Christensen do „Iustitii”. Ambitna polityk z Norwegii traktuje „Iustitię” nieco przedmiotowo. Ewidentnie chce zaakcentować, że na wschodzie Europy źle się dzieje. To niejedyna jej ingerencja w sprawie polskiej i węgierskiej. To właśnie Jette F. Christensen mocno naciskała, by Norwegia nie podpisały umowy z Polską w ramach tzw. funduszy norweskich. Chodzi szczególnie o sektor wymiaru sprawiedliwości, który finansowany jest ze środków Europejskiego Obszaru Gospodarczego. W lutym ubiegłego roku osobiście wnioskowała o to w norweskim Ministerstwie Spraw Zagranicznych. Sama Christensen nie kryje także swojej niechęci do rządów Polski oraz Węgier. Gdy w grudniu toczyła się walka o unijny budżet, norweska parlamentarzystka cieszyła się z kłopotów Węgier. Orban nie dostanie „pieniędzy na świąteczne prezenty”. Ci, których prawa ogranicza mogą świętować porozumienie w sprawie funduszy – napisała na twitterze.
Gen. Polko: Celem ćwiczeń jest identyfikacja słabych punktów. Żaden kraj Europy nie ma zdolności łatwego odparcia ataku sił rosyjskich^Zespół wPolityce.pl^2021-02-02 16:37:05.150290+01:00^https://wpolityce.pl/polityka/537481-gen-polko-celem-cwiczen-jest-identyfikacja-slabych-punktow^„Żyjemy w Europie i żaden europejski kraj nie posiada takich zdolności, że mógłby odeprzeć bez problemu potencjalny atak, jeżeli Rosja na kierunku wschodniej flanki zaangażowałaby wszystkie siły. Po to zresztą ten sojusz istnieje, żeby właśnie przez tą kolektywną obronę zapewnić sobie bezpieczeństwo” - mówi portalowi wPolityce.pl gen. Roman Polko, były dowódca GROM. CZYTAJ RÓWNIEŻ: -Wojsko sprawdza procedury. Media szukają okazji do krytyki? „Porażka polskiej armii w symulowanej wojnie”; „Klęska w pięć dni” -Szef MON: Reforma systemu rekrutacji przynosi efekty. W ubiegłym roku przyjęliśmy ponad 7 tys. nowych żołnierzy zawodowych wPolityce.pl: MON przeprowadziło ćwiczenia sztabowe mające na celu przetestowanie procedur na wypadek konfliktu zbrojnego. Jak wyglądają takie ćwiczenia? Gen. Roman Polko: Po pierwsze do takich ćwiczeń wcześniej przygotowuje się właściwe sztaby, wszystkie sztaby. Z tego, co wiem, tak jak w Akademii Obrony Narodowej uczestniczyłem chociażby w takim NATO-wskim ćwiczeniu, przygotowuje się przede wszystkim całą podgrywkę – grupę, która stwarza zagrożenia i te zagrożenia później ci ćwiczący rozwiązują. Zazwyczaj jest dowódca takiej podgrywki. Bierze się pod uwagę w takich scenariuszach i przygotowaniu tych ćwiczeń realną sytuację dotyczącą zagrożeń w rejonie, czyli krótko mówiąc zazwyczaj to są wręcz grube księgi mówiące o tym, czym dysponuje chociażby Rosja, która jest w okolicy, Białoruś. Żeby urealnić ćwiczenia bierze się pod uwagę realne wydarzenia – to, co rzeczywiście dzieje się w tym rejonie. To są często informacje niejawne. Tego typu tło taktyczne sztab generalny opracowuje na cały rok i oczywiście główne założenie ćwiczeń to jest koordynacja wszystkich rodzajów wojsk, ale też administracji państwowej i samorządowej czy innych służb odpowiedzialnych za bezpieczeństwo kraju w zwalczaniu konkretnych zagrożeń, które podczas ćwiczenia będą realizowane. Kiedy to wszystko się zbierze, rozpoczyna się to ćwiczenie jakimś alarmem, sygnałem, wtedy rzucane są różnego rodzaju scenariusze zagrożeń i oczywiście na mapach, ale też i w dokumentach testowana jest kwestia komunikacji, wymiany informacji, koordynacji. Jest cały zespół oceniający, który patrzy, czy to wszystko, co jest wypracowane przez ćwiczonych jest realne, czy nie nakłada się na siebie. Zasadniczym celem tych ćwiczeń jest identyfikacja słabych punktów. Mocno przypominam sobie takie ćwiczenia sztabowe – pierwsze NATO-wskie, w których uczestniczyłem, z częściowym udziałem wojsk, bo może być tak, że część wojsk też ćwiczy - w Udine we Włoszech, kiedy wstępowaliśmy do NATO jako ten zespół ćwiczący. Wówczas założenie nie zostało dobrze zrozumiane przez ćwiczących, czyli tzw. scenariusze działania były błędne. Pamiętam jak gen. Reith, późniejszy szef sztabu armii brytyjskiej mówił, że „specjalnie nie wyprowadzałem was z błędu, żebyście dłużej pamiętali efekty tych ćwiczeń”. Bo taki jest cel ćwiczeń, żeby wszystkie kwestie, które nie grają, wykorzystać po to, aby je poprawiać, skoordynować. Krótko mówiąc – ćwiczą poszczególne scenariusze, jedne, drugie, trzecie. Wszystkie błędy, usterki są notowane i na koniec takich ćwiczeń sztabowych sporządza się sprawozdanie z tych ćwiczeń wraz z tymi wnioskami, co należy poprawić, co należy skoordynować po to, aby kolejne ćwiczenia, które będą realizowane, przebiegły lepiej i po to, żeby przejść do kolejnego etapu, rozwinięcia. Tak jak mówiłem, najpierw ćwiczą same sztaby, później częściowy udział wojsk, administracji i tak naprawdę to wszystko prowadzi do tego, żeby w efekcie przeprowadzić chociażby ogromne ćwiczenia z udziałem nawet związków operacyjnych czy też zagranicznych partnerów. Bez zgrania sztabów, bez poukładania sobie sztabów, bez poukładania sobie w głowie, jak to ma wyglądać, podczas prawdziwych manewrów mielibyśmy do czynienia z chaosem, a właśnie te ćwiczenia mają przygotować do tego, żeby te manewry odbywały się w sposób uporządkowany, ale przede wszystkim, żeby uzyskać zdolność bojową systemu bezpieczeństwa państwa do odparcia potencjalnego agresora. Z komunikatu MON wnioskuję, że testowane były zarówno systemy obrony kraju, jak i systemy obrony wschodniej flanki NATO. Na ile istotna w przypadku tych drugich jest kwestia zdolności obronnych państw sojuszu? Oczywiście wszystkie elementy są ważne. Żyjemy w Europie i żaden europejski kraj nie posiada takich zdolności, że mógłby odeprzeć bez problemu potencjalny atak, jeżeli Rosja na kierunku wschodniej flanki zaangażowałaby wszystkie siły. Po to zresztą ten sojusz istnieje, żeby właśnie przez tą kolektywną obronę zapewnić sobie bezpieczeństwo. Czyli w obszarach, w których my mamy deficyty i sami nie jesteśmy w stanie ich pokryć, to prosimy o np. rozpoznanie satelitarne, prosimy naszych amerykańskich partnerów czy o wsparcie na morzu, czy w innych obszarach. Oczywiście wnioski z tego ćwiczenia służą nie tylko nam jako państwu, ale sprawozdanie z tych ćwiczeń również jest przedstawiane na forum NATO. Powiem tylko, że nawet jak pracowałem w Urzędzie Miasta Stołecznego Warszawy w 2004 roku i było realizowane ćwiczenie na Dworcu Gdańskim w Warszawie w o wiele mniejszej skali, to i tak wówczas z wnioskami z tych ćwiczeń jechałem do Brukseli, gdzie były one przedstawiane na forum międzynarodowym. Omawialiśmy je oczywiście po to, żeby ta wymiana informacji miała miejsce, po to, żebyśmy lepiej się rozumieli. Powołujące się na anonimowych informatorów media po zakończeniu ćwiczeń sztabowych zaczęły się rozpisywać o „porażce polskiej armii w symulowanej wojnie” i „klęsce w pięć dni”. W jakich kategoriach rozpatrywać tego typu doniesienia, biorąc pod uwagę, że ćwiczenia i ich rezultat były tajne, nie wiemy zatem czy obejmowały wszystkie siły zbrojne, czy tylko ich część, którą chciano przetestować? Jeszcze pewnie bardziej tajni okażą się ci informatorzy, którzy w taki sposób to przedstawiają. Tak naprawdę w ogóle bym ignorował te głosy. Widziałem oczywiście informacje, które się pojawiały. One bardziej mnie rozbawiły i dlatego tak mocno podkreślałem w tej pierwszej części rozmowy to, że przecież ćwiczenia są po to, żeby pokazać braki, deficyty. Jeżeli miałoby to służyć robieniu dobrego pijaru, to pewnie zaproszeni byliby wszyscy dziennikarze, ugoszczeni dobrym obiadem, jeszcze czymś tam… Nie po to realizuje się tego typu ćwiczenia, manewry. Warto podkreślić – to chyba nawet kiedyś ta informacja wyszła – że symulacje komputerowe nie zawsze dobrze oddają rzeczywisty charakter działań, szczególnie wtedy, kiedy są to działania nieregularne, specjalne – wówczas te symulacje komputerowe niespecjalnie uwzględniają tego typu specyfikę i w takich wojnach komputerowych bardzo często czy specjalsi czy spadochroniarze przegrywają, a w praktyce wygląda to trochę inaczej, patrząc nawet na sukcesy w Iraku czy w Afganistanie czy nawet w wojnach, które miały miejsce na terenie dawnej Jugosławii. Krótko mówiąc pojawiają się niestety takie głosy. Ja tam nie widziałem w podpisach jakichś ekspertów, którzy z imienia i nazwiska powiedzieliby, na czym te deficyty polegają, a takie sensacje, że w pięć dni przegralibyśmy wojnę – nawet pojawiały się kiedyś takie artykuły, że w trzy dni Rosjanie dojdą do Warszawy – wtedy, kiedy to jest pozbawione jakiejkolwiek oceny merytorycznej, to do niczego to nie prowadzi. Dość powiedzieć, że ostatnie lata akurat dla polskiej armii są dobre, bo prowadzi się ćwiczenia na o wiele większą skalę niż to miało miejsce wcześniej. To, że mamy tu ciężką brygadę amerykańską, dowództwo V Korpusu pokazuje, że w układzie sojuszniczym też osiągnęliśmy duże wzmocnienie. Czeka nas realizacja programów modernizacyjnych, realizowane są na bieżąco te ćwiczenia, które rzeczywiście diagnozują słabe punkty po to, żeby je poprawiać, naprawiać. To jest dobry kierunek. Zdecydowanie lepszy niż ten czas, kiedy ta armia była bardziej malowana i kiedy problemy zamiatano pod dywan. Nawet jeżeli wyszły pewne deficyty, to bardzo dobrze, że wyszły podczas ćwiczeń, bo po to się je prowadzi. Dziękuję za rozmowę. Rozmawiała Anna Wiejak
Radny świętował tegoroczny finał WOŚP tańcem i okrzykami: "Je..ć PiS!". Nagranie przesłał... radnej Prawa i Sprawiedliwości^Znalezione w sieci^2021-02-02 16:22:10.189816+01:00^https://wpolityce.pl/polityka/537492-radny-swietowal-final-wosp-okrzykami-jec-pis^W dość specyficzny sposób radny Inicjatywy Tyskiej Krzysztof Król postanowił świętować tegoroczny finał WOŚP. Radny nagrał wideo, na którym tańczy i śpiewa: „Je..ć PiS!”. CZYTAJ RÓWNIEŻ: — Gdzie są granice samouwielbienia? Owsiak: „Gdyby można było kupić szczepionki, pewnie zaszczepilibyśmy już wszystkich Polaków” — Polityczne wystąpienie Owsiaka: Absolutnie wspieram z żoną Strajk Kobiet w tej idei niezgadzania się z dyrektywą tzw. TK Krzysztof Król, radny Inicjatywy Tyskiej, ugrupowania prezydenta Tych Andrzeja Dziuby wulgarne nagranie przesłał do… radnej Prawa i Sprawiedliwości Aleksandry Wysockiej-Siembigi. Widać na nim jak Król z przyklejonym serduszkiem WOŚP tańczy i śpiewa: „Je..ć PiS, je..ć PiS!”. Wulgarne hasło wyświetla się również na czapce radnego. Byłam zszokowana, zwłaszcza że radny to jest osoba publiczna — powiedziała radna PiS portalowi infokatowice.pl. Dodała, że nie odpowiedziała na wiadomość, ponieważ nigdy wcześniej nie korespondowała z Królem i zna go tylko z posiedzeń Rady Miasta. Radny Król tłumaczył, że wiadomość wysłał przez pomyłkę, ponieważ miała ona trafić do jego znajomego. Dostałem podobnego mema ze Szwajcarii i próbowałem kumplowi nagrać coś podobnego — przekonywał.
Totalna awantura Hołowni i Zgorzelskiego! Padły mocne słowa. "To po prostu draństwo"; "On jest człowiekiem o mentalności ciecia"^Zespół wPolityce.pl^2021-02-02 16:04:45.321809+01:00^https://wpolityce.pl/polityka/537487-totalna-awantura-holowni-i-zgorzelskiego-padly-mocne-slowa^Wicemarszałek Sejmu z PSL-u, Piotr Zgorzelski, na antenie RMF FM w ostry sposób zaatakował Szymona Hołownię za to, że ten próbuje podbierać kolejnych posłów partiom opozycyjnym. Na jego wypowiedź Hołownia odpowiedział drwinami. CZYTAJ TAKŻE: — Nerwowo w TOK FM! Kobosko zapytany o tekst „Sieci”: Być może w jakimś stopniu Szymon Hołownia zmieniał swój pogląd ws. aborcji — NASZ WYWIAD. Michał Kamiński: Nie dziwię się, że politycy PO przechodzą do Polski 2050. Platforma dzisiaj ewidentnie słabnie Nazywam to po prostu draństwo, nikczemność i podłość. Jeżeli ktoś podbiera posłów z innych ugrupowań opozycyjnych, to w istocie wyklucza się z grona opozycji. Jeżeli pan Szymon Hołownia chce być takim kozakiem, to niech podbiera PiS-owi posłów. I wtedy będzie działał na rzecz opozycji. Teraz to jest po prostu działanie szkodnicze. To jest takie działanie faceta o mentalności kreta   — uderzał w Hołownię na antenie RMF FM Piotr Zgorzelski.
PSL dalej promuje referendum ws. aborcji. Kosiniak-Kamysz apeluje do rządzących i opozycji: Przyjmijcie nasze rozwiązania^Zespół wPolityce.pl^2021-02-02 14:40:09.397004+01:00^https://wpolityce.pl/polityka/537461-psl-dalej-promuje-referendum-ws-aborcji^Przyjmijcie nasze rozwiązania dotyczące aborcji; zajmijmy się sprawami, które dzisiaj trzeba rozwiązać, nie traktujmy praw kobiet jako tematu zastępczego - podkreślił we wtorek lider PSL Władysław Kosiniak-Kamysz, zwracając się do rządzących i opozycji. CZYTAJ TAKŻE: — PSL chce przywrócić trzy przesłanki do aborcji. Libicki zapowiada, że będzie głosował przeciwko! „Obniża zakres ochrony życia” — TYLKO U NAS. Spór w KO o aborcję. Poseł PO: Musimy wypracować wspólne stanowisko, bo inaczej skończy się jak z Kukiz’15 i PSL-em — Ostre starcie! Ociepa do Zgorzelskiego: „Mam wrażenie, że PSL doczekało się własnej Marty Lempart – wulgarnej, manipulującej” Kosiniak-Kamysz podkreślił na wtorkowej konferencji prasowej w Sejmie, że PSL zaproponowało dwa kroki, których celem jest „powrót do normalności” w sprawie aborcji. Jak przypomniał, pierwszym z nich było złożenie w Sejmie projektu ustawy przywracającej kompromis aborcyjny, który dopuszcza możliwość przerwania ciąży w trzech przypadkach: w sytuacji, gdy ciąża zagraża życiu lub zdrowiu matki, gdy badania prenatalne lub inne przesłanki medyczne wskazują na duże prawdopodobieństwo ciężkiego, nieodwracalnego upośledzenia płodu oraz w sytuacji, gdy ciąża powstała w wyniku czynu zabronionego. Drugim krokiem - dodał - była propozycja przeprowadzenia ogólnopolskiego referendum ws. aborcji. Przyjmijcie nasze rozwiązania rządzący, opozycjo - bo zwracamy się też do części opozycji - i zajmijmy się sprawami, które dzisiaj trzeba rozwiązać. Nie traktujmy praw kobiet jako tematu zastępczego — wzywał lider PSL. Wiceprezes Stronnictwa posłanka Urszula Pasławska oceniła, że zaproponowane przez PSL referendum zakończy raz na zawsze dyskusję światopoglądową, która od wielu lat dzieli Polaków. Posłanka przedstawiła trzy pytania, które miałyby się w tym referendum pojawić. Jak mówiła, pierwsze z nich dotyczyłoby zaostrzenia obowiązujących przepisów, czyli całkowitego zakazu przerywania ciąży. Drugie pytanie odnosiłoby się do utrzymania kompromisu aborcyjnego, który do niedawna jeszcze w Polsce obowiązywał. Trzecie pytanie dotyczyłoby możliwości przerywania ciąży na życzenie do 12 tygodnia. To jest nasza propozycja dla rządzących, aby wyjść z tego impasu. I to jest nasza propozycja dla obywateli, aby raz na zawsze zakończył się spór ideologiczny, który jest w niegodny sposób wykorzystywany przez rządzących — podkreśliła Pasławska. Wicemarszałek Sejmu Piotr Zgorzelski (PSL) powiedział, że PiS złamał umowę społeczną, którą był kompromis aborcyjny.  Kompromis pomiędzy prawem do życia, a zakazem nieludzkiego traktowania. Ta umowa, jak sama nazwa wskazuje, nie mogła zadowolić wszystkich, ale to jest właśnie cechą kompromisu, że wszyscy godzą się z pewnymi niedogodnościami — zaznaczył Zgorzelski. Jak mówił, „wszystko to obowiązywało w konsensusie, a w ostatnich tygodniach ten konsensus PiS dla politycznych celów zerwał”.  Jeszcze w sposób tchórzowski przerzucając odpowiedzialność do pozbawionego jakiegokolwiek autorytetu Trybunału Julii Przyłębskiej — podkreślił wicemarszałek Sejmu. W środę w Dzienniku Ustaw został opublikowany wyrok TK z 22 października ub. roku ws. przepisów antyaborcyjnych, a w Monitorze Polskim opublikowano jego uzasadnienie. TK wskazał w uzasadnieniu, że prawdopodobieństwo ciężkich wad płodu nie jest wystarczające dla dopuszczalności aborcji. Po publikacji wyroku stracił moc przepis tzw. ustawy antyaborcyjnej z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co TK w październiku uznał za niekonstytucyjne.  wkt/PAP
NASZ WYWIAD. Jarosław Kaczyński: Chcemy rozwoju, w tym kierunku jeszcze mocniej idziemy, pozostając rządem prospołecznym^"Sieci" - Największy konserwatywny tygodnik w Polsce^2021-02-02 14:27:07.847739+01:00^https://wpolityce.pl/polityka/537154-wywiad-z-wicepremierem-jaroslawem-kaczynskim^Chcemy rozwoju, chcemy inwestycji, w tym kierunku jeszcze mocniej idziemy, pozostając jednocześnie rządem jednoznacznie prospołecznym, pamiętającym o tych grupach, którym jest trudniej - mówił prezes Prawa i Sprawiedliwości, wicepremier Jarosław Kaczyński w rozmowie z Michałem Karnowskim na antenie telewizji wPolsce.pl  Okazją do naszej rozmowy jest kolejna edycja nagrody Człowiek Wolności tygodnika „Sieci”. Pan był bardzo ważnym laureatem tego tytułu i odbierając go, podkreślił, że w gruncie rzeczy okresy wolności są w historii rzadkie, że jest ona bardzo krucha, ciągle zagrożona i wymaga stałej troski. Dziś wiele osób ma poczucie, że znowu nadchodzą czasy takiej próby. Pan się z tym zgadza? Jarosław Kaczyński: Tak. Jest bardzo wiele przykładów tego ograniczenia wolności.… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
KO chce osobistego nadzoru Ziobry nad śledztwem ws. respiratorów. Pytają też o wgląd do materiałów wicepremiera Kaczyńskiego^Zespół wPolityce.pl^2021-02-02 14:20:58.624261+01:00^https://wpolityce.pl/polityka/537458-ko-chce-nadzoru-ziobry-nad-sledztwem-ws-respiratorow^W sprawie śledztwa dotyczącego umowy na zakup respiratorów od firmy E&K mogło dojść do wywierania bezprawnej presji na organy ścigania - uważają posłowie KO. W piśmie skierowanym we wtorek do szefa MS Zbigniew Ziobry, pytają czy wgląd w materiały ze śledztwa miał wicepremier Jarosław Kaczyński. Chodzi o umowę, którą Ministerstwo Zdrowia podpisało wiosną 2020 roku ze spółką należącą - jak donosiły media - do handlarza bronią. Firma E&K, która miała dostarczyć 1241 respiratorów, nie wywiązała się jednak ze zobowiązań - dostarczyła jedynie 200 sztuk, mimo że rząd wcześniej wpłacił jej 154 miliony złotych zaliczki (cała umowa opiewała na 200 mln zł). W związku z niedotrzymaniem terminu dostaw sprzętu, który miał trafić do MZ w kwietniu i w maju ub.r., resort zdrowia odstąpił od umowy i otrzymał zwrot przedpłaconych pieniędzy w kwocie ponad 14 mln euro. Na firmę nałożono też kary umowne w wysokości 10 proc. wartości niezrealizowanego zamówienia, a za opóźnienie w dostawie w wysokości 0,2 proc. wartości dostawy za każdy dzień zwłoki. CZYTAJ RÓWNIEŻ: Jarosław Kaczyński o sprawie respiratorów: Decyzja o skorzystaniu z firmy E&K podjęta w oparciu o informacje przekazane przez służby Sprawę badała prokuratura. W zeszłym tygodniu na stronach KPRM ukazało się oświadczenie w tej sprawie wicepremiera Jarosława Kaczyńskiego.  Oświadczam, że po zapoznaniu się ze sprawą zakupu respiratorów w kwietniu 2020 r., mogę stwierdzić, iż decyzja o skorzystaniu z firmy E&K została podjęta w oparciu o informacje przekazane przez służby specjalne, które nie dostrzegały przeciwwskazań do podjęcia takiej współpracy  — czytamy w oświadczeniu. Stanowisko wicepremiera odpowiedzialnego za bezpieczeństwo państwa nie uspokoiło jednak posłów Koalicji Obywatelskiej, którzy w tej sprawie złożyli we wtorek pismo do ministra sprawiedliwości, prokuratora generalnego Zbigniewa Ziobry. Posłowie Dariusz Joński i Michał Szczerba przypomnieli w nim m.in., że pierwsze zawiadomienie o możliwości popełnienia przestępstwa w sprawie umowy z firmą E&K zostało złożone w czerwcu ub.r. Wówczas - jak czytamy - „zwrócono uwagę, że w sprawie zakupu respiratorów przez Ministerstwo Zdrowia od spółki (…), która nie wywiązała się z zawartej umowy i nie dostarczyła w całości zamówionego sprzętu, mogło dojść do wyrządzenia Ministerstwu Zdrowia szkody majątkowej w wielkich rozmiarach”. Posłowie uważają ponadto, że „w sprawie prowadzonej przed podległą Panu Ministrowi prokuraturę w ostatnim czasie mogło dojść do wywierania bezprawnej presji na organy ścigania, a także podjęcia próby wpływu na przebieg prowadzonego śledztwa”. Dnia 29 stycznia 2021 r. na stronach Kancelarii Prezesa Rady Ministrów zostało zamieszczone oświadczenie Wiceprezesa Rady Ministrów pana Jarosława Kaczyńskiego, w którym stwierdził, że w sprawie „nie ma żadnych przesłanek wskazujących na możliwość nadużyć, działań korupcyjnych lub innych czynów zabronionych przy zakupie respiratorów”. Stanowi to przykład próby publicznego oddziaływania na prokuraturę, która w swoim działaniu musi być niezależna, bezstronna, a wynik postępowania uzależniać powinna od zgromadzonego materiału dowodowego w sprawie. W żadnym przypadku kierunku prowadzonego śledztwa nie mogą wskazywać oświadczenia wysokich rangą przedstawicieli rządu  — wskazali posłowie w piśmie do Ziobry. Joński i Szczerba zwrócili się też z prośbą o poinformowanie, czy wicepremier Kaczyński „miał wgląd lub zapoznał się z aktami postępowania o sygn. PO HI Ds. 87.2020 (w sprawie zakupu respiratorów - PAP) lub materiałami zgromadzonymi w jego toku, a jeśli tak to kiedy, w oparciu o jaką podstawę prawną i czyją decyzją w/w materiały zostały udostępnione wicepremierowi panu Jarosławowi Kaczyńskiemu”. Z kolei we wtorek podczas konferencji prasowej posłowie KO poinformowali, że złożyli wniosek do Prokuratora Generalnego, ministra sprawiedliwości Zbigniewa Ziobry o objęcie osobistym nadzorem śledztwa ws. zakupu respiratorów. Joński na konferencji prasowej pod gmachem resortu sprawiedliwości podkreślił, że prokurator generalny powinien nie tylko „objąć z urzędu” sprawę dotyczącą zakupu respiratorów, ale też powinien na bieżąco informować opinię publiczną o przebiegu postępowania. Poseł Szczerba dodał, że na postępowanie dotyczące zakupu respiratorów usiłuje wpływać wicepremier, prezes PiS Jarosław Kaczyński. Jak ocenił, tylko dzięki dowodom, w tym dokumentom zabezpieczonym przez polityków KO w czasie kontroli poselskich oraz przesłuchaniu świadków uda się wyjaśnić tę sprawę. Będziemy domagali się, aby winni ponieśli karę, a pieniądze za zakup respiratorów wróciły do Skarbu Państwa, bo nigdy wcześniej w takiej wysokości Skarb Państwa nie został oszukany. Nie było takiej afery ze stratą 70 milionów zł na szkodę państwa, czyli narodu polskiego, dlatego uważamy ją za największą aferę w historii  — mówił Joński. Szczerba oświadczył, że nie wierzy obecnie w niezależność prokuratury od władzy, a wspomniany wniosek składa jako „świadectwo dla historii”, ale też - mówił - aby do tej sprawy wrócili w przyszłości niezależni prokuratorzy. xyz/PAP
Śpiewak nie odpuszcza Giertychowi. Adwokat chwali się spotkaniami z Żydami, a aktywista odpowiada: "Typowy argument faszysty"^Zaćwierkane na Twitterze^2021-02-02 13:57:14.299235+01:00^https://wpolityce.pl/polityka/537450-spiewak-nie-odpuszcza-giertychowi-typowy-argument-faszysty^Roman Giertych i Jan Śpiewak starli się ostatnio w mediach społecznościowych. Adwokat zagroził aktywiście „następną sprawą”. W odpowiedzi Śpiewak nazwał Giertycha faszystą. Dziś mamy do czynienia z kolejną odsłoną konfliktu. CZYTAJ RÓWNIEŻ: Śpiewak starł się z Giertychem. „No i ma Pan następną sprawę”; „Z faszystą takim jak Pan to będzie przyjemność stanąć w sądzie” Roman Giertych, w odpowiedzi na zarzuty Jana Śpiewaka o faszyzm, opublikował na Twitterze zdjęcia, na których widać jego spotkania z Żydami - m.in. z prezydentem Izraela. Dla pana Śpiewaka. Ma Pan swojego „faszystę” podczas spotkania z obecnym prezydentem Izraela — napisał Giertych.
Podkarpacie straciło środki z Funduszy Norweskich? Aktywista LGBT o efektach swojego "dziennikarskiego śledztwa"^Zespół wPolityce.pl^2021-02-02 13:51:08.563299+01:00^https://wpolityce.pl/polityka/537448-podkarpacie-stracilo-srodki-z-funduszy-norweskich^Tęczowy aktywista Bart Staszewski umieszczał tablice „strefa wolna od LGBT” przy wjeździe do miejscowości, których władze przyjęły uchwały anty-LGBT. Teraz oświadczył na Facebooku „efekt dziennikarskiego śledztwa”: „Województwo Podkarpackie straciło miliony złotych, bo ogłosiło się strefą wolną od LGBT. To decyzja donatorów Funduszy Norweskich (Norwegii, Islandii, Lichtensteinu), którą ukrywają polskie ministerstwa, a do której udało mi się dotrzeć”. CZYTAJ TAKŻE: — Rozwieszał nieprawdziwe tabliczki, teraz się tłumaczy. Bart Staszewski twierdzi, że jego działanie to… projekt artystyczny — TYLKO U NAS. Prowokacja aktywisty LGBT. Mularczyk: Zgłosiłem sprawę na policję. Gminy powinny pozwać Staszewskiego — Tęczowy aktywista znów manipuluje! W tle pobicie i LGBT. Staszewski: „Tak wygląda ochrona oprawców”. Jest odpowiedź policji! Przypomnijmy, że Staszewski umieszczał pod tablicami z napisem miejscowości swoje tabliczki. W czterech językach można na nich przeczytać: „Strefa wolna od LGBT”. Tak wg tęczowego aktywisty ma wygląda walka z homofobią. Bart Staszewski twierdził też, że w ten sposób realizuje swój projekt fotograficzny. Aktywista LGBT podzielił się na Facebooku efektami „dziennikarskiego śledztwa”. Poinformował, że Podkarpacie, za to, że radni Sejmiku Województwa Podkarpackiego przyjęli uchwałę „anty-LGBT”, straciło środki z Funduszy Norweskich, które miały być przeznaczone na realizację projektu „Szlak Karpacki”. Jak twierdzi Staszewski, Sekretariat Funduszy Norweskich już we wrześniu 2020 roku podjął decyzję o anulowaniu dotacji dla projektu. Wskazano przy tym, że przez przyjęcie uchwały wprost odnoszącej się do “LGBT” czy “ideologii LGBT” lider projektu dyskryminuje określoną grupę ludzi, tj. osoby ze społeczności LGBT. Decyzja ta jest ostateczna i nie podlega odwołaniu  — napisał aktywista LGBT. Zamiast Szlaku Karpat turyści zobaczą najdroższą strefę wolną od LGBT w Polsce a informację o tym, dostaną też międzynarodowi partnerzy projektu, którzy także nie dostaną dofinansowania dla swoich działań zaplanowanych w tym projekcie — stwierdził Staszewski.      Zdaniem Staszewskiego, zarówno samorządowcy, jak i rząd, wiedzą o sytuacji, ale „skrzętnie ukrywają swoją porażkę”. We wpisie na Facebooku aktywista LGBT żalił się, że polskie ministerstwa nie udzieliły odpowiedzi na zadane przez niego pytania, więc „przy pomocy Watchdog Polska skieruje sprawę do sądu administracyjnego, może ten ich zmusi, żeby lepiej poszukali i znaleźli co trzeba…”. Za to odpowiedzi miał mu udzielić norweski MSZ, udostępniając „wszystkie najważniejsze dokumenty z korespondencji z polskimi władzami w sprawie stref i konkretnie projektu”. Okazuje się, że Ministerstwo Funduszy i Polityki Regionalnej już w lipcu 2020 otrzymało od FMO specjalną notę, informującą o tym, że uchwały anty-LGBT mogą naruszać regulamin przyznawania środków z Funduszy Norweskich. Oznacza to, że polski rząd wiedział, że samorządy mogą stracić dofinansowania ale mimo to, nie ujawnił tej informacji. Ponieważ podejście Polski w sprawie stref wolnych od LGBT się nie zmieniło w kolejnym liście, z 23 września 2020 r., przekazano polskim władzom, że państwa finansujące Fundusze Norweskie uznały, że wsparcie projektów samorządów, które są “strefami wolnymi od ideologii LGBT” byłoby naruszeniem reguł przyznawania funduszy norweskich — napisał Staszewski. Pomimo jasnego stanowiska operatorów Funduszy Norweskich, przedstawiciele polskiego rządu w odpowiedzi z 2 października 2020 r. jak zacięta płyta recytowali konstytucyjne gwarancje, które zabraniają wszelkiej dyskryminacji, w tym z powodu orientacji seksualnej….a samorządy nikogo nie dyskryminują… Co prawda co innego wynika z kilku już wyroków polskich sądów administracyjnych. (…) Czy to kolejny sukces polskiej dyplomacji? — kpił Staszewski dodając, że „norweski MSZ w korespondencji ze mną zapowiedział, że w już wkrótce przekaże dokumenty dotyczące innego, polskiego samorządu i kolejnego anulowanego dofinansowania”. CZYTAJ TEŻ: — Czyżby brak odwagi? Bart Staszewski znika, gdy potrzeba czegoś więcej niż drwin i lamentów — Tęczowy aktywista znów manipuluje! W tle pobicie i LGBT. Staszewski: „Tak wygląda ochrona oprawców”. Jest odpowiedź policji! — TYLKO U NAS. Tęczowy aktywista dokręcał do znaków tablice „Strefa wolna od LGBT”. Politycy Porozumienia zawiadamiają prokuraturę wkt/FB
Pięciolatkę udało się zabrać z Wielkiej Brytanii. I uratować. Brytyjczycy zaakceptowali wyrok islamskiego sądu. ZOBACZ uzasadnienie^Edyta Hołdyńska^2021-02-02 13:39:46.626340+01:00^https://wpolityce.pl/polityka/537449-pieciolatke-udalo-sie-uratowac-i-zabrac-z-londynu-do-wloch^Pięciolatka dotarła na leczenie do Włoch po tym, jak jej rodzice wygrali sądową bitwę. Tafida Raqeeb była na leczeniu podtrzymującym życie w Royal London Hospital od czasu urazu mózgu w lutym 2019 r. Podobnie, jak w przypadku maleńkiego Alfiego Evansa, a także pana Sławomira z Polski, resort zdrowia próbował zablokować próby zabrania jej do szpitala. Ostatecznie trafiła jednak do placówki dziecięcej w Gaslini w Genui. Pytany o tę kwestię w tygodniku „Sieci” Marcin Warchoł, wiceminister sprawiedliwości i pełnomocnik rządu ds. praw człowieka, który zaangażował się w walkę o leczenie zmarłego w ubiegłym tygodniu Polaka przebywającego w angielskim szpitalu, to właśnie Wielka Brytania wybiórczo stosuje prawo międzynarodowe.  Zlekceważyli naszą walkę o Polaka, zlekceważyli też walkę o życie malutkiego Alfiego Evansa, mimo że miał włoski paszport, a o jego transport do Włoch starał się sam papież. Ale zgodzili się uratowanie pięcioletniej dziewczynkę z Bangladeszu, akceptując wyrok islamskiego sądu – przypomniał w tygodniku “Sieci”. 3 października 2019 r. Sąd Najwyższy Zjednoczonego Królestwa orzekł, że nie ma żadnego uzasadnienia dla powstrzymania wywozu dziecka za granicę. Sąd stwierdził w tej sprawie, że dylemat, jaki stawiają sprawy dotyczące, tak jak w tym przypadku, odebrania życia i kontynuowanie leczenia dziecka opiera się na fakcie, że odnosi się on, co wielu uważa za przerażające, ale pozostaje również uświęcone moralnie, ponieważ życie trwa.  I dalej: dla lekarzy zajmujących się leczeniem takich przypadków, widziane przez pryzmat medycznego dobra, życie jest w najlepszym razie ledwie widocznym cieniem obciążony daremnym leczeniem lub, w najgorszym przypadku, zwykłym zapomnieniem. Dla rodziców, jest widziane przez pryzmat trwałej miłości i nadziei, że życie jest wciąż wyblakłym klejnotem, z którego ciało nie zostało jeszcze okradzione. Dziewczynka żyje do dziś. W tym kontekście orzeczenie tego sądu w tym postępowaniu jest poważne, wieloaspektowe i złożone. Sąd wydał zgodę na transport dziecka. Sąd zaznaczył przy tym, że musi ignorować zachęty mediów i kampanie, petycje oraz grupy nacisku, poglądy poinformowanych i niedoinformowanych komentatorów i autorów opinii. Sąd nie zrobił tego, ponieważ poglądy i opinie tych różnych kręgów wyborczych są w jakikolwiek sposób niepożądane lub nieważne, ale raczej dlatego, że decyzje Sądu w tych najbardziej wymagających sprawach są określane wyłącznie przez zastosowanie prawa, w celu podjęcia decyzji w sprawie przełomowa kwestia interesu. Dr Andrea Moscatelli, szef oddziału intensywnej terapii w szpitalu dziecięcym Gaslini mówił, że jego zadaniem jest zoptymalizowanie wsparcia funkcji życiowej. “Nawet jeśli uznamy to za mało prawdopodobne, ponieważ uszkodzenie mózgu jest niszczące” - zaznaczył. Matka dziecka mówiła, że tuż po przyjeździe do Włoch, córka była rozbudzona, spokojna, przewracała głowę na boki.  Brytyjscy specjaliści argumentowali wcześniej, że jakiekolwiek dalsze leczenie Tafidy, u której doszło do krwotoku mózgowego, byłoby daremne. Szefowie Barts Health NHS Trust, który prowadzi szpital w Whitechapel, powiedzieli, że zakończenie leczenia podtrzymującego życie Tafidy leży w jej najlepszym interesie. Lekarze w Londynie argumentowali, że Tafida nie mogłaby czerpać korzyści z dalszego życia i powinna mieć „godność spokojnego umierania”. Rodzice Tafidy, oboje praktykujący muzułmanie, argumentowali, że prawo islamskie mówi, że tylko Bóg może podjąć decyzję o zakończeniu jej życia.
Kto nowym prezesem Instytutu Pamięci Narodowej? Konkurs ogłoszony. Kandydaci mogą składać wymagane dokumenty do 19 marca^Zespół wPolityce.pl^2021-02-02 13:17:25.212796+01:00^https://wpolityce.pl/polityka/537445-kto-nowym-prezesem-ipn-konkurs-ogloszony^Przewodniczący Kolegium IPN prof. Wojciech Polak ogłosił we wtorek konkurs na prezesa Instytutu Pamięci Narodowej. Kandydaci na to stanowisko mają czas na złożenie odpowiednich dokumentów do 19 marca, a ich publiczne przesłuchanie odbędzie się 27 kwietnia. Ogłoszenie o konkursie, o którym w ubiegłym tygodniu informowała PAP, ukazało się we wtorek w Biuletynie Informacji Publicznej IPN. Procedura, którą przeprowadzi Kolegium IPN, będzie miała dwa etapy, a po wyłonieniu kandydata - zgodnie z ustawą - prezesa IPN powoła Sejm pod warunkiem zgody Senatu.
Żenująca obrona słów Senyszyn o potrzebie eutanazji chorych dzieci. "Być może była podekscytowana, zła na obecną sytuację"^Zespół wPolityce.pl^2021-02-02 13:10:48.681587+01:00^https://wpolityce.pl/polityka/537426-zenujaca-obrona-slow-senyszyn-o-eutanazji-chorych-dzieci^„Faktem jest to, że zaczynamy nagonkę na polityków Lewicy, na jakiekolwiek ich wypowiedzi” - tłumaczyła słowa Joanny Senyszyn o potrzebie eutanazji chorych dzieci Monika Pawłowska, wiceprzewodnicząca klubu parlamentarnego Lewicy. CZYTAJ RÓWNIEŻ: I gdzie tu logika?! Senyszyn przyznaje: „Płód jest gatunkiem ludzkim”. Po czym dodaje: „Ale to nie znaczy, że ma mieć prawa” CZYTAJT TAKŻE: Burza po słowach Senyszyn o eutanazji dla dzieci. Buda do Gawkowskiego: Szok. Nie dziwię się, że pan kluczy. Tego nie da się bronić O eutanazji powinniśmy rozmawiać. Myślę, że to jest czas — mówiła Pawłowska. Joanna Senyszyn być może była podekscytowana, zła na obecną sytuację, na sytuację taką, jaka ma miejsce w związku z opublikowaniem nazwijmy to wyrokiem pseudotrybunału. Pani redaktor sama na pewno widzi, ile kobiet wychodzi na ulice w obronie swoich praw a tak naprawdę są to prawa człowieka, które powinniśmy respektować. Nikt na dobrą sprawę wprowadzając pozwolenie na bezpieczne przerywanie ciąży do 12 tygodnia nie każe przeprowadzać aborcji — przekonywała, uważając najwyraźniej zabijanie nienarodzonych dzieci za prawo człowieka. Dużo lepiej by było takie dziecko za pomocą zastrzyku bezboleśnie pozbawić życia, niż pozwolić, żeby konało w męczarniach — stwierdziła Joanna Senyszyn w „Strefie Starcia” na antenie TVP Info, ubolewając, iż nie ma w Polsce prawa, które pozwalałoby na eutanazję dzieci. Pawłowska odniosła się do tych właśnie słów.
Wojsko sprawdza procedury. Media szukają okazji do krytyki? "Porażka polskiej armii w symulowanej wojnie"; "Klęska w pięć dni"^Zespół wPolityce.pl^2021-02-02 12:58:05.308367+01:00^https://wpolityce.pl/polityka/537441-wojsko-sprawdza-procedury-media-szukaja-okazji-do-krytyki^W środę 27 stycznia br., Prezydent RP Andrzej Duda oraz Mariusz Błaszczak, minister obrony narodowej wzięli udział w podsumowaniu największego ćwiczenia sztabowego na Akademii Sztuki Wojennej w Rembertowie. Prezydent i minister zapoznali się z przebiegiem ćwiczenia, a także wstępnymi wnioskami. Niedługo potem w części mediów pojawiły się „przecieki” z wyników tego ćwiczenia, które – a przynajmniej wszystko na to wskazuje - miały wykazać brak zdolności obronnych Polski. CZYTAJ RÓWNIEŻ: -Polska armia otrzymała 100 nowych samochodów! Szef MON: Modernizujemy sprzęt, by żołnierze mogli lepiej wykonywać zadania -Szef MON: Reforma systemu rekrutacji przynosi efekty. W ubiegłym roku przyjęliśmy ponad 7 tys. nowych żołnierzy zawodowych Ćwiczenie pod względem skali nie miało sobie równych w III RP — mówił Mariusz Błaszczak, dodając, iż było ono ważne dla stanu gotowości Wojska Polskiego do obrony kraju. Zapewnił, że takie ćwiczenia będą się odbywały cyklicznie, „chociaż warunki epidemii nam przeszkadzały”. Sprawdziliśmy zdolności, jakie ma sprzęt zamówiony przez Ministerstwo Obrony Narodowej, myślę tu o systemie Patriot, o rakietach HIMARS i samolotach F-35 — mówił Błaszczak. Chciałbym podkreślić, że znacząco wzrosły zdolności bojowe Wojska Polskiego dzięki wyposażeniu w ten sprzęt — dodał. Ćwiczenie miało na celu sprawdzenie gotowości do podjęcia działań Wojska Polskiego. Podczas ćwiczenia przetestowano wszystkie procedury, które dotyczą sytuacji strategicznej obrony kraju, które wprowadzaliśmy w ostatnim czasie, przede wszystkim nowy system kierowania i dowodzenia  — powiedział prezydent Andrzej Duda. Minister Błaszczak przypomniał, że takie ćwiczenia mają olbrzymie znaczenie jeśli chodzi o plan zakupów dla Wojska Polskiego oraz jeśli chodzi o organizację i dyslokację sił zbrojnych, czyli za to, za co w czasie pokoju odpowiedzialny jest minister obrony narodowej. Ćwiczenie miało na celu m.in. sprawdzenie potrzeb uzupełnienia sprzętu i poprawienia procedur. Liczę na to, że te ćwiczenia będą się odbywały częściej, bo są one bardzo potrzebne  — mówił prezydent Andrzej Duda podczas konferencji prasowej podsumowującej ćwiczenie sztabowe. Redakcja portalu Interia.pl zwróciła się do MON z pytaniami dotyczącymi ćwiczeń, jednakże ze względu na klauzulę tajności nie otrzymała odpowiedzi. Znalazła zatem „anonimowych informatorów”. Okazuje się, że niewiele dało m.in. „wzmocnienie wschodniej flanki”. Obrona wschodu Polski spowodowała rozbicie znajdujących się tam jednostek i potężne straty  — pisał Onet.pl, powołując się na portal Interia.pl. Według informatorów portalu już piątego dnia wirtualnego konfliktu przeciwnik znalazł się na linii Wisły, trwały walki o Warszawę, strategiczne porty zostały zablokowane lub zajęte. Lotnictwo i Marynarka Wojenna przestały istnieć, mimo wsparcia NATO. Na wschód od Wisły polskie jednostki miały ponieść druzgocącą klęskę. Pierwszorzutowe bataliony straciły od 60 do 80 proc. stanów. Przegrane ćwiczenia miały wywołać ogólną konsternację — grzmiał Onet, podkreślając, iż kolejne informacje na temat nieudanych ćwiczeń przekazał „Super Express”.  Wstępne plany zakładały obronę przez 22 dni. Tymczasem symulacja wykazała, że wojska nieprzyjaciela okrążyły Warszawę już w czwartej dobie ćwiczeń. – Wszystko poszło nie tak. Dowódcy poszczególnych dywizji byli zszokowani, odmawiali wykonywania niektórych rozkazów, bo były dla nich po prostu niezrozumiałe  — stwierdził informator „SE”. Ćwiczenie sztabowe odbyło się na Akademii Sztuki Wojennej.  Znamienne, że powyższe media z równym zaangażowaniem nie śledzą postępów w poprawianiu zdolności obronnych u naszych partnerów z NATO. Zarówno Niemcy, jak i Francja wcale nie są skłonne łożyć na własną obronę, a co dopiero wspólną, a należy przypuszczać, że jeżeli nawet doniesienia „anonimowych informatorów” są zgodne z rzeczywistością, to czynnik wsparcia ze strony naszych zachodnich partnerów i ich zdolności bojowe nie były dla wyniku ćwiczeń bez znaczenia. Pytanie też, czy ćwiczenia uwzględniały udział Wojsk Obrony Terytorialnej, czy też ograniczono się do wojska zawodowego? aw/MON/Onet.pl/Interia.pl
Gdzie są granice samouwielbienia? Owsiak: "Gdyby można było kupić szczepionki, pewnie zaszczepilibyśmy już wszystkich Polaków"^Zespół wPolityce.pl^2021-02-02 12:11:39.438265+01:00^https://wpolityce.pl/polityka/537435-przechwalki-owsiaka-zaszczepilibysmy-wszystkich-polakow^„Gdyby można było kupić szczepionki, pewnie zaszczepilibyśmy już wszystkich Polaków” - wypalił w Radiu Zet Jerzy Owsiak. CZYTAJ RÓWNIEŻ: Polityczne wystąpienie Owsiaka: Absolutnie wspieram z żoną Strajk Kobiet w tej idei niezgadzania się z dyrektywą tzw. TK W wywiadzie z Jerzym Owsiakiem poruszony został temat pandemii i szczepień Polaków przeciw koronawirusowi. Jeżeli będą dostawy komercyjne, to wtedy ja powiedziałem: tak, my jako fundacja natychmiast byśmy spróbowali i to także po konsultacjach społecznych, powiedzielibyśmy o tym społeczeństwu, staralibyśmy się kupić szczepionki np. żeby zaszczepić nauczycieli — przekonywał Owsiak.
Chcecie bajki, będzie bajka… Dlaczego Hołownia tak bardzo zdenerwował się publikacją tygodnika „Sieci”? Czyżbyśmy dotknęli istoty rzeczy?^Marcin Wikło^2021-02-02 11:57:38.400413+01:00^https://wpolityce.pl/polityka/537432-dlaczego-holownia-tak-zdenerwowal-sie-publikacja-sieci^Taki był spokojny, wyważony i rozsądny. I co? Wystarczyła jedna publikacja w tygodniku „Sieci”, by Szymon Hołownia zaczął rzucać bluzgami? CZYTAJ TAKŻE: Hołownia atakuje tygodnik „Sieci”, ale nie odpowiada na pytania o aborcję: Mają gacie pełne strachu; Nie obyło się bez wpadki KOMENTARZ MARKA PYZY: Hołowni puszczają nerwy. Zamiast wytłumaczyć się ze zmiany poglądów, rzuca obelgami i grozi dziennikarzom Wygląda na to, że dotknęliśmy czegoś ważnego. A to takie proste, nie trzeba było daleko szukać. W internecie jest mnóstwo nagrań z kościelnych występów Szymona Hołowni sprzed kilku lat. Ludzie też wciąż nieźle to pamiętają. Widocznie liderowi Polski2050 chodziło o to, by nie pamiętali. Bo, rzeczywiście, jak wsparcie dla barbarii spod znaku czerwonej błyskawicy pogodzić z „kazaniami” o treści: Mój stosunek do aborcji jest bardzo prosty. Aborcja jest zabójstwem, w każdym przypadku. Pozbawieniem życia człowieka i tu nie mam cienia wątpliwości. To nie jest jakiś szczególnie wyszukany cytat. Takich wypowiedzi Szymona Hołowni jest mnóstwo, taki wtedy był. Taki miał być. Chcecie bajki, będzie bajka. CZYTAJ TAKŻE: „Aborcja jest zabójstwem, w każdym przypadku”. Gdy Hołownia mówił jak „kaznodzieja”. Przypominamy wymowne CYTATY! Dzisiaj ta bajka ma być inna. Energia leży na ulicy i spaceruje z tzw. strajkiem kobiet. Hołownia chce się załapać na tę falę, która, w jego mniemaniu może położyć rząd PiS. Prze do władzy, jakby go ktoś naciskał. Jak myślicie, naciska? I co jeszcze jest w stanie zrobić, by zadowolić grono, które za nim stoi? Jaka jeszcze twarz pokaże, jaką bajkę opowie? CZYTAJ TAKŻE: Nerwowo w TOK FM! Kobosko zapytany o tekst „Sieci”: Być może w jakimś stopniu Szymon Hołownia zmieniał swój pogląd ws. aborcji
Marszałek Witek chce sprostowania informacji w zdaniu odrębnym do wyroku TK. Sędzia Kieres wprowadza w błąd?^Zespół wPolityce.pl^2021-02-02 11:41:57.667161+01:00^https://wpolityce.pl/polityka/537429-witek-chce-sprostowania-informacji-wswyroku-tk-dot-aborcji^O sprostowanie informacji zawartych w zdaniu odrębnym sędziego Leona Kieresa do październikowego wyroku Trybunału Konstytucyjnego w sprawie aborcji zwróciła się marszałek Sejmu Elżbieta Witek do prezes TK - dowiedziała się PAP w Kancelarii Sejmu. CZYTAJ RÓWNIEŻ: -Przerażające obrazki! Dzieci skandują z Lempart: „hej, hej, hej aborcja jest ok!”. Rozemocjonowana dziewczynka wrzeszczy na policjantów -Lekceważą wyrok TK? Lewica chce dekryminalizacji pomocy przy aborcji. Przedstawiciele KO wezmą udział w spotkaniu Zdania odrębne do wyroku TK ws. tzw. ustawy antyaborcyjnej złożyli sędziowie Leon Kieres i Piotr Pszczółkowski. TK orzekł wówczas, że przepis tej ustawy zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu jest niezgodny z konstytucją. W środę TK zamieścił na swojej stronie internetowej uzasadnienie pisemne wyroku; opublikowano także pisemną formę dwu zdań odrębnych, a także trzy zdania odrębne do pisemnego uzasadnienia wyroku, które zgłosili sędziowie: Zbigniew Jędrzejewski, Mariusz Muszyński i Jarosław Wyrembak. Jak wynika z pisma, do którego dotarła PAP, marszałek Sejmu Elżbieta Witek skierowała we wtorek do prezes TK Julii Przyłębskiej wniosek o sprostowanie - jak napisała - „nieprawdziwych informacji na temat reprezentacji Sejmu zawartych w zdaniu odrębnym sędziego Leona Kieresa” do wyroku Trybunału ws. przepisów aborcyjnych. Marszałek Witek chce sprostowania fragmentu zdania odrębnego sędziego Kieresa w punkcie „Wady stanowiska Sejmu”. Fragment ten dotyczy obecności na Komisji Ustawodawczej posłanki Barbary Bartuś, wyznaczonej na przedstawiciela Sejmu przed TK ws. ustawy antyaborcyjnej. „(…) nie jest możliwe zweryfikowanie, czy poseł wyznaczony na przedstawiciela Sejmu przez Marszałka Sejmu był obecny podczas posiedzenia komisji (poseł Barbara Bartuś nie jest członkiem tego organu i nie zabierała głosu podczas jego posiedzenia)” - napisał sędzia Kieres w obszernym zdaniu odrębnym. Zdaniem marszałek Sejmu twierdzenie to jest niezgodne z prawdą. Witek podkreśliła, że poseł Barbara Bartuś jest członkiem sejmowej komisji ustawodawczej od początku obecnej kadencji i pełni w niej funkcję zastępcy przewodniczącego. Dodał przy tym, że informacje na ten temat są powszechnie dostępne, m.in. na stronie internetowej Sejmu. Pani poseł była obecna na posiedzeniu Komisji Ustawodawczej w dniu 16 października 2020 r. poświęconej opiniowaniu dla Marszałka Sejmu - w trybie art. 121 ust. 2 regulaminu Sejmu – spraw zawisłych przed Trybunałem Konstytucyjnym, w tym sprawy o sygn. akt K1/20 i brała udział w głosowaniu nad projektem stanowiska Sejmu w tej sprawie — zaznaczyła marszałek Witek. Marszałek Sejmu oceniła też, że „obecnie coraz częściej mamy do czynienia z niekorzystnym zjawiskiem wprowadzania społeczeństwa w błąd przez rozpowszechnianie nieprawdziwych informacji”.  Zjawisko to nie powinno dotyczyć dokumentów tak istotnych, jak wyroki Trybunału Konstytucyjnego. Moim zdaniem interes publiczny przemawia jednoznacznie za dokonaniem sprostowania nieprawdziwych informacji zawartych w zdaniu odrębnym sędziego Leona Kieresa — dodała Witek. Marszałek powołując się na przepisy ustawy o funkcjonowaniu TK wniosła o dokonanie sprostowanie lub wydanie przez sędziego Leona Kieresa oświadczenia o sprostowaniu nieprawdziwych informacji zawartych w jego zdaniu odrębnym. W październiku 2020 r. Trybunał Konstytucyjny orzekł że przepis tzw. ustawy antyaborcyjnej z 1993 r. zezwalający na aborcję, gdy badania prenatalne lub inne przesłanki medyczne wskazują na prawdopodobieństwo ciężkiego i nieodwracalnego upośledzenia płodu albo nieuleczalnej choroby zagrażającej jego życiu jest niekonstytucyjny. Wyrok zapadł większością głosów. Sędzia Kieres argumentował wówczas, że „prawo nie może zobowiązywać do heroizmu i formułować wymagań niemożliwych do spełnienia przez przeciętnego człowieka”. „W sytuacjach niejednoznacznych decyzję należy pozostawić osobie, której ona dotyczy” - mówił sędzia Kieres. Wyrok TK w środę został ogłoszony w Dzienniku Ustaw. Z chwilą publikacji wyroku przepis przestał obowiązywać. Wywołało to kolejną falę protestów na ulicach polskich miast. aw/PAP
I wszystko jasne! Lempart prowokuje, bo chce grać ofiarę: "Mnie zabraknie na pewno na jakimś etapie. Władza próbuje różnych technik"^Zespół wPolityce.pl^2021-02-02 11:25:39.842108+01:00^https://wpolityce.pl/polityka/537417-lempart-prosi-wrecz-o-zatrzymanie-mnie-na-pewno-zabraknie^„Jak mnie zabraknie, a zabraknie, bo w końcu władza zmieni zdanie odnośnie tego, żeby mnie nie dotykać i udawać, że nie istnieję i nie zatrzymywać mnie, cokolwiek bym robiła” - mówiła Marta Lempart na antenie Rzeczpospolita TV. CZYTAJ RÓWNIEŻ:  — Wandale ze Strajku Kobiet niszczą Warszawę. Ratusz zapytano o koszty zniszczeń. Czy odpowiedź brzmi „nic się nie stało”?! — Agresja i akty wandalizmu na protestach Strajku Kobiet. Chuligani zniszczyli przystanki i plakaty pro-life z dzieckiem w łonie matki Liderka Strajku Kobiet stwierdziła, że protestujący po wyroku TK ws. aborcji chcą obalić rząd. Zaraz jednak poprawiła się, stwierdzając, że „nie obalić, bo to jest ruch bez przemocy”. Strajk Kobiet chce, żeby rząd sobie poszedł, ale to nie jest kwestia Strajku Kobiet, bo Strajk Kobiet mógłby sobie chcieć. Ten ruch protestu, który powstał po 22 października chce obalić - tzn. nie obalić, bo to jest ruch bez przemocy - ale chce, żeby rząd sobie poszedł. Także bierzmy to pod uwagę i bierzemy to pod uwagę jako Strajk Kobiet w kontekście postulatów. Nasze postulaty są troszkę inne, postulaty tego ruchu protestu też są troszeczkę inne i cały czas jakoś tam się docieramy — mówiła Lempart. CZYTAJ TAKŻE: — Protestami chcą obalić rząd? Rzepliński komentuje: „Nie zgadzam się z Martą Lempart. Rząd obala się w demokratycznych wyborach” — Prof. Rzepliński: Nie ma odwołania od orzeczenia TK ws. aborcji; Sędzia Przyłębska została prawidłowo wybrana do Trybunału Lempart pytana była również o słowa Prof. Rzeplińskiego, który stwierdził, że rządu nie obala się na ulicy, a w drodze wyborów. Ale rząd może zrezygnować wcześniej i wybory mogą być wcześniej — odpowiadała liderka Strajku Kobiet. Nie mamy sporu z prof. Rzeplińskim. Są po prostu sprawy, o których nie rozmawiamy, bo nie miałoby to może większego sensu, natomiast co do rzeczy zasadniczych i ważnych dla nas w obszarze demokracji, ustroju, konstytucji zgadzamy się absolutnie i nie ma tutaj sporu między nami, to pozorna sprzeczność — dodała. Myślę, że jest to bardzo prawdopodobne — odpowiedziała z kolei na pytanie o to, czy Strajk Kobiet doprowadzi do wcześniejszych wyborów. Po tym oświadczeniu pani Przyłębskiej sondaże PiS-u były najgorsze od początku, czyli od czasu, gdy objęli władzę — mówiła Lempart. W rozmowie została również poruszona kwestia wizerunku Marty Lempart. Ja nie jestem osobą z natury sympatyczną do głębi, nie ma co udawać. Ludzie są bardzo różni. Moja ekspresja i moje emocje pasują wielu osobom, ale wielu osobom pasują emocje i ekspresja dziewczyn, które są w innych miejscach. To, co jest naszą rolą, to pokazywanie różnych nurtów, ludzi, emocji. To, że mój sposób walki wysuwa się na główny obraz, jest dla nas trudne — stwierdziła liderka Strajku Kobiet. Na razie jest tak, przynajmniej tak z badań wychodzi, że ten mój wizerunek nie szkodzi na tyle, że trzeba mnie wymienić na kogoś innego. Natomiast pilnowanie tego, żeby były inne osoby, z inną ekspresją, z inną emocją, żeby oddawać im pole, żeby pokazywać różne nurty, jest ogromne i robimy to ze wszystkich sił — dodała. Lempart zasugerowała, że liczy na zatrzymanie przez policję i ustawienie się w roli ofiary władzy. Jak mnie zabraknie, a zabraknie, bo w końcu władza zmieni zdanie odnośnie tego, żeby mnie nie dotykać i udawać, że nie istnieję i nie zatrzymywać mnie, cokolwiek bym robiła. Nawet z tego względu praktycznego oczywiście, że są i będą inne osoby i temu właśnie służy pokazywanie innych twarzy Strajku Kobiet, nie tylko Marty Lempart — mówiła. Mnie zabraknie na pewno na jakimś etapie. Władza próbuje różnych technik, więc to się też wydarzy — dodała. xyz/rp.pl
Premier: Dzięki solidarności, rządowym programom wsparcia i inwestycji oraz współpracy z przedsiębiorcami wrócimy na ścieżkę wzrostu^Zespół wPolityce.pl^2021-02-02 11:15:12.038822+01:00^https://wpolityce.pl/polityka/537422-premier-wygramy-z-kryzysem-i-wrocimy-na-sciezke-rozwoju^Poprzez wykorzystanie inwestycji, konsumpcji, eksportu i wszystkich instrumentów, jakimi dysponuje polski rząd razem wygramy z kryzysem, a Polska wróci na ścieżkę wzrostu - oświadczył we wtorek premier Mateusz Morawiecki. CZYTAJ TAKŻE: — Premier przedstawił założenia „Nowego Ładu”! Nie wykluczył dalszego „luzowania” obostrzeń: W tym tygodniu chcemy przedstawić zasady — Premier Morawiecki nie traci nadziei: Ten rok może być dobrym rokiem i będzie dobrym rokiem dla polskiej gospodarki — Rząd przedłuża program bezzwrotnych dotacji dla firm! Premier Morawiecki: Robimy wszystko, by jak najszybciej uruchomić gospodarkę Dzięki solidarności, rządowym programom wsparcia i inwestycji oraz współpracy z przedsiębiorcami Polska wróci na ścieżkę wzrostu — podkreślił szef rządu we wpisie na Facebooku. Jak dodał, dziś najważniejsze pytanie nie brzmi, kiedy Polska i Europa wyjdą z kryzysu, ale jak z niego wyjdą.      Poprzez wykorzystanie inwestycji, konsumpcji, eksportu i wszystkich instrumentów, jakimi dysponuje polski rząd razem wygramy z kryzysem, a Polska wróci na ścieżkę wzrostu — oświadczył Morawiecki. Szef rządu podczas niedawnej wizyty na Dolnym Śląsku wskazywał, że dane makroekonomiczne za 2020 r. i sygnały z firm dają nadzieję na to, że będziemy w stanie szybko ruszyć ze wzrostem gospodarczym. Ocenił, że ten rok może być dobrym rokiem i będzie dobrym rokiem dla polskiej gospodarki. Podczas poniedziałkowej wizyty na Śląsku, Morawiecki podkreślał, że „najważniejsze jest pomóc polskim przedsiębiorcom przetrwać ten trudny okres, te najbliższe kilka tygodni”.  Żeby tak się stało, postawiłem przedłużyć program bezzwrotnych dotacji 5 tys. zł na jednoosobową działalność gospodarczą dla każdej mikrofirmy, która jest dotknięta spadkiem przychodów; tam są kryteria 40 proc. względem poprzedniego miesiąca. To jest kolejne 2,5 mld zł z budżetu państwa polskiego na ratowanie polskich przedsiębiorców — przypomniał. Zasygnalizował kontynuację innych form pomocy rządowej dla firm. Jak zaznaczył, „bezpośrednie wsparcie z budżetu państwa polskiego, z różnych jego kierunków, dla polskich przedsiębiorców jest największe ze wszystkich krajów Unii Europejskiej”. Premier powtórzył deklarację zaprezentowania w kolejnych tygodniach pakietu działań na rzecz dalszego rozwoju kraju pod hasłem „Nowego Ładu”. We wtorek rząd ma się zająć rozszerzeniem listy działalności wspieranych z Tarczy Finansowej 2.0 m.in. o naukę języków obcych, kluby sportowe czy sprzedaż hurtową odzieży i obuwia. wkt/PAP
Kolejny celebryta "grozi" wyjazdem z Polski... Stuhr: "Może trzeba rzucić kraj, wyjechać w cholerę? Bo czy nie szkoda życia na to?"^Czyżby obłęd?^2021-02-02 10:36:59.344437+01:00^https://wpolityce.pl/polityka/537415-kolejny-celebryta-chce-wyjechac-z-polski-stuhrszkoda-zycia^Co jakiś czas kolejny celebryta oświadcza, że wyjeżdża z Polski, bo niszczona jest demokracja, albo wybory wygrała partia, która im nie odpowiada. Zwykle te zapowiedzi nie dochodzą do skutku, ale celebryci wykorzystują każdą okazję, by wylać swoje polityczne frustracje. Skorzystał z tego także Maciej Stuhr, znany z niechęci do PiS, którą lubi demonstrować, niekiedy w skandaliczny sposób. CZYTAJ TAKŻE: — To ma być kunszt artysty? Stuhr z pogardą o prezydencie Dudzie: „Słowa sypią się z niego, jak g… z barana. To jest on, mój kandydat marzeń” — Kabaret! Maciej Stuhr pisze doktorat. Czym chce zaskoczyć? Znany aktor opowiada… sam o sobie — Histeria Stuhra: Nie ma wolności, musimy siedzieć w domach. Teraz wszystko jest kwestią granic szaleństwa przywódcy Może trzeba rzucić kraj, wyjechać w cholerę, żyć gdzie indziej, przestać się zamartwiać tym, co się dzieje w Polsce? — powiedział w wywiadzie dla „Wprost” Maciej Stuhr.  Bo czy nie szkoda życia na to? Właśnie takie miałem myśli po przebudzeniu, choć pewnie one zaraz mi przejdą — zaznaczył. Zapytany, czy poważnie myśli o emigracji, powiedział, że ma wielu znajomych, którzy albo „myślą o tym śmiertelnie poważnie, albo już swoje myśli wprowadzili w czyn i wyjechali”. Aktor ujawnił, że analizują z żoną, „czy nie warto byłoby pokazać dzieciom jakiejś innej rzeczywistości”. Podkreślił jednak, że jak do tej pory są to raczej rozważania, a nie konkretne decyzje. Aktor-celebryta stwierdził, że ma coraz mniej sił, by protestować, za to ma coraz większe przyzwolenie dla agresywnych i wulgarnych haseł Strajku Kobiet. Ocenił jednak, że prawdopodobnie dalej będzie „wychodził na ulice”.  Ale też cieszę się, że jest tak dużo młodych ludzi, którzy poczuli, że muszą się na ten temat wypowiedzieć — mówił Stuhr. Zaznaczył, że w poprzednich latach na antyrządowych marszach pojawiali się głównie ludzie starsi. Teraz to się zmieniło. Na pytanie, czy jest zwolennikiem ostrych, wulgarnych haseł używanych przez Strajk Kobiet, aktor odpowiedział:  To dla mnie osobiście jest też niespodzianka, jak mogą się modyfikować poglądy, bo gdyby mnie pani zapytała o to rok temu, odpowiedziałbym, że nie należy używać takiego języka w dyskursie publicznym. Natomiast to, co wydarzyło się jesienią, zmieniło moje nastawienie — powiedział Maciej Stuhr. wkt/wprost.pl
Powiało grozą... Kosiniak-Kamysz: Jeśli rząd w tym tygodniu nie otworzy gospodarki, to wystąpimy z pozwem zbiorowym^Zespół wPolityce.pl^2021-02-02 09:54:32.807444+01:00^https://wpolityce.pl/polityka/537412-powialo-groza-kosiniak-kamysz-chce-otwarcia-gospodarki^Jeśli rząd w tym tygodniu nie otworzy gospodarki, to jako parlamentarzyści wystąpimy z pozwem zbiorowym przeciwko Skarbowi Państwa; będziemy zapraszać wszystkich pokrzywdzonych, by do tego pozwu się dołączyli - zapowiedział we wtorek lider PSL Władysław Kosiniak-Kamysz. CZYTAJ TAKŻE: — Premier przedstawił założenia „Nowego Ładu”! Nie wykluczył dalszego „luzowania” obostrzeń: W tym tygodniu chcemy przedstawić zasady — Budka podważa wsparcie rządu dla przedsiębiorców i poucza: Potrzebne odmrożenie dotkniętych lockdownem branż. Rząd dławi biznes — KO i przedsiębiorcy żądają otwarcia m.in. gastronomii. Budka oskarża rząd: „To wielkie oszustwo musi zostać niezwłocznie naprawione” Kosiniak-Kamysz pytany był we wtorek w Programie Trzecim Polskiego Radia o to, kto wystąpi z zapowiadanym pozwem zbiorowy przeciwko Skarbowi Państwa w imieniu pracodawców, przedsiębiorców i pracowników. Wystąpimy jako parlamentarzyści. Poprosimy oczywiście prawników, którzy już przygotowują pozew zbiorowy. I będziemy zapraszać tych wszystkich, którzy są pokrzywdzeni, żeby do tego pozwu zbiorowego dołączyli — odpowiedział lider PSL. Podkreślił, że jest to inicjatywa „w obronie przedsiębiorczości i przedsiębiorców”.  Walczymy o nich, jesteśmy ich można powiedzieć pasem transmisyjnym, przekazujemy ich pomysły do Sejmu, jesteśmy ich reprezentantem — powiedział Kosiniak-Kamysz. Pytany, do kiedy rząd ma czas na otwarcie gospodarki i uniknięcie tym samym pozwu, prezes PSL odparł, że rząd w tym tygodniu powinien otworzyć gospodarkę.  W tym tygodniu rząd powinien też prowadzić rozmowy z przedsiębiorcami — dodał. Od poniedziałku zostały zniesione przez rząd niektóre obostrzenia związane z pandemią, które obowiązywały od końca grudnia. Od 1 lutego sklepy w galeriach handlowych są otwarte, nie ma już godzin dla seniorów. W placówkach handlowych nadal obowiązuje jednak limit osób, wymóg noszenia maseczek i zachowania dystansu. Restauracje i bary nadal mogą prowadzić działalność, sprzedając jedzenie tylko na wynos. Do 14 lutego zawieszona jest wciąż działalność basenów, aquaparków, siłowni, klubów i centrów fitness. Ograniczona pozostaje działalność hotelarska. Rozszerzono jednak krąg osób, które mogą korzystać z hoteli. Dotąd hotele były tylko dostępne m.in. dla służb mundurowych, medyków, pacjentów szpitali specjalistycznych, ośrodków COS, działały też hotele pracownicze. wkt/PAP
Lekceważą wyrok TK? Lewica chce dekryminalizacji pomocy przy aborcji. Przedstawiciele KO wezmą udział w spotkaniu^Zespół wPolityce.pl^2021-02-02 09:54:00.824504+01:00^https://wpolityce.pl/polityka/537411-lekcewaza-wyrok-tk-spotkanie-ws-aborcji-w-sejmie^Posłowie KO wezmą udział w organizowanym w piątek przez Lewicę spotkaniu poświęconym rozwiązaniom prawnym w związku z wyrokiem TK ws. aborcji. Obecności nie wyklucza PSL oczekując jednak najpierw deklaracji ws. własnych propozycji zmian w prawie. Decyzji nie podjęła jeszcze Konfederacja. CZYTAJ RÓWNIEŻ: Zatrważające! Lewica chce „ratować” kobiety, które otrzymały już skierowanie na aborcję. Żukowska mówi nawet o „sumieniu” W poniedziałek posłanki Lewicy Magdalena Biejat, Agnieszka Dziemianowicz-Bąk i Anna Maria Żukowska zaprosiły posłów innych partii na piątkowe spotkanie w sprawie rozwiązań po wyroku Trybunału Konstytucyjnego ws. aborcji. Przekonywały, że potrzebne są natychmiastowe działania i przyjęcie ustawy ratunkowej, która „dekryminalizuje pomoc przy aborcji”. Dzięki tej ustawie nikt nie będzie musiał się obawiać kary więzienia za to, że będzie chciał kobietom pomóc, że będzie chciał pomóc tym, które przyjdą do lekarza, czy lekarki ze śmiertelną, dramatyczną wadą płodu, żeby ta decyzja rzeczywiście mogła należeć do lekarza i do jego pacjentki, i do nikogo więcej, ale przede wszystkim oczywiście do kobiet  — mówiła Biejat na konferencji prasowej. Później w poniedziałek posłanka przekazała PAP, że zaproszenia zostały wysłane do wszystkich posłów - zarówno opozycji, jak i Zjednoczonej Prawicy oraz niezrzeszonych - ale i do każdego posła bezpośrednio na jego adres e-mailowy. W spotkaniu weźmie udział delegacja klubu Koalicji Obywatelskiej.  O sprawach, które dotyczą tego, co dzieje się w Polsce, trzeba rozmawiać na wszystkich polach, w związku z tym będziemy uczestniczyli w tym spotkaniu i tego samego oczekujemy wtedy, kiedy takie spotkanie sami będziemy organizowali  — powiedział PAP szef klubu KO Cezary Tomczyk. Chęć udziału w rozmowach zgłosili za pośrednictwem Twittera należący do KO posłowie Nowoczesnej i Zielonych.  Posłanki i posłowie #Nowoczesna wezmą udział w spotkaniu  — napisano na profilu Nowoczesnej, a na koncie Partii Zieloni:  Dziękujemy za zaproszenie. Będziemy. Udziału w spotkaniu nie wyklucza też PSL. Rzecznik ludowców Miłosz Motyka zastrzegł jednak w rozmowie z PAP, że Stronnictwo oczekuje „jak najszybciej” deklaracji w sprawie poparcia „ratunkowej” propozycji jego partii, czyli powrotu do dotychczasowego kompromisu dotyczącego aborcji.  Jesteśmy zainteresowani rozwiązaniem konfliktu wokół aborcji, który wywołała partia rządząca. Dlatego my na stół położyliśmy dwa rozwiązania - rozwiązanie ratunkowe i rozwiązanie docelowe — zaznaczył Motyka, przy czym „ratunkowe” polegałoby - jak przypomniał - na przyjęciu zaproponowanej przez PSL ustawy „przywracającej dotychczasowy kompromis”, której projekt został złożony w Sejmie. Przekonywał, że to „realne rozwiązanie, pod którym mogą się podpisać zarówno posłowie partii rządzącej, jak i opozycji”.  Dlatego dzisiaj apelujemy do wszystkich stron, zarówno do rządzącej, jak i do opozycji, o odpowiedź, czy są w stanie poprzeć naszą propozycję, która jest realnym wyjściem z tego kryzysu, i później są w stanie oddać głos w tej sprawie obywatelom, a nie tylko i wyłącznie politykom na Wiejskiej  — powiedział. Dopytywany, czy PSL zaproponuje to podczas piątkowego spotkania, Motyka odparł:  Nie jest to wykluczone, natomiast my oczekujemy dzisiaj odpowiedzi i jasnej deklaracji ze strony i Lewicy, i innych formacji politycznych, czy są w stanie poprzeć naszą racjonalną propozycję wyjścia z tego kryzysu, czy tylko są zainteresowani promocją własnych projektów.  Dodał, że takiej odpowiedzi PSL oczekuje przede wszystkim od Lewicy, która zaprasza na piątkowe spotkanie. Jak podkreślił, „ta odpowiedź powinna być jak najszybciej, a po drugie, również jak najszybciej powinno się odbyć posiedzenie Sejmu, które powinno rozwiązać tę kwestię”. Z kolei dyrektor Biura Prasowego Konfederacji Tomasz Grabarczyk poinformowała PAP, że „na ten moment Konfederacja jeszcze nie podjęła decyzji, czy weźmie udział w takim spotkaniu”.  Ta sprawa zostanie omówiona w gronie Rady Liderów Konfederacji  — dodał Grabarczyk. PAP nie udało się uzyskać stanowiska klubu PiS w sprawie zaproponowanego przez Lewicę spotkania. Wieczorem 27 stycznia w Dzienniku Ustaw został opublikowany wyrok TK z 22 października ub. roku ws. przepisów antyaborcyjnych, a w nocy w Monitorze Polskim jego uzasadnienie. TK wskazał w uzasadnieniu, że prawdopodobieństwo ciężkich wad płodu nie jest wystarczające dla dopuszczalności aborcji. Po publikacji wyroku stracił moc przepis tzw. ustawy antyaborcyjnej z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co TK w październiku uznał za niekonstytucyjne. Publikacja wyroku, a co za tym idzie zaostrzenie przepisów antyaborcyjnych, wywołały kolejne masowe protesty. Obowiązująca od 1993 r. ustawa o planowaniu rodziny, ochronie płodu ludzkiego i warunkach dopuszczalności przerywania ciąży zezwalała na dokonanie aborcji w trzech przypadkach. Jednym z nich było duże prawdopodobieństwo ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co TK uznał za niekonstytucyjne. Pozostałe dwa przypadki, w których aborcja jest nadal zgodna z prawem, to sytuacja, gdy ciąża stanowi zagrożenie dla życia lub zdrowia kobiety lub gdy ciąża powstała w wyniku czynu zabronionego (gwałt, kazirodztwo). Karalność aborcji wprowadza przepis art. 152 Kodeksu karnego, który przewiduje odpowiedzialność karną zarówno osoby, która za zgodą kobiety usuwa ciążę wbrew przepisom ustawy, jak i tej osoby, która udziela kobiecie ciężarnej pomocy w przerwaniu ciąży z naruszeniem przepisów ustawy lub ją do tego nakłania. Grozi za to kara pozbawienia wolności do lat 3. xyz/PAP
Kukiz spotka się z prezydentem ws. sędziów pokoju: Jesteśmy wstępnie umówieni na rozmowę. Taki sędzia powinien mieć doświadczenie^Zespół wPolityce.pl^2021-02-02 09:31:51.013880+01:00^https://wpolityce.pl/polityka/537408-kukiz-spotka-sie-z-prezydentem-ws-sedziow-pokoju^W tym tygodniu jestem wstępnie umówiony z prezydentem Andrzejem Dudą na rozmowę o kwestii sędziów pokoju - poinformował we wtorek szef koła Kukiz‘15-Demokracja Bezpośrednia Paweł Kukiz. CZYTAJ TAKŻE: — SONDAŻ. Hołownia zatopi KO? Koalicja Obywatelska może liczyć na 30 mandatów mniej niż w zeszłym roku. Liderem PiS — Komu zagraża Hołownia? Kukiz krótko: Nikomu. Nad czym ubolewam, bo gdyby wpisał do programu nasze postulaty, to bym do niego pojechał — Powstaje nowe koło Kukiz‘15-Demokracja Bezpośrednia. Złożono już dokumenty do rejestracji. Przewodniczącym będzie Paweł Kukiz Kukiz pytany w radiu RMF FM o podnoszoną przez niego od wielu lat kwestię wprowadzenia funkcji sędziów pokoju, wskazał, że osoby wybrane na takie stanowiska powinny mieć przynajmniej trzyletnie doświadczenie w zawodzie prawniczym. W tym tygodniu jestem z panem prezydentem umówiony wstępnie na rozmowę właśnie też o sprawach sędziów pokoju — poinformował poseł. W grudniu 2020 r. ówczesny szef gabinetu prezydenta Krzysztof Szczerski poinformował, że „prezydent planuje w najbliższym czasie powołanie specjalnego zespołu, który będzie opracowywał legislację dotyczącą sędziów pokoju”. Pytany, kiedy taki zespół powstanie, Szczerski odparł:  Po Nowym Roku. Myślę, że to będzie styczeń, bo decyzje są podjęte, tylko kwestia jest organizacyjna — dodał. Kukiz został także zapytany, czy ruch Polska 2050 Szymona Hołowni może być zagrożeniem dla obecnej opozycji. Nie uważam, żeby Szymon Hołownia był jakimkolwiek zagrożeniem dla tego systemu, dla którejkolwiek z partii, nad czym ubolewam — odpowiedział. Dodał, że gdyby Hołownia wystąpił z postulatami nadania władzy obywatelom, a przynajmniej zwiększenia roli obywateli we władzy, czy kontroli nad władzą, to „natychmiast pojechałby” do niego.  Szymonie, ja ci stworzę koło natychmiast — zwrócił się do Hołowni. Zaprzeczył jednak, aby Hołownia prowadził z nim rozmowy na temat utworzenia wspólnego koła w Sejmie. Ocenił jednocześnie, że ruch Hołowni jest „powtórką” z funkcjonujących już partii.  wkt/PAP
Media złożą się na walkę z pandemią? Histeryczna reakcja Trzaskowskiego na news wPolityce.pl: Kaczyński chce ograniczyć niezależne media^Zespół wPolityce.pl^2021-02-02 09:22:22.984115+01:00^https://wpolityce.pl/polityka/537404-histeryczna-reakcja-trzaskowskiego-na-news-wpolitycepl^Są granice, których nie wolno przekraczać; ja zawsze, za każdym razem nawoływałem do spokoju, jeśli natomiast chodzi o niektóre działania policji, to włos się na głowie jeży - ocenił prezydent Warszawy Rafał Trzaskowski, pytany o ubiegłotygodniowe wtargnięcie na teren TK. Podczas protestu w związku z publikacją orzeczenia Trybunału Konstytucyjnego ws. przepisów aborcyjnych w ubiegły czwartek na teren TK wtargnęły trzy osoby, a za ogrodzenie budynku poleciały race. O to zajście i o apele wzywające do potępienia całej sytuacji prezydent stolicy pytany był we wtorkowej rozmowie na antenie Polsat News. CZYTAJ WIĘCEJ:  - Troje uczestników protestu wtargnęło na teren TK! Wśród nich była Klementyna Suchanow. Musiała interweniować policja. WIDEO - Chodził nago przed Pałacem Prezydenckim, a wczoraj wdarł się na teren TK. Kim jest kolejny zatrzymany po zadymie Strajku Kobiet? Ja wielokrotnie mówiłem, uczestnicząc w tych demonstracjach - przede wszystkim jako prezydent miasta, sprawdzając, jak wygląda sytuacja bezpieczeństwa, bo ja muszę mieć swoje własne źródło informacji (…) - żeby trzymać odstępy, żeby być bezpiecznym i żeby zachowywać się w taki sposób, który nie będzie dawał pretekstu organom ścigania do ścigania demonstrujących. I nawoływałem do spokoju, jasno nawoływałem do spokoju za każdym razem —mówił Trzaskowski. Jasno mówię, że są granice, których nie wolno przekraczać. Natomiast niestety w momencie, kiedy widzę, jak postępuje policja później z demonstrującymi, jak wozi ich dookoła Warszawy tylko po to, by zastosować dodatkowe szykany, jak czytam o tym, jak policja stosowała przemoc bezpośrednio w stosunku do kobiet, które były na tej demonstracji, które przecież nie zagrażają bezpieczeństwu państwa - bądźmy tutaj obiektywni i szczerzy - to włos się na głowie jeży —dodał. W uzasadnieniu wyroku Trybunał Konstytucyjny wskazał, że prawdopodobieństwo ciężkich wad płodu nie jest wystarczające dla dopuszczalności aborcji. Po jego publikacji stracił moc przepis tzw. ustawy antyaborcyjnej zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co TK w październiku uznał za niekonstytucyjne. Prowadzący rozmowę Marcin Fijołek pytał swojego gościa m.in. o przyszłość ruchu Wspólna Polska, którego liderem jest prezydent Warszawy. W ramach ruchu Wspólna Polska konsolidujemy samorządy i przygotowujemy analizy potrzeb Polek i Polaków. Nasze projekty będziemy realizować wtedy, gdy epidemia zacznie się wygaszać —zapowiedział Trzaskowski, dodając, że w najbliższych tygodniach jego ruch przedstawi pierwsze projekty. Mają one dotyczyć m.in. edukacji, grantów dla młodych ekologów czy statusu związków zawodowych. Trzaskowski pytany był również o news portalu wPolityce.pl dotyczący mediów i składki, którą mają one uiścić na rzecz walki z pandemią. CZYTAJ WIĘCEJ: Właściciele mediów - także media publiczne - zapłacą składkę solidarnościową na walkę z pandemią. Podstawą wyliczenia będą dochody z reklamy Pamiętam, że rządzący atakowali swoich poprzedników za wprowadzanie podatków, często wyolbrzymiając rzeczywistość, natomiast teraz wprowadzają dziesiątki podatków. Widać, że nie radzą sobie z obecną sytuacją. To jest kolejny zamach na pieniądze. Jak przeczytałem wywiad z Jarosławem Kaczyńskim, to on chce jednoznacznie ograniczać niezależne media. Dla niego niezależne media to TVP Info. Obawiam się, że tego typu podatek może być pretekstem do tego, żeby przyciskać niezależne media po to, żeby nie były niezależne —powiedział. kk/Polsat NEWS/PAP
Komu zagraża Hołownia? Kukiz krótko: Nikomu. Nad czym ubolewam, bo gdyby wpisał do programu nasze postulaty, to bym do niego pojechał^Zespół wPolityce.pl^2021-02-02 08:45:45.450037+01:00^https://wpolityce.pl/polityka/537403-komu-zagraza-holownia-kukiz-krotko-nikomu^„Jeśli Szymonem Hołownia do programu swojego ugrupowania wpisze te postulaty, które dają obywatelom przynajmniej kontrolę nad władzą w trakcie kadencji Sejmu, to jestem otwarty na każde rozmowy” - zaznaczył na antenie RMF24 Paweł Kukiz. Zdaniem muzyka partia Szymona Hołowni nie zagraża żadnej partii. Nie uważam, żeby Szymon Hołownia był jakimkolwiek zagrożeniem dla tego systemu, dla którejkolwiek z partii, nad czym ubolewam —odpowiedział. Nad czym ubolewam, bo gdyby Szymon Hołownia wystąpił z postulatami nadania władzy obywatelom, a przynajmniej zwiększenia roli obywateli we władzy, czy kontroli nad władzą w trakcie kadencji, gdyby taki komunikat głosił, to ja bym do tego Szymona pojechał natychmiast —przyznał Kukiz. Zaprzeczył jednak, aby Hołownia prowadził z nim rozmowy na temat utworzenia wspólnego koła w Sejmie. Ocenił jednocześnie, że ruch Hołowni jest „powtórką” z funkcjonujących już partii.  Robert Mazurek pytał swojego gościa m.in. oto, kto wymyślił nazwę dla jego nowego koła poselskiego. Nazwa była wymyślona znacznie wcześniej. Dodatkowy człon - demokracja bezpośrednia - to doprecyzowanie, czy wskazanie kierunku, w którym idzie Kukiz’15 od samego początku, czyli elementy takie jak jednomandatowe okręgi wyborcze, referenda, wybór sędziów pokoju bezpośrednio przez obywateli —podkreślił. Kukiz pytany był również o słowa posła Jarosława Sachajki, który na antenie RMF FM przyznał kiedyś, że PSL-Kukiz’15 powinien zawrzeć koalicję z PiS-em, bo „trzeba wpływać na bieg wydarzeń”. Gdyby PO miała obecnie władzę, to poseł Sachajko prawdopodobnie powtórzyłby mniej więcej swoją wypowiedź. Słusznie postrzega tę całą sytuację tak, że jeśli chce się mieć jakąkolwiek możliwość wprowadzenia tych postulatów, to trzeba mieć wpływ na władzę. To jest oczywiste. To nie było oświadczenie ideologiczne czy socjotechniczne - stwierdził polityk. W tym tygodniu jestem z prezydentem Andrzejem Dudą umówiony wstępnie na rozmowę, również o sędziach pokoju —zdradził gość Mazurka. kk/RMF FM
Zmiana na stanowisku premiera? Müller przecina medialne spekulacje: Już tyle razy o tym słyszałem, że nie robi to na mnie wrażenia^Zespół wPolityce.pl^2021-02-02 08:26:10.503746+01:00^https://wpolityce.pl/polityka/537401-zmiana-na-stanowisku-premiera-muller-odpowiada^„Już tyle razy słyszałem o wymianie premiera, o zmianie w ogóle rządu, o przegranych wyborach PiS-u, że jakoś to większego wrażenia na mnie nie robi, w sytuacji, gdy to się powtarza dosyć regularnie” - przyznał rzecznik rządu Piotr Müller w „Rozmowie Piaseckiego” TVN24, pytany o medialne spekulacje na temat przyszłości premiera Mateusza Morawieckiego. Müller pytany oto, dlaczego w ostatnich dniach premier Morawiecki rzadziej się pokazuje publicznie, odpowiedział, że szef rządu skoncentrowany jest na przygotowywaniu „Nowego Ładu”. CZYTAJ WIĘCEJ: Premier przedstawił założenia „Nowego Ładu”! Nie wykluczył dalszego „luzowania” obostrzeń: W tym tygodniu chcemy przedstawić zasady Jesteśmy w sytuacji związanej z kryzysem koronawirusa, kryzysem gospodarczym. Przed nami wyzwania przede wszystkim na polu gospodarczym i właśnie dlatego premier w ostatnich tygodniach był nieco mniej aktywny medialnie, ponieważ kończymy przygotowanie strategii gospodarczej, tzw. Nowego Ładu właśnie po kryzysie gospodarczym —podkreślił. kk/TVN24
Co po wyroku TK? Lichocka: Musimy skupić się teraz na tym, żeby rozszerzyć i jak najbardziej usprawnić program „Za życiem”^Zespół wPolityce.pl^2021-02-02 08:09:28.132287+01:00^https://wpolityce.pl/polityka/537400-lichocka-musimy-usprawnic-program-za-zyciem^„Najważniejszym wysiłkiem teraz powinno być skupienie się na tym, żeby rozszerzyć i jak najbardziej usprawnić program „Za życiem” i program wsparcia dla osób niepełnosprawnych, dla rodziców wychowujących dzieci niepełnosprawne” - podkreśliła na antenie Polskiego Radia 24 Joanna Lichocka, poseł Prawa i Sprawiedliwości. Rząd Prawa i Sprawiedliwości już bardzo dużo w tej sprawie zrobił i te świadczenia są nieporównywalnie wyższe niż to, co było za rządów PO-PSL, ale nowa sytuacja po orzeczeniu Trybunału Konstytucyjnego stawia nas przed nowymi wyzwaniami i myślę, że rząd PiS zaproponuje konkretny projekt ustawy —powiedziała. Lichocka podkreśliła, że Trybunał Konstytucyjny podjął „swoje orzeczenie w oparciu o konstytucję”. Tutaj wielkiego pola manewru nie ma. Tzn. musimy pamiętać, że istnieją przesłanki umożliwiające przerwanie ciąży, tylko takie, kiedy ciąża zagraża życiu lub zdrowiu kobiety lub kiedy jest efektem przestępstwa. Tutaj konstytucja nie daje żadnej przestrzeni do innych możliwości —zaznaczyła. kk/Polskie Radio 24
Zarzuty o mobbing? Polska 2050 odpowiada b. działaczom: To świadoma manipulacja mająca zdyskredytować stowarzyszenie^Zespół wPolityce.pl^2021-02-02 07:43:06.203674+01:00^https://wpolityce.pl/polityka/537398-zarzuty-o-mobbing-polska-2050-odpowiada-b-dzialaczom^To świadoma manipulacja mająca zdyskredytować stowarzyszenie - tak zarząd Polski 2050 odniósł się do oświadczenia b. działaczy ruchu z Warmii i Mazur, którzy zarzucili regionalnej liderce Joannie Czarkowskiej m.in. mobbing. Sama Czarkowska traktuje to oświadczenie jako pomówienie i zniesławienie. CZYTAJ WIĘCEJ: - Kolejni działacze odchodzą z Polski 2050! Tym razem pojawiły się zarzuty o mobbing. „Nie chcemy być już kojarzone z tym ruchem” - Mobbing w ruchu Hołowni? Semka w „Salonie Dziennikarskim”: Ten aparat działa bardzo brutalnie wobec lokalnych działaczy W ubiegłym tygodniu na stronie internetowej tygodnika „Wprost” opublikowane zostało anonimowe oświadczenie byłych działaczy Polski 2050 z Warmii i Mazur, którzy zarzucili liderce wojewódzkiej ruchu Joannie Czarkowskiej m.in. działania mobbingowe. Jako ludzie z głębokim poczuciem szacunku do bliźniego, nie wyobrażaliśmy sobie współpracy z liderką regionalną, która mobbingowała liderów powiatu, traktowała wolontariuszy protekcjonalnie i przedmiotowo, np. w zależności od tego kto jaki zawód wykonuje, wyrażała się w sposób niegodny i obraźliwy —napisano. Byli działacze oświadczyli też, że nie wyrażają chęci na dalszą identyfikację ich z ruchem Polska 2050. Czarkowska stwierdziła w rozmowie z PAP, że zarzuty zawarte w tym oświadczeniu to „czysta manipulacja”. Jak dodała, „o tego typu insynuacjach i pomówieniach” dowiedziała się z publikacji tygodnika. Czarkowska wskazała też, że sprawa dotyczy sporu sprzed kilku miesięcy.  To oświadczenie traktuję jako pomówienie i zniesławienie. To jest nieuczciwe —powiedziała. To, że przed kilkoma miesiącami doszło do konfliktu między działaczami z Warmii i Mazur a regionalną liderką ruchu, potwierdziła w rozmowie z PAP dyrektor ds. regionów Polski 2050 Agnieszka Buczyńska. Zaznaczyła jednak, że wówczas nie pojawiły się żadne zarzuty dotyczące mobbingu. Buczyńska poinformowała, że aby doprowadzić do porozumienia i wyjaśnienia zarzutów stowarzyszenie zorganizowało kilka rozmów, doszło także do konfrontacji stron.  W tym czasie wstrzymaliśmy decyzyjność liderki ws. kwestiach personalnych. Rozmowy trwały ok. trzech tygodni. Były próby mediacji, ale strony nie chciały dojść do konsensusu —powiedziała Buczyńska. Jak dodała, ostatnią próbą osiągnięcia porozumienia były rozmowy z liderami nieskonfliktowanymi z odchodzącą grupą, podczas których przekonywano ich do przejęcia roli współliderów, ale - przekazała - żadna z tych osób nie zdecydowała się na takie działanie.  Teraz, po czterech miesiącach dostajemy medialną informację w postaci oświadczenia. Żadnych argumentów dotyczących mobbingu wtedy nie było —podkreśliła Buczyńska. W oficjalnym stanowisku zarząd Polski 2050 zaznaczył, że nie otrzymał od swoich działaczy żadnych informacji o jakichkolwiek działaniach niezgodnych z prawem. Zdumienie budzi fakt, że trzy osoby, które zgłaszają poważne zarzuty za pośrednictwem mediów, nie zgłosiły tych naruszeń organom Stowarzyszenia w październiku 2020 r., czyli w czasie, w którym miało do zgłaszanych naruszeń dochodzić. Nie zrobiły tego zresztą do tej pory. Rzeczonej sprawy nie można zatem rozpatrywać inaczej niż jako świadomą manipulację, mającą na celu zdyskredytowanie naszego Stowarzyszenia i ludzi, którzy w nim pracują —napisano w oświadczeniu opublikowanym na stronie internetowej ruchu. W podobnym tonie wypowiedział się także lider ruchu Szymon Hołownia.  O „mobbingu” usłyszeliśmy po raz pierwszy w tych tendencyjnych materiałach „Wprost” i TVP. Takie oskarżenia nie padły nigdy wcześniej. Był spór pomiędzy liderami bodaj trzech powiatów a zarządem i liderką wojewódzką, spór w którego rozwiązanie i mediację włożyliśmy mnóstwo sił, czasu i zasobów (szczegółami służę). Natomiast nawet w nim nigdy nie padło słowo „mobbing” —napisał na Facebooku Hołownia. Spór zakończył się rozstaniem, tak bywa, ale przyznam, że zupełnie nie rozumiem tych, którzy dziś dają się wykorzystać PiS-owskiej propagandzie, wrzucając takie rzeczy do mediów —dodał. Zachęcamy Państwo po sięgnięcia po nowy numer tygodnika „Sieci”, w którym Marcin Wikło i Marek Pyza przypominają, co Szymon Hołownia mówić na ważne tematy kiedyś, a co mówi dzisiaj. To trzeba przeczytać! CZYTAJ WIĘCEJ:  - Nowy numer tygodnika „Sieci”! Kiedy Hołownia jest prawdziwy, a kiedy gra? Dlaczego wspiera marsze spod znaku błyskawicy? - „Aborcja jest zabójstwem, w każdym przypadku”. Gdy Hołownia mówił jak „kaznodzieja”. Przypominamy wymowne CYTATY!      kk/PAP
SONDAŻ. Spadek notowań PiS i Koalicji Obywatelskiej. Coraz bliżej KO jest Polska 2050 Szymona Hołowni^Zespół wPolityce.pl^2021-02-02 07:26:19.161068+01:00^https://wpolityce.pl/polityka/537396-sondaz-spadek-notowan-pis-i-koalicji-obywatelskiej^PiS uzyskałoby w wyborach do parlamentu 31,1 proc., Koalicja Obywatelska traci do lidera ponad 10 punktów procentowych (19,2 proc.), coraz bliżej KO jest Polska 2050 Szymona Hołowni (16,9 proc.) - wynika z opublikowanego we wtorek sondażu IBRiS dla Onetu. Jak podaje Onet, głosowanie na PiS zadeklarowało 31,1 proc. osób biorących udział w sondażu, a to oznacza spadek o 1,9 pkt proc. w porównaniu z grudniowym badaniem IBRiS. Koalicja Obywatelska traci ponad 10 punktów procentowych do PiS. W sondażu ugrupowanie ma poparcie 19,2 proc. respondentów i jest to spadek o 3,1 pkt proc. Na trzecim miejscu znajduje się ruch Szymona Hołowni Polska 2050, który uzyskał 16,9 proc., co oznacza wzrost o 5,9 pkt proc. Do Sejmu weszłyby jeszcze Lewica (8,9 proc., wzrost o 1,8 pkt proc.), Konfederacja (7,4 proc., wzrost o 2,5 pkt proc.) i PSL (5,5 proc., spadek o 0,6 pkt proc.). Odpowiedzi „Nie wiem/Trudno powiedzieć” udzieliło 11,1 proc. badanych. 52 proc. respondentów zadeklarowało chęć udziału w wyborach parlamentarnych, gdyby odbyły się one w najbliższą niedzielę. Opcję „zdecydowanie tak” wybrało 39,94 proc. badanych, z kolei 12,4 proc. powiedziało „raczej tak”. Z kolei 27,43 proc. odpowiedziało „zdecydowanie nie”, a odpowiedzi „raczej nie” udzieliło 19,62 proc. ankietowanych. Badanie przeprowadzono w dniach 30-31 stycznia br. na grupie 1100 osób, na podstawie telefonicznych, standaryzowanych wywiadów kwestionariuszowych wspomaganych komputerowo (CATI). kk/PAP
Ten wywiad już jest hitem! Tuleya wysadza w powietrze całą linię opozycji. Czy Sejm miał prawo powoływać sędziów? "No nie miał"^Zespół wPolityce.pl^2021-02-01 23:57:03.579889+01:00^https://wpolityce.pl/polityka/537388-tuleya-wysadza-w-powietrze-cala-linie-opozycji-wideo^Na stronie Wszystko dla Gdańska na Facebooku odbył się czat z Igorem Tuleyą. W pewnym momencie padło pytanie o początek zawirowania wokół Trybunału Konstytucyjnego. Odpowiedź sędziego może wprawić w zakłopotanie zwolenników tzw. totalnej opozycji. W czerwcu 2015 r. Sejm VII kadencji, czyli jeszcze koalicyjny z PO i PSL-em, uchwalił nową ustawę o TK normującą m.in. wybór przez Sejm tej kadencji wszystkich sędziów TK, a Sejm VIII kadencji, czyli już wtedy, kiedy to PiS był u władzy, nominował kolejnych pięciu na trzecim posiedzeniu 2 grudnia 2015 roku. To oczywiście wywołało kryzys w funkcjonowaniu sądu konstytucyjnego. Czy Sejm, któremu kończyła się kadencja, miał prawo powoływać sędziów do Trybunału? — zapytał jedne z uczestników wirtualnego spotkania z sędzią. Tuleya tylko się uśmiechnął, potem odchrząknął. Długo szukał właściwych słów, by w końcu jednoznacznie odpowiedzieć: No nie miał, nie miał…
Gorąco w TVN24! Schreiber: Aborcja jest zabójstwem; Kamiński: Polska zmierza w odwrotną stronę niż świat zachodni^Zespół wPolityce.pl^2021-02-01 23:02:08.086385+01:00^https://wpolityce.pl/polityka/537385-goraco-w-tvn24-schreiber-aborcja-jest-zabojstwem^„Mam wątpliwości, czy ochrona życia zostanie w ten sposób wzmocniona w dłuższej perspektywie, biorąc pod uwagę emocje, które są po stronie Polaków, ale nie mam wątpliwości, że zawsze, w każdym przypadku, aborcja jest złem, aborcja jest zabójstwem. Relatywizowanie tego, próba opowiadania tego w taki sposób, w który robi to druga strona, jest czymś karygodnym” - podkreślił w programie „Kropka nad i” (TVN24) Łukasz Schreiber, przewodniczący Komitetu Stałego Rady Ministrów. CZYTAJ TAKŻE: — Andrijanić w „Warto rozmawiać”: Chorwaci są zachwyceni wyrokiem TK ws. aborcji. To, co się dzieje w Polsce, oglądamy z nadzieją — Protestami chcą obalić rząd? Rzepliński komentuje: „Nie zgadzam się z Martą Lempart. Rząd obala się w demokratycznych wyborach” Trzeba to uczciwie powiedzieć, że te manifestacje są nielegalne i mamy do czynienia z dużą wulgarnością  — podkreślił Schreiber. Polska zmierza dokładnie w odwrotną stronę niż ta, w którą zmierza świat zachodni. Dzisiejsze protesty nie dotyczą tylko praw kobiet, one dotyczą praw obywateli  — stwierdził z kolei Michał Kamiński, wicemarszałek Senatu z Koalicji Polskiej. Jeżeli ktoś w tej sprawie zmienił radykalnie poglądy, to nie Michał Kamiński, a Jarosław Kaczyński. Ja przez całe swoje polityczne życie byłem w partiach politycznych, które popierały kompromis z 1993 roku  — atakował prezesa PiS. Uderzył też w Kościół. Dzisiaj uważam, że nie tylko w sprawie aborcji, ale generalnie w sprawie stosunków państwo-Kościół, ten szczególny, uprzywilejowujący Kościół stosunek, jaki panował w Rzeczypospolitej Polskiej trzeba zmieniać. Bo Kościół go wykorzystał bardzo na swoją korzyść. To, jak została ułożona ta relacja po roku 1989 i ją na pewno w nowej Polsce będziemy zmieniać — powiedział. Po czym ogłosił, że obecnie jest zwolennikiem liberalizacji ustawy aborcyjnej. Jestem zwolennikiem liberalizacji obecnie obowiązującej ustawy aborcyjnej, jeśli druga strona chce ją zaostrzać. A jeżeli nie mamy na stole zaostrzania ustawy, to dopóki nie odbędzie się w tej sprawie referendum, jestem za tym, żeby utrzymać coś, co jest niesłusznie nazywane kompromisem. Ale moim zdaniem Polacy powinni się wypowiedzieć w tej sprawie referendum  — stwierdził.  tkwl/TVN24
Relacje z USA a sprawa Nord Stream 2. Szczerski: Potrzebny nam jest dobry, poważny dialog ze stroną amerykańską. I na to liczymy^Notujemy ...^2021-02-01 22:23:58.988843+01:00^https://wpolityce.pl/polityka/537382-relacje-z-usa-a-sprawa-ns2-szczerski-potrzebujemy-dialogu^Chciałbym, aby nowa administracja USA połączyła transformację energetyczną z niezależnością energetyczną; potrzebny nam dobry, poważny dialog ze stroną amerykańską i na to liczymy - mówił w poniedziałek prezydencki minister Krzysztof Szczerski odnosząc się do budowy gazociągu Nord Stream 2. W poniedziałek wieczorem Szczerski został zapytany w Telewizji Republika, czego w kontekście budowy Nord Stream 2 spodziewa się po nowej administracji amerykańskiej.  Chciałbym, aby nowa administracja połączyła dwa cele, które są istotne, a także - jak widać - dla nowej administracji mogą być ważne, żeby zrozumieć koncepcję połączenia transformacji energetycznej z niezależnością energetyczną — powiedział. Według niego, wtedy będzie można „podjąć dyskusję” jednocześnie o suwerenności energetycznej i o pryncypiach nowej administracji USA, czyli o tzw. zielonej energetyce i ochronie klimatu, zgodnej z założeniami „Just Transition”. Szczerski zaznaczył, że bez właściwego połączenia tych dwóch aspektów transformacji energetycznej, może dojść do sytuacji, kiedy takie kraje jak Polska będą uzależnione od importu energii, w tym gazu pochodzącego z Rosji. Jego zdaniem, przy zachowaniu takiego połączenia dwóch celów transformacji energetycznej, będzie możliwe osiągnięcie efektu, do którego Polska zmierza. Tylko takie połączenie daje nam efekt taki, jaki dzisiaj w Polsce przeprowadzamy, a pamiętajmy, że przeprowadzamy bardzo głęboką transformację polskiej energetyki, opartą jednocześnie o suwerenność energetyczną. Do tego jest nam także potrzebny partner amerykański, jest mam też potrzebne uniezależnienie Europy od gazu z Rosji — stwierdził. Odnosząc się do uwagi, że „do tego nie jest nam potrzebny gazociąg Nord Stream 2”, Szczerski zaznaczył, że chciałby, aby w polityce amerykańskiej uwzględniano jednocześnie cel klimatyczny i cel polityczny, „mówiący o tym, że nie można uzależniać się od Rosji, która prowadzi dzisiaj taką politykę wewnętrzną i zewnętrzną, która jest niezgodna z wartościami demokratycznymi, europejskimi”. Prezydencki minister wyraził przekonanie, że „to da się połączyć” i „to się skleja” również z „prodemokratyczną i proklimatyczną” polityką 46. prezydenta Stanów Zjednoczonych Joe Bidena. Pytany, czy z Waszyngtonu płyną sygnały, że tzw. nowa energia oraz suwerenność mogą być potraktowane łącznie przez nową administrację, Szczerski odparł, że „pierwsze rozmowy wskazują na to, że takie myślenie jest możliwe”. Zwrócił uwagę, że po wydarzeniach związanych z rosyjskim dysydentem Aleksiejem Nawalnym, stosunek Waszyngtonu do Rosji jest „bardzo krytyczny”. Jest także chęć dialogu z Europą na temat tej transformacji (energetycznej) - jednocześnie takiej, która by budowała samodzielność, jeśli chodzi o energetykę europejską — powiedział. Jak podsumował, „te sygnały są, natomiast ważne jest, aby Polskę w tym właściwie umiejscowić”.  I do tego potrzebny nam jest dobry, poważny dialog ze stroną amerykańską. I na to czekamy, na to liczymy — podkreślił Szczerski. Budowie gazociągu Nord Stream 2, biegnącego z Rosji do Niemiec po dnie Bałtyku, ostro sprzeciwiają się Polska, Ukraina i państwa bałtyckie. Realizację projektu, oprócz Niemiec, popiera Austria i kilka innych państw UE. 21 stycznia Parlament Europejski przyjął rezolucję wzywającą UE do „natychmiastowego wstrzymania” budowy Nord Stream 2 i nałożenia nowych sankcji na Rosję. Dokument został przygotowany w odpowiedzi na aresztowanie rosyjskiego opozycjonisty Aleksieja Nawalnego. Rezolucja jest niewiążąca. W poniedziałek francuski sekretarz stanu ds. europejskich Clement Beaune powiedział, że ze względu na aresztowanie Nawalnego i represje wobec broniących go demonstrantów, Niemcy powinny odstąpić od budowy gazociągu Nord Stream 2. Agencja AFP przypomniała, że niemiecka kanclerz Angela Merkel powiedziała 21 stycznia, iż nadal popiera projekt Nord Stream 2. Również nowy przewodniczący współrządzącej w Niemczech partii CDU Armin Laschet oznajmił w poniedziałek, że nie zamierza rewidować swojego poparcia dla gazociągu, mimo sprzeciwu USA i części krajów europejskich. gah/PAP
Co dalej z obostrzeniami? Stachowiak-Różecka: Lepiej działać rozważnie niż pochopnie; Lubnauer: Czas na odmrażanie gospodarki^Notujemy ...^2021-02-01 22:21:02.142380+01:00^https://wpolityce.pl/polityka/537384-co-dalej-z-obostrzeniami-dyskusja-poslanek-pis-i-ko^„Ciągle na pierwszym planie stawiamy bezpieczeństwo Polaków. Najważniejszy jest głos ekspertów i wirusologów. Mamy też badania uniwersytetów, które pokazują jak szybko wirus rozprzestrzeniałby się, gdyby restauracje zostały otwarte. Naukowcy badają sytuację na bieżąco i to w ich głos musimy się wsłuchiwać. Nie wolno nam polegać na intuicji, bo zapłacimy za to zdrowiem i życiem Polaków” - powiedziała na antenie Polsat News Mirosława Stachowiak-Różecka, posłanka PiS, odnosząc się do dyskusji dot. obostrzeń. CZYTAJ TAKŻE: — Premier przedstawił założenia „Nowego Ładu”! Nie wykluczył dalszego „luzowania” obostrzeń: W tym tygodniu chcemy przedstawić zasady — Rząd przedłuża program bezzwrotnych dotacji dla firm! Premier Morawiecki: Robimy wszystko, by jak najszybciej uruchomić gospodarkę Jako KO mówimy, że czas na odmrażanie gospodarki, przedsiębiorcy są na granicy wytrzymałości — mówiła z kolei Katarzyna Lubnauer z Koalicji Obywatelskiej. Przedsiębiorcy nie rozumieją jaki jest klucz otwarcia kolejnych branż. W listopadzie premier Mateusz Morawiecki prezentował tabelę, według której teraz jesteśmy w strefie żółtej. To znaczy, że powinniśmy być po lockdownie. Te przepisy są chaotyczne i niezrozumiałe. Rząd odrzuca te zasady, które sam przyjmował — stwierdziła. Na walkę z koronawirusem przeznaczyliśmy już 9 proc. PKB, co plasuje nas na trzecim miejscu w Europie. Musimy wsłuchiwać się w głos tych, którzy są zdesperowani. Rząd jest gotowy do korygowania tarcz i rozmowę z przedsiębiorcami  — podkreśliła z kolei Mirosława Stachowiak-Różecka. Rozmawiajmy o tym co zrobić, żeby tarcza była skuteczniejsza i dotarła do wszystkich przedsiębiorców, a nie namawiajmy ich, aby się otwierali, lekceważyli obostrzenia i stawiali na szali życie i zdrowie Polaków. Wiem, że to jest trudne i wszyscy jesteśmy zniecierpliwieni, ale lepiej działać rozważnie niż pochopnie — powiedziała. tkwl/Polsat News
Przeczytajmy to uzasadnienie uważnie. Ono nie jest tak jednoznaczne ani szerokie, jak niektórzy próbują rysować^Michał Karnowski^2021-02-01 21:51:13.603796+01:00^https://wpolityce.pl/polityka/537159-przeczytajmy-to-uzasadnienie-uwaznie^Spór wokół ochrony życia nakłada się w ostatnim czasie szczególnie mocno na podziały polityczne oraz różnice cywilizacyjne. Pełny pisemny wyrok Trybunału Konstytucyjnego znowu przyniósł skok emocji, znowu pojawiły się wezwania do wyjścia na ulice – mimo stanu pandemicznego – ale i do jakichś akcji bardziej bezpośrednich, przemocowych. W miniony czwartek doszło do najścia bojówkarskiego na Trybunał, próbuje się zastraszać prezes TK i innych sędziów. Szkoda, że tak mało tu normalnej rozmowy. Przecież Trybunał kierował się tą linią analizy prawnej, która dominowała w TK od wielu lat, także za poprzednich jego składów. Jak mówiła prezes TK Julia Przyłębska kilka tygodni temu w rozmowie z tygodnikiem „Sieci”, to był wyrok w imię prawa, nie polityki.  Mamy jasne przepisy konstytucji, mamy… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Andrijanić w "Warto rozmawiać": Chorwaci są zachwyceni wyrokiem TK ws. aborcji. To, co się dzieje w Polsce, oglądamy z nadzieją^Ciekawa opinia^2021-02-01 21:41:46.415847+01:00^https://wpolityce.pl/polityka/537379-andrijanic-chorwaci-sa-zachwyceni-wyrokiem-tk-ws-aborcji^„Myślę, że to jest sprawa każdego człowieka, który dba o życie nienarodzone. (…) Cywilizacja życia trochę przepada. Ci, którzy chcą ją zniszczyć, są silniejsi z każdym dniem. (…) Mentalność aborcyjna przeniknęła do społeczeństwa bardzo głęboko” - mówił w programie „Warto rozmawiać” (TVP 3) Goran Andrijanić, publicysta „Sieci” i portalu wPolityce.pl, odnosząc się do wyroku TK ws. aborcji. Wiem, że ta cywilizacja śmierci jest już tak głęboko w fundamentach społeczeństwa, że ona się przedstawia jako zdroworozsądkowa — mówił publicysta. W tym wszystkim dzieje się teraz to, że jedno państwo, Polska, gdzie Trybunał Konstytucyjny decyduje, że będzie chronić najsłabszych między nami. To jest rewelacyjna rzecz — podkreślił. Może to trochę przesada, ale nawet nie - to są takie czasy, jak w czasach „Solidarności”, są ludzie na całym świecie, którzy oglądają się na Polskę jako lidera. Wiem, jak jest w Chorwacji, (…) jaka była reakcja na tę decyzję TK. Ludzie są zachwyceni, to jest duża inspiracja dla nas — powiedział. Można powiedzieć – jest taki duże państwo w Europie Środkowej, duże państwo, które się zachowuje inaczej. Wbrew temu wszystkiemu, co się dzieje, chroni najsłabszych. (…) To, co się dzieje w Polsce, to my Chorwaci oglądamy z nadzieją — zaznaczył. tkwl/TVP 3
Staczanie się prestiżu nagród motywowanych polityką. Wyobrażam sobie Żurka z plakietką Nagrody Nobla w klapie^Jerzy Jachowicz^2021-02-01 20:39:11.626993+01:00^https://wpolityce.pl/polityka/537340-staczanie-sie-prestizu-nagrod-motywowanych-polityka^Można by się zachwycać troską niektórych państw europejskich o stan praworządności w Polsce, gdyby nie to, że owa zgryzota, będąca kołem napędowym działania, nie ma żadnych realnych podstaw. Wynika najczęściej z niewiedzy, którą zastępuje fałszywy obraz polskiej rzeczywistości, suflowanej im przez polskich przedstawicieli różnych instytucji, będących przeciwnikami obecnej władzy. Zatem od początku aktywność obcych państw zbudowana jest na przekłamaniu, inspirowanym motywami czysto politycznymi W ten sposób – niezależnie od prawdziwych intencji, jakie za demonstrowanymi oficjalnie gestami stoją, działanie takie przybiera formy karykatury. Ośmiesza przede wszystkim tych, którym być może się wydaje, że dzięki swym działaniom, wpływają na poprawę stanu praworządności w Polsce, a przede wszystkim na zwiększenie stopnia niezależności sądownictwa.  Luty 2021 roku uraczył nas, prawdopodobnie w sposób całkowicie przypadkowy, jednocześnie dwoma takimi zdarzeniami.  CZYTAJ RÓWNIEŻ: — A to dobre! Stowarzyszenie „Iustitia” zgłoszone do Pokojowej Nagrody Nobla. „Za walkę o demokratyczną Europę” — Znów nas uczą praworządności? Gersdorf dostała medal od holenderskiej fundacji: „To świadczy o obawach dotyczących państwa prawa w Polsce” Pierwszym jest ogłoszenie o przyznaniu byłej prezes Sądu Najwyższego prof. Małgorzacie Gersdorf medalu od holenderskiej Fundacji Geuzenpenning. W oficjalnej wykładni medal ten jest holenderską nagrodą przyznawaną osobom lub organizacjom, walczącym o demokrację, przeciwko dyktaturze, rasizmowi i dyskryminacji.  Uzasadnienie kapituły, która zdecydowała o przyznaniu tegorocznej nagrody Małgorzacie Gersdorf nie pozostawia wątpliwości. Stan polskiej praworządności budzi obawy międzynarodowych i holenderskich instytucji w tym Komisji Europejskiej UE. Zaniepokojenie wynika z tego, że pomimo krytyki międzynarodowej państwo prawa w Polsce pozostają pod silna presją obecnej władzy.  Jasno z tego wynika, że Małgorzata Gersdorf jest osobą, która walczyła z dyktaturą PiS, niszczącą wymiar sprawiedliwości.  Wygląda na to, że kapituła myślała kategoriami Guy Verhofstadta, byłego belgijskiego premiera, Flamandczyka, blisko mentalnie Holendrom, który o Marszu Niepodległości w 2017 roku powiedział:  Na ulicach Warszawy odbył się 60-tysięczny marsz faszystów, neonazistów.  Mając taki obraz Polski w oczach, można przyznać Małgorzacie Gersdorf odznaczenie hurtem - za walkę o demokrację, praworządność, zniesienie rasizmu i dyktatury. Drugie wydarzenie jest jeszcze bardziej kuriozalne. Norweska posłanka Jette F. Christensen do Pokojowej Nagrody Nobla zgłosiła polskie Stowarzyszenie sędziów „Iustitia”. W  uzasadnieniu swego wniosku norweska parlamentarzystka napisała: - „Kiedy prawa człowieka, praworządność i wolność wypowiedzi są zagrożone, zagrożony jest wspólny dla nas pokój”. Wysuwam polską organizację sędziów „Za walkę o demokratyczną Europę”.  Ta propozycja zakrawa na tragikomedię. Przypomnę, że w latach 2008-2009 przewodniczącą „Iustitii” była sędzia Irena Kamińska. Obecnie działa w innym spowinowaconym stowarzyszeniu „Themis”. Zasłynęła swoim wystąpieniem w styczniu 2018 roku na Kongresie Sędziów Polskich, w którym określiła środowisko sędziowskie jako „zupełnie nadzwyczajną kastę ludzi”.  Rok później podczas konferencji „Jak przywrócić państwo prawa”, organizowanej przez Fundację im. Stefana Batorego sędzia Irena Kamińska powiedziała:  Będę szczera, pragnę zemsty. Dlatego, że mnie arogancja tej władzy, ta bezczelność, to lekceważenie po prostu tak irytuje, że ja pragnę zemsty. Ktoś może powiedzieć, przywoływanie kogoś kto przed dekadą był szefem instytucji, to chyba przesada. Przypomniałem sędzię Kamińską, bo ta tradycja jest w Stowarzyszeniu „Iustitia” żywa.  Skrajnie upolityczniony sędzia Waldemar Żurek, obecny aktywny członek „Iustitii” straszy sędziów, którzy nie chcą uczestniczyć w różnych protestach „sędziów” o charakterze politycznym.  Spisane już są (i będą nadal spisywane) też bardzo czyny i rozmowy…i decyzje tych, co zachowują się jak zbrojne ramię jedynie słusznej i nieomylnej drogi  — ostrzegł na Twitterze swoich kolegów z branży sędzia Waldemar Żurek. Wyobrażam go sobie chodzącego z plakietką Nagrody Nobla wpiętą w klapę marynarki. Czy naprawdę wszystko musi dziś ulegać aż takiej degradacji?
Klincz ws. wyboru RPO będzie trwał? Zgorzelski: PSL nie negocjuje z PiS-em poparcia dla Piotra Wawrzyka^Zespół wPolityce.pl^2021-02-01 20:36:16.475673+01:00^https://wpolityce.pl/polityka/537369-zgorzelski-nie-negocjujemy-z-pis-ws-poparcia-dla-wawrzyka^PSL nie negocjuje z PiS-em poparcia dla Piotra Wawrzyka na stanowisko Rzecznika Praw Obywatelskich - podkreślił w poniedziałek wicemarszałek Sejmu Piotr Zgorzelski (KP). CZYTAJ TAKŻE:  — Prof. Piotr Wawrzyk powołany przez Sejm na stanowisko Rzecznika Praw Obywatelskich! Wybór musi jeszcze zaakceptować Senat — Fala komentarzy po wyborze prof. Wawrzyka na RPO. „Jedna z najlepszych informacji w nowym roku!”; „Jeszcze Senat!” Sejm powołał wiceministra spraw zagranicznych Piotra Wawrzyka na RPO 21 stycznia; jego kandydatura została zgłoszona przez PiS. Aby objąć funkcję Rzecznika Praw Obywatelskich, musi go jeszcze poprzeć Senat, gdzie większość ma opozycja. Zgodnie z ustawą, jeżeli Senat odmówi wyrażenia zgody na powołanie Rzecznika (na podjęcie uchwały wyrażającej zgodę lub sprzeciw ma miesiąc), Sejm powołuje na to stanowisko inną osobę. Nie ma takich negocjacji. My nie będziemy popierali kandydatury czynnego polityka na funkcję Rzecznika Praw Obywatelskich — oświadczył Zgorzelski, zapytany w radiu RMF FM, kto z Prawa i Sprawiedliwości negocjuje z PSL poparcie dla Wawrzyka. Dopytany, czy nikt w zamian za poparcie dla Wawrzyka nie proponuje PSL np. stanowiska prezesa IPN, Zgorzelski podkreślał, że nie są prowadzone negocjacje w tym obszarze. Jak dowiedziała się PAP, w czwartek o godz. 14 w Senacie odbędzie się spotkanie liderów Koalicji Obywatelskiej, Lewicy i PSL ws. powołanego przez Sejm na RPO Wawrzyka. Wicemarszałek Sejmu był też pytany, czy PSL poprze projekt Lewicy dotyczący depenalizacji pomocy przy aborcji. Podkreślał, że dla PSL „dużo większą wartością” jest wypowiedzenie się w kwestii aborcji wszystkich obywateli poprzez referendum.  Dużo większą rangę ma efekt referendum zapisany w konstytucji, niż ustawa, która rozhuśta nastroje społeczne  — mówił Zgorzelski. Pytany, czy PSL będzie zbierało podpisy pod obywatelskim wnioskiem o referendum, Zgorzelski zapowiedział, że szczegóły PSL przedstawi we wtorek na konferencji prasowej. Zapowiedział jednak, że PSL będzie zbierało podpisy pod referendum. Zgorzelski został też zapytany, jak według PSL powinni być wybierani sędziowie pokoju.  Sędziowie pokoju byliby wybierani w wyborach powszechnych, najlepiej, gdyby byli wybierani w wyborach samorządowych  — zaznaczył. Wskazywał też, że sędziowie pokoju powinni mieć wykształcenie i doświadczenie prawnicze oraz nie mogą być członkami żadnej partii politycznej.  tkwl/PAP
Burza po słowach Senyszyn o eutanazji dla dzieci. Buda do Gawkowskiego: Szok. Nie dziwię się, że pan kluczy. Tego nie da się bronić^Zespół wPolityce.pl^2021-02-01 20:25:57.931260+01:00^https://wpolityce.pl/polityka/537366-buda-do-gawkowskiego-slow-senyszyn-nie-da-sie-bronic^Skandaliczne słowa posłanki SLD Joanny Senyszyn, która wyraziła ubolewanie, że dzieciom z wadami letalnymi nie można podać zastrzyku, który skróci ich cierpienie, były tematem dyskusji polityków w programie „Gość Wiadomości” (TVP Info). CZYTAJ RÓWNIEŻ: I gdzie tu logika?! Senyszyn przyznaje: „Płód jest gatunkiem ludzkim”. Po czym dodaje: „Ale to nie znaczy, że ma mieć prawa” Mówienie, że takiego rozwiązania nie ma jest niemądre. Lepiej powiedzieć: rozmawiajmy — powiedział Krzysztof Gawkowski, poseł SLD. Ja naprawdę nie wierzyłem w to, co usłyszałem. To był dla mnie absolutny szok. Mówienie o eutanazji w kontekście chorych dzieci jest nieprawdopodobne. Nawet w krajach liberalnych takich jak Holandia o eutanazji mówi się w kontekście osób starszych — zauważył wiceminister Waldemar Buda. To jest jakieś dramatyczne, antypostępowe podejście. Nie dziwię się, że pan poseł kluczy w tej sprawie, bo tej sprawy nie da się bronić — dodał polityk PiS. Nie ma dzisiaj Lewica w programie eutanazji, ale nie będziemy sobie zamykać ust, żeby o tym nie rozmawiać — przyznał Gawkowski. Nie wyobrażam sobie sytuacji, że dziecko jest zabijane tylko dlatego, że ciężko choruje — zwrócił uwagę Waldemar Buda. Temat stał się publiczny za sprawą pańskiej koleżanki. Powinien pan zaprotestować. (..) To co, może wprowadzimy eutanazję dla niegrzecznych dzieci? (…) Tego rodzaju wypowiedzi sławy nie przynoszą — powiedział polityk PiS. Pan poseł się kryguje, bo groziłoby to dramatem politycznym dla SLD, ale takie swobodne wypowiedzi pani profesor może świadczą o przekonaniu tego środowiska. To zatrważające — dodał. gah/TVP Info
Prof. Rzepliński: Nie ma odwołania od orzeczenia TK ws. aborcji; Sędzia Przyłębska została prawidłowo wybrana do Trybunału^Zespół wPolityce.pl^2021-02-01 20:17:26.672203+01:00^https://wpolityce.pl/polityka/537367-prof-rzeplinski-nie-ma-odwolania-od-wyroku-tk-ws-aborcji^Prof. Andrzej Rzepliński, były prezes TK, na antenie TVN24 wypowiadał się nt. wyroku TK ws. aborcji. Chociaż krytykował on tryb wydania tego orzeczenia, twierdził, że nie jest ważne, to równocześnie przyznał, że nie ma od niego odwołania, a prezes TK Julia Przyłębska została prawidłowo wybrana do TK. CZYTAJ TAKŻE: — Nerwowo w TOK FM! Kobosko zapytany o tekst „Sieci”: Być może w jakimś stopniu Szymon Hołownia zmieniał swój pogląd ws. aborcji — Protestami chcą obalić rząd? Rzepliński komentuje: „Nie zgadzam się z Martą Lempart. Rząd obala się w demokratycznych wyborach” Dla mnie istotną informacja było to, co znalazło się w zdaniu odrębnym sędziego Wyrembak. (…) Według tego, co prof. Wyrembak napisał w uzasadnieniu swojego zdania odrębnego, to doszło tam do takich decyzji, które nie powinny zdarzyć się w państwie cywilizowanym. Manipulowanie treścią uzasadnienia w taki sposób, żeby dać wyraz jakiemuś stosunkowi do tych zdarzeń, które nastąpiły po ogłoszeniu tego orzeczenia, bez zgody, wspólnej narady wszystkich sędziów, którzy orzekają w TK, to są manipulacje, które w państwie unijnym nigdy nie powinny się pojawić. (…) Bardzo mi smutno, że w takim kierunku to idzie — mówił prof. Andrzej Rzepliński, odnosząc się do uzasadnienia orzeczenia TK ws. aborcji. Według byłego prezesa TK, orzeczenie to jest nieważne, ale „nic z tym nie można zrobić”. Ono nie jest ważne, ale jednocześnie nic z tym nie można zrobić. I to jest też symbol tego, co zostało zrobione nie tylko z sądami, ale i z TK w ciągu tych 5 lat — powiedział. Nie ma odwołania od tego orzeczenia — przyznał. Sędzia pani Przyłębska została prawidłowo wybrana przez Sejm do TK. Ale nie poinformowała uprzednio posłów o tym, że miała dwie bardzo negatywne opinie o jakości swojego orzecznictwa sędziów windykatorów, a powinna o tym poinformować — powiedział. W każdym systemie sądowym ten wyrok byłby podważalny, u nas to będzie się ciągnęło jak ropiejąca rana — stwierdził. tkwl/TVN24
Nerwowo w TOK FM! Kobosko zapytany o tekst "Sieci": Być może w jakimś stopniu Szymon Hołownia zmieniał swój pogląd ws. aborcji^Zespół wPolityce.pl^2021-02-01 19:50:41.654646+01:00^https://wpolityce.pl/polityka/537363-kobosko-byc-moze-holownia-zmienial-poglad-ws-aborcji^Michał Kobosko na antenie TOK FM wypowiadał się m.in. na temat podejścia Polski 2050 do kwestii aborcji. Pewien kłopot sprawiła mu odpowiedź na pytanie o okładkowy tekst tygodnika „Sieci”. CZYTAJ TAKŻE: — Maski opadły! Kobosko z Polski 2050 na proteście Strajku Kobiet. Hołownia opowie się jednoznacznie za aborcją? — Kolejni działacze odchodzą z Polski 2050! Tym razem pojawiły się zarzuty o mobbing. „Nie chcemy być już kojarzone z tym ruchem” — „Aborcja jest zabójstwem, w każdym przypadku”. Gdy Hołownia mówił jak „kaznodzieja”. Przypominamy wymowne CYTATY! Dzisiaj społeczeństwo polskie realnie jest bardzo podzielone jeżeli chodzi o stosunek do aborcji. Moim zdaniem, wynika tak z badań, nie dałoby się dzisiaj albo przepchnąć, przepraszam za słowo przepchnąć, całkowitej liberalizacji przepisów aborcyjnych, ani społeczeństwo nie zniosłoby, nie wytrzymałoby zaostrzenia i tego efektem jest dzisiejszy opór społeczny. Jestem za kompromisem aborcyjnym  — mówił Michał Kobosko, odnosząc się do kwestii aborcji. Warto wspomnieć, że niedawno sam był na Strajku Kobiet. Wielu uczestników tych protestów podkreśla, że ich celem jest aborcja na życzenie, a nie powrót do tzw. kompromisu aborcyjnego. Doskonale pan wie, że Szymon Hołownia zmieniał w tej sprawie zdanie. Dzisiaj tygodnik „Sieci” przypomina to liderowi Polski 2050. Przypomina te słowa: „Moim marzeniem jest to, żeby aborcja była nielegalna, żeby nie można było zabijać drugiego człowieka” — mówiła redaktor Karolina Lewicka, cytując fragment z okładkowego tekstu tygodnika „Sieci”. Po tej wypowiedzi Michał Kobosko westchnął, po czym podjął próbę tłumaczenia się z wypowiedzi swojego lidera: Być może w jakimś stopniu Szymon Hołownia zmieniał swój pogląd. Niemniej on mówi dzisiaj bardzo wyraźnie, że on ma dzisiaj swój pogląd i ten pogląd jest zapewne bardziej konserwatywny niż części naszego ruchu, naszych sympatyków i działaczy, ale on tego swojego poglądu nie będzie narzucał ani naszym posłankom, ani naszym sympatykom. Michał Kobosko mówił też o próbie utworzenia koła poselskiego przez Polskę 2050. Ogłosił, że już niebawem ma zostać ogłoszone powstanie takiego koła - co oznacza kolejny transfer posła do Polski 2050. My postanowiliśmy sprawdzić system w związku z sytuacją, której do tej pory nie było w polskim parlamentaryzmie, a przynajmniej my nie znamy takiej sytuacji, kiedy mamy jedną rzecz, którą mówi ustawa, a drugą rzecz, którą mówią regulaminy Sejmu i Senatu, stąd złożyliśmy wniosek, ale chcę dodać, że podtrzymujemy zamiar taki, by już niedługo ogłosić, że mamy pełny skład jeśli chodzi o Sejm do założenia koła  — powiedział. Tak, są chętni, którzy się zgłaszają i z którymi rozmawiamy — mówił Kobosko dopytany o transfery polityczne. Widać, że Polska 2050 ma problem z jednoznacznym podejściem do kwestii aborcji. Z jednej strony chce przypodobać się zwolennikom aborcji ze Strajku Kobiet, a z drugiej nie chce się jednoznacznie spozycjonować po lewej stronie sceny politycznej. tkwl/tokfm.pl
Jarosław Kaczyński od ponad dekady zapowiada opodatkowanie mediów, ale za chwilę zacznie się kampania zdziwienia i histerii^Jakub Maciejewski^2021-02-01 19:46:53.590429+01:00^https://wpolityce.pl/polityka/537352-podatek-na-wielkie-media-alez-bedzie-histeria-opozycji^Nic dziwnego, że informacja portalu wPolityce.pl o podatku nakładanym na media, jest cytowana w prasie i na portalach internetowych. Mało kto jednak wspomina, że ten pomysł, choć powrócił dopiero w związku z pandemią, jest częścią koncepcji politycznej Jarosława Kaczyńskiego od wielu lat. Już w listopadzie 2010 roku prezes PiS na konwencji wyborczej w Lublinie wspominał o opodatkowaniu wielkich mediów: Niech Michnik trochę zapłaci, Walter, Solorz, inni potentaci (cyt. za money.pl ) Polityk miał wtedy na myśli inny cel - wsparcie mediów lokalnych, co też się dziś realizuje, choć przez wykupywanie przez Orlen prasy regionalnej. Pandemia jednak sprowokowała powrót do tego pomysłu, ale celem tym razem byłoby wsparcie zarówno Narodowego Funduszu Zdrowia jak i Funduszu Wsparcia Kultury i Twórczości w Obszarze Mediów. CZYTAJ WIĘCEJ: Właściciele mediów zapłacą składkę solidarnościową od reklam Tymczasem zamysły rządu dotyczą też wielkich firm amerykańskich, np. Facebooka czy Google, a te giganty nie tylko nie zostały dotknięte koronakryzysem, ale wręcz zarobiły większe pieniądze. Zresztą Jarosław Kaczyński w czasach gdy jego partia była w opozycji tyle razy mówił o swoim stosunku do mediów, że jego przeciwnicy nie powinni odgrywać ról wielce zaskoczonych. W Dwumiesięczniku ARCANA prezes PiS kilkukrotnie zapewniał profesora Andrzeja Nowaka, że przejęcie TVP i wykreowanie narracji innej niż ta w TVN, uniemożliwi salonowi zakłamywanie rzeczywistości na taką skalę, bo Wiertnicza będzie musiała się odnosić do newsów Wiadomości (co się dzieje), a także stonować wybujałe antypolskie narracje (tu chyba tę rację można mu przyznać w mniejszym stopniu). Także wzięcie mediów w ryzy poprzez opodatkowanie było od lat w programie Kaczyńskiego, zwłaszcza gdy chodzi o wielkie koncerny, a nie małe media. Przed Zjednoczoną Prawicą jednak największe wyzwanie - próba nałożenia na IV władzę dodatkowych opłat spotka się z niesłychaną kontrofensywą mediów, w której koncernom będą się wysługiwać chodzący na ich pasku politycy. Dojdzie do nowej histerii, a być może nawet do kolejnych protestów - oczywiście pod jakimś zgrabnym pretekstem, bo nawet wyznawcy antyPiSu nie wyjdą na ulice w obronie milionów Mariusza Waltera i Marka Zuckerberga. Pamiętamy przecież, że „Pucz” pojawił się jednocześnie przy odbieraniu eSBekom przywilejów, choć na sztandarach wyszyto obronę „wolnych mediów”. Teraz też obojętni na problem aborcji politycy Platformy osłaniają Strajk Kobiet nie ze względu na ich troskę o protestujących, tylko z nadziei na falę nastrojów społecznych, która obali rząd. Liberalne media suflują szlachetne narracje dla ocalenia wpływów swoich grup interesu. Ciekawe co teraz będzie powodem histerii, zabezpieczającej portfele medialnych magnatów.
To groźba? Środa zachęca w "GW" do rewolucji i pisze: Radykalizm Strajku Kobiet?! Prawdziwy radykalizm dopiero nadchodzi^Czyżby obłęd?^2021-02-01 19:02:27.540652+01:00^https://wpolityce.pl/polityka/537328-sroda-w-gw-prawdziwy-radykalizm-dopiero-nadchodzi^W Polsce ma miejsce kolejna seria wyjątkowo wulgarnych protestów zwolenników aborcji. Liderka Strajku Kobiet Marta Lempart wygrażała nawet lekarzom i urzędnikowi, odpowiadającemu za publikację wyroku TK w Dzienniku Ustaw. Mimo to Magdalena Środa twierdzi, że aktywistki Strajku Kobiet są… „potulnymi owieczkami w politycznym stadzie”. Środa zapowiada, że radykalizm dopiero się zacznie.  Radykalizm Strajku Kobiet?! Wolne żarty, prawdziwy radykalizm dopiero nadchodzi — to tytuł tekstu Magdaleny Środy w „Gazecie Wyborczej”. CZYTAJ TAKŻE: — Policjant zaatakowany na proteście w Warszawie. Była tam Lempart. Funkcjonariusz chciał zatrzymać auto jeżdżące po chodniku — Przerażające obrazki! Dzieci skandują z Lempart: „hej, hej, hej aborcja jest ok!”. Rozemocjonowana dziewczynka wrzeszczy na policjantów Ciągle słyszę krytykę wulgaryzmów i ekstremalnych zachowań uczestniczek strajku będącego reakcją na tzw. wyrok trybunału. (…) Pytam: Co to za „radykalizm” i jaka to „ostrość”?! (…) Wobec działań kolejnych rządów, a zwłaszcza pęczniejącego w siłę autorytaryzmu Kościoła, dzisiejsze „radykalne aktywistki” z ich „ostrym antyklerykalizmem” to doprawdy potulne owieczki w politycznym stadzie — stwierdza Magdalena Środa. Najwyraźniej według niej wypisywanie i wykrzykiwanie m.in. hasła „wypier…”, miotanie gróźb wobec lekarzy, czy ataki na funkcjonariuszy policji, to nie są radykalne zachowania. Radykalna była (i jest) antykobieca polityka wszystkich rządów i radykalnie ostry był ich służalczy klerykalizm. Systematycznie ograniczano prawa socjalne, reprodukcyjne i zdrowotne kobiet. (…) W obliczu patriarchalno-konserwatywnego buta, który systematycznie deptał prawa kobiet (niezależnie od kolorów partii), kobiety walczące dziś o swoje prawa powinny nie tyle nauczyć się omijać prawo (co z pewnością się stanie), ale rozpocząć rewolucję. I być naprawdę radykalne  — stwierdza Środa.  Myślę, że radykalizm dopiero nadchodzi i – jeśli chcemy być wolne – nadejść musi — kończy swój tekst. Jeśli według Magdaleny Środy obecne zachowania protestujących zwolenników aborcji nie są wulgarne i radykalne, to aż strach zapytać, co według Magdaleny Środy jest radykalizmem, do którego zachęca? tkwl/wyborcza.pl
Polityczne wystąpienie Owsiaka: Absolutnie wspieram z żoną Strajk Kobiet w tej idei niezgadzania się z dyrektywą tzw. TK^Zespół wPolityce.pl^2021-02-01 19:01:07.917913+01:00^https://wpolityce.pl/polityka/537355-owsiak-absolutnie-wspieram-z-zona-strajk-kobiet^Jerzy Owsiak na antenie Radia ZET po raz kolejny zadeklarował, że popiera protestujących zwolenników aborcji. Nie ukrywał zadowolenia z faktu, że Strajk Kobiet wsparł WOŚP. Próbował też pouczać dziennikarzy, uderzając w tych, którzy nie podchodzą bezkrytycznie do WOŚP-u. CZYTAJ TAKŻE: — Puszczają nerwy? Owsiak: „Nie będziemy odpowiadali szaleńcom”. Dziękuje też Strajkowi Kobiet i mówi o aborcji: „To dopiero restrykcja” — Michał Karnowski: Dobrze, że Owsiak to szczerze przyznaje: to biznes nakręca dzisiaj WOŚP. Coraz mniej w tym zbiórki, coraz więcej zrzuty koncernów — I wszystko jasne! Owsiak pod rękę ze zwolennikami aborcji: Strajk Kobiet w sobotę i w niedzielę gra z WOŚP. Nie dajmy się podzielić Absolutnie wspieram z żoną Strajk Kobiet w tej idei niezgadzania się z tą ostatnią dyrektywą tzw. Trybunału Konstytucyjnego. Ta ustawa w nocy gdzieś przeprowadzona, restrykcyjna. Rozumiemy absolutny, słuszny gniew kobiet — mówił Jerzy Owsiak, przy okazji atakując też TK. To poszło w taką stronę, że z ogromnym szacunkiem, ogromna ilość sygnałów z całej Polski, że coś się dzieje z takim ogromnym szacunkiem z obu stron. Strajk Kobiet ogłasza: sobota, niedziela zostawiamy to fundacji. A my mówimy: „Dziękujemy bardzo!” — nie ukrywał zadowolenia lider WOŚP. Po czym Owsiak zaczął tłumaczyć… na czym jego zdaniem polega zawód dziennikarza. Stwierdził, że ci dziennikarze, którzy rzetelnie wykonują swoją pracę, byli razem z WOŚP. Chyba dzisiaj po konferencji prasowej zdecydowanie po tylu latach raz na zawsze od tego hejtu się odcięliśmy. Powiedziałem to bardzo, bardzo wyraźnie. Dziennikarze, którzy byli razem z nami… zawód dziennikarza polega na tym, żeby przedstawić to, co widzi, a na końcu opinię o tym zostawić słuchaczowi, czytelnikowi. Ci dziennikarze, którzy rzetelnie wykonują swoją pracę, byli razem z nami — mówił. Robimy swoje według powiedzenia „psy szczekają, karawana idzie dalej”. Ale na końcu nie czuję, żeby to był jakiś wielki hejt. (…) Tych przeszkadzających poczuliśmy, że w tym roku było dużo mniej niż w poprzednich latach — zaznaczył. Owsiak odpowiedział na pytanie, czy rozważa wejście do polityki. Polityka nie, jestem przerażony tą miałkością polskiej polityki po każdej stronie. (…) Mamy bardzo słabych polityków, którzy może powinni kończyć jakieś specjalne szkoły. (…) Polityka mnie nie ciągnie, broń Boże — mówił. Jak widać, co prawda Jerzy Owsiak nie chce otwarcie wejść do polityki, ale wypowiada się publicznie na tematy polityczne. Jego wypowiedzi stawiają go wyraźnie po lewej stronie sceny politycznej. Lider WOŚP wciąż uderza też w tych dziennikarzy, którzy zadają mu niewygodne pytania dot. funkcjonowania prowadzonej przez niego fundacji. tkwl/Radio Zet
NASZ WYWIAD. Frąckowiak: Trzaskowski nie odetnie się od Strajku Kobiet. Zaangażowanie w protesty to element jego programu^Zespół wPolityce.pl^2021-02-01 18:50:27.851737+01:00^https://wpolityce.pl/polityka/537326-wywiad-frackowiak-trzaskowski-nie-odetnie-sie-od-sk^„Nie oczekuję od Rafała Trzaskowskiego, że się od tego odetnie, bo to jest element jego programu politycznego – zaangażowanie w te protesty, bez względu na to jaki jest ich zakres” - mówi w rozmowie z portalem wPolityce.pl warszawski radny Prawa i Sprawiedliwości Filip Frąckowiak o zaangażowaniu prezydenta Warszawy w działania Strajku Kobiet, mimo aktów wandalizmu, których dopuścili się uczestnicy protestów. wPolityce.pl: Jak ocenia pan wyniki sondażu pracowni Social Changes, w którym 40 proc. badanych wskazuje, że Rafał Trzaskowski „zawodzi pokładane w nim nadzieje na zbudowanie skutecznej opozycji dla PiS”, a odmiennego zdania jest tylko 19 proc.? Skąd bierze się taka opinia? Filip Frąckowiak: Ona jest dość oczywista, dlatego że pan prezydent Trzaskowski nie wykonał właściwie żadnych ruchów mających na celu zbudowanie tego podmiotu, o którym było najgłośniej, czyli tzw. ruchu Trzaskowskiego. Czy to jest korzystne, czy niekorzystne dla Platformy Obywatelskiej lub wyborców, to nie chcę tego oceniać. Można jednakże to oceniać pod kątem słów i deklaracji pana prezydenta, a tutaj, jak bardzo wiele – nie wszystkie, ale wiele – deklaracji pozostaje jedynie na płaszczyźnie słów. Mówi się wiele o kryzysie przywództwa w Platformie Obywatelskiej czy szerzej Koalicji Obywatelskiej i okazuje się, że tylko 50 proc. wyborców KO twierdzi, że Rafał Trzaskowski spełnia pokładane w nim nadzieje. Uważa pan, że prezydent Warszawy będzie jeszcze próbował walczyć o miano lidera opozycji? Musiałby wystąpić zapewne przeciwko obecnemu kierownictwu, a zdaje się, że w koalicji z tym kierownictwem znalazł się w tym miejscu, w którym się znalazł, czyli jako kandydat na prezydenta państwa, prezydent Warszawy i wiceprzewodniczący Platformy Obywatelskiej. Być może więc prezydent Trzaskowski zachowuje się lojalnie wobec pana przewodniczącego Budki. Platforma nie ukrywała, że inicjatywa Trzaskowskiego miała być odpowiedzią na działania Szymona Hołowni. Dziś Polska 2050 w niektórych sondażach wyprzedza Koalicję Obywatelską a organizacja Trzaskowskiego wydaje się być polityczną efemerydą. Czy ruch Trzaskowskiego ma jeszcze szansę zaistnieć, czy jest już za późno? Nie wiem, czy jest jeszcze szansa, bo to zależy od realnego potencjału. Historia naszej demokracji wskazuje na to, że Polacy zdecydowanie zawierzają partiom politycznym, a nie organizacjom pozarządowym, które tworzą listy wyborcze. To jest właściwie pewnik, bo ostatnie 30 lat i wszelkie próby tego typu organizowania się i przekładania tego na płaszczyznę polityczną, kończyły się fiaskiem. Zatem, z politologicznego punktu widzenia, nie sądzę, żeby te ruchy na dłużej zagościły w naszej przestrzeni politycznej. Rozmawiamy o perspektywie ogólnopolskiej, ale Rafał Trzaskowski jest przede wszystkim prezydentem Warszawy. Pierwszy okres urzędowania był komentowany jako czas niespełnionych obietnic. Czy coś w tym zakresie się zmieniło? Zacznę od obietnicy, którą Rafał Trzaskowski zrealizował. Na pewno zrealizował obietnicę, że dzieci nie będą chodziły na religię. To mu się niestety udało. Przesunął lekcje religii na godzinę siódmą rano lub szesnastą po południu i nie jest dla mnie zaskoczeniem, że w związku z tym rodzice nie decydują się na wysyłanie dzieci do szkół, aby siedziały tam do godz. 16:45. W tej chwili jest pandemia, ale zaczęło się to wcześniej. Zaczęło to obowiązywać od tego roku szkolnego, czyli od września. Wbrew satysfakcji osób, którym na tym zależało, to nie jest tak, że rodzice zrezygnowali z religii, bo rodzice posyłają dzieci na religię być może do kościoła, może sami prowadzą lekcje religii w domu, to nie muszą być jakieś specjalne lekcje, wystarczy usiąść przy Piśmie Świętym. Ale nie może być tak, że dziecko siedzi tyle godzin w szkole, ile pracownik korporacji. To Rafałowi Trzaskowskiemu się udało – zlikwidował lekcje religii w szkołach publicznych. To trzeba bardzo podkreślić. Szkoły prywatne, które są z natury rzeczy bardziej liberalne, mogą mieć te lekcje religii pomiędzy innymi przedmiotami, to jakoś się udaje i nikomu nie przeszkadza – rodzice, na pewno o różnym światopoglądzie, to akceptują i wszystko jest w porządku. Poza tym trzeba powiedzieć, że na płaszczyźnie warszawskiej cały czas pan prezydent Trzaskowski działa na poziomie deklaracji. Oczywiście prezydent ma zespół samorządowców, którzy prowadzą miasto, politycznie odpowiada za to oczywiście pan Trzaskowski i Platforma Obywatelska, ale trudno mówić o spełnionych obietnicach. Chyba, że zwrócimy jeszcze uwagę na ograniczenie ruchu samochodowego w mieście, to rzeczywiście panu prezydentowi również się udaje – zamykanie lub zwężanie ulic, ograniczanie miejsc do parkowania oraz budowa nowych przejść dla pieszych w zamian za przejścia podziemne już istniejące. To oczywiście ma na celu ograniczenie dostępu do Śródmieścia i pozostałych głównych dzielnic Warszawy. Rafał Trzaskowski jako prezydent Warszawy wsparł Strajk Kobiet, brał w nim udział i twierdził nawet, że osobiście sprawdza sytuację pod względem bezpieczeństwa. Milczy jednak o zniszczeniach w stolicy, aktach wandalizmu, które miały miejsce właśnie podczas tych protestów. Czy powinien potępić te działania i odciąć się od nich? Do tej pory tego nie zrobił. Nie oczekuję od Rafała Trzaskowskiego, że się od tego odetnie, bo to jest element jego programu politycznego – zaangażowanie w te protesty, bez względu na to jaki jest ich zakres. Sformułowanie, że sam sprawdza bezpieczeństwo podczas protestów jest ryzykowne dla prezydenta, bo okazałoby się, że ta kontrola nie przeszła pomyślnie testu. Jakie są efekty protestów – widzimy. Obiektywnie można stwierdzić, że doszło do naruszeń bezpieczeństwa, nietykalności cielesnej policjantów, „nietykalności” instytucji państwowych, na czele z Trybunałem Konstytucyjnym. Dobrze wiemy, że wejście na teren takiej instytucji jest niezgodne z prawem. Prezydent Trzaskowski więc albo tego bezpieczeństwa nie dopilnował, albo nadzorował, żeby tak to właśnie miało wyglądać, ale to raczej w sferze publicystycznych sformułowań. Formalnie rzecz biorąc oczywiście pan prezydent nie jest w stanie nadzorować czy dopilnować, nawet gdyby na tym proteście pełnił obowiązki służbowe, bezpieczeństwa. Not. kb
Spięcie w TOK FM! Na manipulację ws. wyroku TK zareagował... Bodnar. "No dobrze, ale to jest różnica - ograniczenie a zakaz"^Anatomia manipulacji^2021-02-01 18:31:38.152993+01:00^https://wpolityce.pl/polityka/537339-na-manipulacje-w-tok-fm-ws-wyroku-tk-zareagowal-bodnar^Rzecznik Praw Obywatelskich Adam Bodnar na antenie TOK FM wypowiadał się na temat wyroku TK dot. aborcji. Chociaż w audycji zasadniczo zgadzał się z prowadzącym rozmowę Mikołajem Lizutem, to zareagował zdecydowanie na zawarte w pytanie nieprawdziwe stwierdzenie, że w Polsce wprowadzono „faktyczny zakaz aborcji”. CZYTAJ TAKŻE: — I to ma być RPO?! Skandaliczny wpis Bodnara: Państwo chce skazywać kobiety na tortury. Tej ofensywie sprzeciwia się społeczeństwo — Oburzające! Lempart wygraża urzędnikowi i lekarzom. „Będziemy cię ścigać tak długo, aż…”; „Każdego z was znajdziemy” Czy faktyczny zakaz aborcji w Polsce jest pańskim zdaniem naruszeniem praw człowieka? — zapytał prowadzący rozmowę dziennikarz TOK FM Mikołaj Lizut. Na początku odpowiedzi RPO zaczął prostować nieprawdziwe stwierdzenie, zawarte w pytaniu. Jeszcze nie całkowity zakaz. Tak, jak pan to przedstawił, to by wyglądało na to, że już w ogóle nie można legalnie wykonywać aborcji w Polsce — mówił Adam Bodnar. Ta zmiana, którą właściwie dokonał tzw. TK de facto ogranicza aborcję prawie do zera — próbował się bronić prowadzący. No dobrze, ale to jest różnica - ograniczenie a zakaz. Te dwie przesłanki cały czas pozostają. Przy czym faktycznie, w większości przypadków aborcje były dokonywane ze względu na wadę genetyczną płodu — odpowiedział Bodnar. Później RPO zaczął wypowiadać się w już dobrze znanym stylu - uznał ograniczenie możliwości zabijania nienarodzonych dzieci za prowadzący do „wręcz może i nawet tortur kobiety”. Oczywiście oznacza to ograniczenie praw człowieka, gdyż uznaje się już w orzecznictwie międzynarodowym, że brak możliwości dokonania aborcji ze względu na wady genetyczne płodu, a szczególnie ze względu na wady letalne, może prowadzić do nieludzkiego, poniżającego traktowania, wręcz może i nawet tortur kobiety, która zmuszona jest do donoszenia oraz rodzenia dziecka w takich warunkach — mówił. Na tym polega cały problem, że konstytucja została przez TK zinterpretowana w taki sposób, aby doprowadzić do wręcz absolutnej ochrony życia rozumianego jako życie od poczęcia — powiedział Adam Bodnar. Wydaje się, że akurat Rzecznik Praw Obywatelskich powinien być zadowolony ze zwiększonej ochrony życia. Adam Bodnar krytykował wyrok TK, zgodnie z którym życie nienarodzonych chorych dzieci będzie chronione, ale trzeba przyznać, że przynajmniej stanowczo zareagował na manipulację dziennikarza TOK FM. tkwl/tokfm.pl
NASZ WYWIAD. Uliczna opozycja chce rewolucji zamiast wyborów? Prof. Szeremietiew: "Są elementy przygotowań, opracowane taktyki"^Zespół wPolityce.pl^2021-02-01 18:16:29.539094+01:00^https://wpolityce.pl/polityka/537295-wywiad-prof-szeremietiew-przygotowywana-jest-rewolucja^„Ta Polska ma być inaczej zbudowana, odrzucone mają być wszystkie wartości – wszystko to, co stanowi o polskości” - mówi w rozmowie z portalem wPolityce.pl prof. Romuald Szeremietiew o celach Strajku Kobiet. wPolityce.pl: Nawiązując do rewolucji kulturalnej w Chinach określił pan aktywistki Strajku Kobiet mianem „rodzimych hunwejbinów”. Skąd takie porównanie? Prof. Romuald Szeremietiew: Podobieństw jest dosyć dużo. Charakterystyczną rzeczą, która działa się w Chinach, to była próba użycia młodych ludzi przeciw starszym – np. studentów przeciwko profesorom, uczniów przeciwko nauczycielom. Celem miało być zbudowanie nowego świata, w którym utrąciłoby się wszystkie burżuazyjne przeżytki – jak mówili ci pseudo-rewolucjoniści – i było to sterowane przez osoby związane z Mao Tse Tungiem, a główną rolę odegrała kobieta, żona Mao Tse Tunga notabene czwarta, pani Ciang Cing, która zresztą, po tym jak wszystko upadło i Mao Tse Tung zmarł, była sądzona z tzw. bandą czworga. Powiesiła się w więzieniu, została skazana na karę śmierci, ale tej kary nie doczekała. Może ten ostatni fragment nie bardzo odnosi się do tego, co dzieje się w Polsce, ale widzimy sytuację, w której młodzi ludzie są podniecani do tego, żeby protestować. Ta Polska ma być inaczej zbudowana, odrzucone mają być wszystkie wartości – wszystko to, co stanowi o polskości. Nawet pojawiła się taka specjalnie wyszydzana grupa „dziadersów”, co ma swoje reperkusje. Ludzie starsi, którzy zadeklarowali, że chcą wspierać tego typu akcje, usłyszeli w odpowiedzi znane wulgarne słowo. A jak ocenia pan stwierdzenie Jerzego Owsiaka, że w tym roku WOŚP gra razem ze Strajkiem Kobiet i utożsamienie tych dwóch akcji? Określiłem to jako postawę trochę schizofreniczną. Jak wiadomo hasłem zbiórki była pomoc chorym dzieciom, natomiast zawiązano sojusz z siłą, która akurat chore dzieci – nie tylko, bo zdrowe oczywiście też, ale zwłaszcza chore – chce likwidować. Awantura, która się rozgrywa jest niby związana z orzeczeniem Trybunału Konstytucyjnego, który stwierdził, że podejrzenie, że dziecko w łonie matki może mieć jakieś choroby, nie jest wystarczającym powodem, żeby dokonać jego likwidacji. Z jednej więc strony pan Owsiak zbiera pieniądze, notabene pod kościołami, żeby ratować chore dzieci, a sprzymierza się i wspiera siłę, która chce te dzieci likwidować. To jest objaw, najłagodniej mówiąc, schizofreniczny. Ta schizofrenia czy hipokryzja objawia się chyba również w tym, o czym pan już wspomniał. Jerzy Owsiak z jednej strony sprzymierzył się ze Strajkiem Kobiet, który brutalnie – nie tylko symbolicznie – atakuje kościoły, a z drugiej młodzi wolontariusze WOŚP, tradycyjnie już, jak co roku, zbierali datki właśnie pod świątyniami. Można powiedzieć tak, że ci wolontariusze prezentują pewną niedojrzałość, może charakterystyczną dla ludzi młodych, kiedy jeszcze nie ma się ustabilizowanych, ugruntowanych poglądów na to co chce się w życiu osiągnąć i jak ten świat oceniać. Na takim etapie kształtowania poglądów ludzie młodzi wykazują pewną niedojrzałość, którą to właśnie np. Mao Tse Tung i jego małżonka Ciang Cing usiłowali wykorzystać w trakcie tej, za przeproszeniem, rewolucji kulturalnej. Jest to jedna kwestia, ale niewątpliwie naiwnym i niedojrzałym nie jest pan Owsiak, który tych wolontariuszy wysyła pod kościoły. W kategoriach uczciwości i działania zgodnego z własnymi poglądami, to jest nie tylko nadużycie, hipokryzja, ale po prostu świństwo. Źródła agresji uczestników protestów niewątpliwie można poszukiwać w zachowaniu liderek Strajku Kobiet, szczególności Marty Lempart, która stwierdziła, że aktywistki będą ścigać każdego lekarza, który podporządkuje się wyrokowi TK ws. aborcji. To jedno z oblicz tej rewolucji? Represje ludzi, którzy nie popierają celu, który stawia sobie taka rewolucja, to zjawisko znane i przerabiane wielokrotnie, a to co się działo w czasie rewolucji kulturalnej w Chinach, to było dokładnie właśnie to. Zmuszano wtedy ludzi do tego, żeby przyznawali się, przepraszali, byli w sposób hańbiący wystawiani na widok publiczny, ośmieszani, maltretowani. Pani Lempart mieści się świetnie właśnie w zwyczaju tych pseudo-rewolucjonistów. Mimo agresywnych zachowań – tego co widzimy na ulicach – opozycja polityczna nie odcina się od tych protestów, a wręcz odwrotnie, bardzo gorąco je popiera i nie uznaje wyroku TK. Jak ocenia pan to z punktu widzenia bezpieczeństwa państwa? Postawa opozycji jest nieodpowiedzialna. Nie można walcząc o władzę rozwalać państwa, bo jeżeli się tę władzę zdobędzie, to przecież to rozwalone państwo trzeba będzie porządkować i nim zarządzać. Powoduje to jeszcze większe kłopoty, perturbacje niż to co się obecnie jawi opozycjonistom, którzy tę walkę z aktualnie rządzącymi podejmują. To jest skrajna nieodpowiedzialność. Chyba, że również opozycja przesiąkneła tak bardzo tą rewolucyjnością, że uważa, że państwo polskie trzeba zniszczyć. Wtedy tego typu działania są logiczne i zrozumiałe – że ma tutaj być „kamieni kupa”, jak mawiał jeden ze znanych polityków opozycyjnych, i dopiero na tej kupie zakwitną kwiaty postępu, równości, wolności, tolerancji i czego tam jeszcze. Jednym z efektów podburzania protestujących są ataki na biura poselskie polityków partii rządzącej. Jak państwo powinno reagować na tego rodzaju zachowania, biorąc pod uwagę, że każde działanie odpowiednich służb, opozycja polityczna i uliczna przedstawia – w kraju i za granicą – jako nieuzasadnione represje? Państwo powinno zachowywać się tak, jak zachowywało się dotychczas. Ma pan rację o tyle, że rzeczywiście celem tych protestujących jest doprowadzenie do tego, żeby państwo stanowczo i silnie zareagowało, bo mówiąc kolokwialnie, potrzebują męczeństwa, którym – jak monetą – będzie można handlować na rynku międzynarodowym i pokazywać, jacy oni są prześladowani. Prześladowani są potrzebni, a mają ciągle ten kłopot, że prześladowców nie mogą znaleźć. Państwo, jak powiedziałem, zachowuje się rozsądnie. Ze swojej strony liczę, że jeżeli ta sytuacja będzie trwała, to coraz więcej ludzi zrozumie o co w tym wszystkim chodzi i odwróci się. Myślę, że to co robi pani Lempart i jej towarzyszki, to – mówiąc po staroświecku – woda na młyn ugrupowania rządzącego, ponieważ w ten sposób oni odstraszają potencjalnych zwolenników od tego, aby ich popierać. Jeżeli będą to dalej ciągnęli, to tym gorzej dla nich. Jeżeli rozstrzygające będą wybory, to myślę, że działa to na korzyść tych, którzy są spokojni, odpowiedzialni, którzy nie robią awantur. Chyba, że ktoś liczy na to, że będziemy mieli coś na kształt rewolucji bolszewickiej i wtedy nie będzie żadnych wyborów, tylko decydowała będzie przemoc i siła dobrze zorganizowanej mniejszości. Wydaje się, że tak sobie wyobrażają to ci, którzy organizują te protesty. Jest takie ryzyko czy to tylko marzenia rewolucjonistów? To nie są marzenia. Widać, że są elementy przygotowań, opracowane taktyki. Zdaje się, że wysypał się z tym niejaki pan Kramek, który napisał instrukcję. Ktoś to wymyślił, nie sądzę, żeby pan Kramek – nie wygląda na wodza rewolucji. Niewątpliwie działają różnego rodzaju ośrodki, które analizują, układają różnego rodzaju scenariusze, szukają sposobów i wykorzystują do realizacji tych swoich zamiarów m.in. tych młodych biednych idiotów, którzy wrzeszczą na ulicach „wypier…” itd. Not. kb
Ależ zacietrzewienie! Matczak po uzasadnieniu TK: Należy ścigać państwo polskie. Zawsze można wykorzystać ETPC^Kronika kłamliwej histerii^2021-02-01 18:07:16.093698+01:00^https://wpolityce.pl/polityka/537346-alez-zacietrzewienie-matczak-nalezy-scigac-panstwo-polskie^Znany przeciwnik reformy sądownictwa prof. Marcin Matczak w rozmowie z portalem wiadomo.co wyraził swoją niechęć do wyroku TK ws. aborcji. Postulował, aby do uderzania w państwo polskie w tej sprawie wykorzystać zagraniczne instytucje!  CZYTAJ TAKŻE: — Wandale ze Strajku Kobiet niszczą Warszawę. Ratusz zapytano o koszty zniszczeń. Czy odpowiedź brzmi „nic się nie stało”?! — Agresja i akty wandalizmu na protestach Strajku Kobiet. Chuligani zniszczyli przystanki i plakaty pro-life z dzieckiem w łonie matki Matczak na pytanie, czy jest za tym, aby tak jak postuluje Strajk Kobiet ścigać tych lekarzy, którzy będą respektowali wyrok TK, odpowiedział: Wydaje mi się, że nie ma to sensu. Nie jest dobrym rozwiązaniem sytuacja, w której przemoc stosowana przez państwo skutkuje przenoszeniem winy czy wręcz przemocą stosowaną przez jednych obywateli wobec drugich. Zawiniło państwo, a nie lekarze, i sytuacja, kiedy te złe emocje próbuje się kanalizować w kierunku innych ludzi, jest niedobrym rozwiązaniem.  Po czym zdradził swój pomysł na walkę z wyrokiem TK ws. aborcji. Sprowadza się on do uderzania w państwo polskie przy pomocy zagranicznych instytucji. Ważniejsze jest to, aby legalnymi środkami kwestionować to, co robi państwo polskie. Nie ma ich wielu, ale jeżeli mówimy o prawach z kategorii praw człowieka, to zawsze można wykorzystać Europejski Trybunał Praw Człowieka. Pozostaje także droga, gdzie na poziomie europejskim można kwestionować status Trybunału Konstytucyjnego  — mówił. Krótko mówiąc, nie wdając się w szczegóły prawne, należy ścigać nie ludzi, ale państwo — podkreślił. Działania obecnej władzy Matczak nazwał „piractwem konstytucyjnym”. Uważam, że to, co robi obecnie rządząca większość, to piractwo konstytucyjne. Jedyny policjant, który może tego pirata konstytucyjnego zatrzymać, to niezależny Trybunał Konstytucyjny. (…)  Trzeba cierpieć dalej pod przemocą, a pirat dalej piratuje. — powiedział. To przykre, że prof. Marcin Matczak otwarcie proponuje kwestionowanie działań państwa polskiego przy użyciu zagranicznych instytucji. Jak widać, prawnik niekryjący niechęci do PiS uważa, że taktyka „zagranicy” to dobry pomysł na walkę z polskim rządem. tkwl/wiadomo.co
Naczelna Izba Lekarska wszczyna postępowania wobec lekarzy, którzy nie bali się publicznie zadawać pytań o szczepionkę^Dorota Łosiewicz^2021-02-01 17:38:57.479039+01:00^https://wpolityce.pl/polityka/537330-naczelnej-izby-lekarskiej-polowanie-na-czarownice^Wygląda na to, że ciałem staje się grudniowa zapowiedź prezesa Naczelnej Izby Lekarskiej o przesłuchiwaniu i żądaniu wyjaśnień od lekarzy, którzy postanowili wyłamać się z głównego nurtu myślenia i do tematu szczepień podeszli krytycznie, formując swoje wątpliwości, uwagi czy pytania.  Przypomnijmy swoistą obietnicę, którą złożył prof. dr hab. Andrzej Matyja, prezes Naczelnej Izby Lekarskiej podczas grudniowej parlamentarnej Komisji Zdrowia, a którą to wypowiedź upublicznił w programie „Warto rozmawiać” z 14.12.2020 r. Jan Pospieszalski: Coraz więcej pojawia się w różnych informatorach, mediach sceptyków co do szczepień , mówiący o zagrożeniach. Na tej liście są także lekarze. Żebyście państwo mieli świadomość – my wszystkich tych lekarzy, brzydkiego słowa użyję, będziemy teraz przesłuchiwać czy wzywać do złożenia wyjaśnień z ich postawy przed organy odpowiedzialności zawodowej -mówił prof. dr hab. nauk medycznych Andrzej Matyja, prezes Naczelnej Izby Lekarskiej. Proces swoistego „polowania na czarownice”, czyli na lekarzy, którzy mieli czelność wyrażać wątpliwości co do tematu szczepień już się zaczął. Naczelna Izba Lekarska wszczęła postępowanie w sprawie osób popierających m.in. „List otwarty polskich lekarzy, naukowców i pracowników służby zdrowia do polskich władz i mediów”. Do sieci wyciekł list (pojawił się min. na profilu dr. n. med. Zbigniewa Martyki),którzy dostali niektórzy lekarze, a w którym Naczelny Rzecznik odpowiedzialności Zawodowej Informuje o wszczęciu postępowania wyjaśniającego. Treść pisma poniżej.      Takie zastraszanie lekarzy zasługuje na miano wielkiego skandalu i przywodzi namysł najgorsze wzorce państw totalitarnych. To zamach na wolność słowa i sumienia lekarzy. To także dzielenie środowiska lekarskiego, wybitnie szkodliwe w czasie pandemii. Nie można odmawiać lekarzom prawa do zadawania pytań i wyrażania wątpliwości.Tym bardziej, że na świecie, także w Polsce pojawiają się przypadki zgonów po podaniu szczepionki. Poza tym wiele pytań jest wciąż aktualnych. Szczególnie w kontekście cyberataku na Europejską Agencja Leków. Po ataku do sieci wyciekły poufne dokumenty, dotyczące szczepionek przeciwko Covid-19. Wyciek obejmował m.in. wewnętrzną i poufną korespondencję elektroniczną z listopada 2020 roku dotyczącą procesów oceny szczepionek przeciw Covid-19. Z doniesień ujawnionych przez Witolda Gadowskiego za „Le Monde” wynika, że w  korespondencji wysoki przedstawiciel EMA informował o tym, że istnieje znacząca różnica jakościowa szczepionek pomiędzy partiami komercyjnymi, a używanymi w badaniach klinicznych. EMA, tuż po wycieku tłumaczyła, że „część korespondencji została zmanipulowana przez sprawców przed publikacją w sposób, który mógłby podważyć zaufanie do szczepionek”. Jeśli jednak nie została zmanipulowana czy opinia publiczna nie ma prawa o tym wiedzieć? Czy lekarze nie mają prawa zadawać pytać, wyrażać wątpliwości? Zwłaszcza jeśli działają w najlepiej pojętym interesie swoich pacjentów? Prof. Krzysztof Simon atakuje ministra Marcina Warchoła. Czyich interesów broni w ten sposób pan profesor? Bo chyba nie pacjentów?
Puszczają nerwy? Owsiak: "Nie będziemy odpowiadali szaleńcom". Dziękuje też Strajkowi Kobiet i mówi o aborcji: "To dopiero restrykcja"^Zespół wPolityce.pl^2021-02-01 17:22:05.941943+01:00^https://wpolityce.pl/polityka/537344-owsiak-dziekuje-strajkowi-kobiet-co-mowi-o-aborcji^WOŚP grała razem ze Strajkiem Kobiet? To pytanie wyprowadziło Jerzego Owsiaka z równowagi. „Nie jesteśmy świrami, wariatami, którzy mówią, że aborcja ma być na pstryknięcie. To absolutne nadużycie” - przekonywał podczas konferencji prasowej. Jednak Owsiak szybko wkroczył na polityczne pole. „Poprzednia ustawa antyaborcyjna funkcjonowała. Ta najnowsza, to dopiero restrykcje!” — powiedział szef fundacji WOŚP. CZYTAJ RÓWNIEŻ: — Marzena Nykiel: Mają tupet! WOŚP wspierany przez „Strajk Kobiet” zbiera datki przed sprofanowanymi kościołami. I tak dobrze, że siłą nie wyrywają księdzu tacy — NASZ WYWIAD. WOŚP gra ze Strajkiem Kobiet? Prof. Domański: Owsiak stanął po ich stronie, ale nie jest politycznym autorytetem — WOŚP i Lempart? Libicki mówi wprost, co o tym myśli: „Współpraca ze Strajkiem Kobiet byłaby dla mnie nie do przyjęcia” Jerzy Owsiak podsumował na konferencji prasowej 29. finał Wielkiej Orkiestry Świątecznej Pomocy. Nie zabrakło odniesień do spraw politycznych, a wszystko za sprawą Strajku Kobiet. Wczoraj daliśmy odpowiedź na wszystkie wariackie wątpliwości i teorie spiskowe skierowane w stosunku do mnie i mojej rodziny. Postawiliśmy „kropkę nad i”. Nie będziemy odpowiadali szaleńcom, którzy wszędzie zawsze szukają focha, złości. Szukajcie tego u siebie (…) Spróbujcie rozwiązywać te sprawy jak chociażby 200 mln zł wydane na respiratory, których nie ma — mówił nerwowo Owsiak. Dziękuję paniom ze Strajku Kobiet, że sobotę i niedzielę przeznaczyły na wspieranie nas. Cała Polska, która chciała być razem z nami, była razem z nami — stwierdził. Szef fundacji WOŚP, chcą się jednak bronić przed przyklejaniem go do Marty Lempart, próbował przypominać, że ich sprzęt trafiał do hospicjów i oddziałów dla noworodków.  W końcu, po pytaniach dziennikarzy, zaczął skarżyć się na „bzdury”, które miały płynąć pod jego adresem.  Nie jesteśmy świrami, wariatami, którzy mówią, że aborcja ma być na pstryknięcie. To absolutne nadużycie  — ogłosił, lecz szybko zabrał głos ws. wyroku TK i aborcji. My z żoną, ja i Dzidzia, jesteśmy przeświadczeni, że poprzednia ustawa antyaborcyjna, którą niepotrzebnie ruszaliśmy, funkcjonowała. Ta najnowsza, to dopiero restrykcja! — rzucił Owsiak. My tak samo nie zgadzamy się z najnowszą ustawą, jest restrykcyjna. Powstała bez żadnego dialogu. Powstała gdzieś w nocy — dodał, myląc podstawowe kwestie. Bo nie ma mowy o żadnej ustawie, lecz wyroku Trybunału Konstytucyjnego. O tym wyraźnie mówimy. Wszyscy wariaci, którzy próbują nam coś przylepić - możecie mówić co chcecie, wasza sprawa — odpowiadał Owsiak, sprawiając wrażenie wyprowadzonego z równowagi. To my jako fundacja, pomagamy, kupujemy sprzęt dla hospicjów. Nie widać tam tych, którzy najwięcej mówią o wszystkich sprawach związanych z aborcją  — nacierał coraz bardziej emocjonalnie i nerwowo. Na koniec Owsiak ogłosił, że nie będzie wracał do tego tematu.
Posłanka KO zaatakowana przez policję na proteście SK? Kozłowska: "Stałam się ofiarą brutalnych zachowań". Bydgoska policja reaguje^Zespół wPolityce.pl^2021-02-01 17:11:20.853375+01:00^https://wpolityce.pl/polityka/537342-atak-na-poslanke-ko-na-protescie-policja-wyjasnia-sprawe^Posłanka Koalicji Obywatelskiej Iwona Kozłowska, że będzie wnioskować do prokuratury o ściganie naruszenia jej nietykalności przez policjanta. Kozłowska podczas piątkowych protestów Strajku Kobiet w Bydgoszczy wykonywała interwencję poselską. Jej zdaniem została popchnięta i uderzona przez policjanta. Sprawę wyjaśnia bydgoska policja, a kom. Przemysław Słomski z zespołu prasowego KWP w Bydgoszczy poinformował, że „wstępne czynności wyjaśniające wykluczyły, aby pani poseł została celowo uderzona w twarz”. CZYTAJ TAKŻE: — WOŚP i Lempart? Libicki mówi wprost, co o tym myśli: „Współpraca ze Strajkiem Kobiet byłaby dla mnie nie do przyjęcia” — Wandale ze Strajku Kobiet niszczą Warszawę. Ratusz zapytano o koszty zniszczeń. Czy odpowiedź brzmi „nic się nie stało”?! — Tego tak naprawdę chce opozycja! Nowacka: „Polsce potrzebna jest liberalizacja ustawy aborcyjnej i rozdział Kościoła od państwa” Kozłowska we wpisie zamieszczonym na Facebooku poinformowała, że „stała się ofiarą brutalnych zachowań ze strony policji”. Interweniując w związku z zatrzymaniem młodego mężczyzny, mimo mojego wyraźnego komunikatu o interwencji poselskiej i okazaniu legitymacji posła, zostałam popchnięta i uderzona przez agresywnego funkcjonariusza policji. Takim zachowaniem policja naruszyła immunitet poselski wynikający z art. 105 Konstytucji RP uszczegółowionym w art. 10 ust. 2 ustawy o wykonywaniu mandatu posła i senatora — napisała posłanka KO. Co więcej, dodała, że „atak na posła nie jest pierwszym i to zdarzenie może oznaczać, że kierujący policją zdają się wprost nakazywać pacyfikowanie fizyczne posłów opozycji, którzy interweniują w sprawie osób zatrzymywanych na demonstracjach”.      Z kolei w rozmowie z TNV24 Kozłowska stwierdziła, że podczas manifestacji zauważyła, że funkcjonariusze zatrzymali jednego z mężczyzn. Postanowiła interweniować w tej sprawie. Wykorzystując swój immunitet poselski, pokazując legitymację, prosiłam i mówiłam „interwencja poselska”, żeby doprowadzić do uspokojenia sytuacji. Przecież można było tego człowieka wylegitymować, spisać bardzo spokojnie, nie naruszając jego godności, jego fizyczności. To, co się działo, to był straszny obraz — przekonywała posłanka opozycji dodając, że to w tamtej chwili została „zaatakowana”. W tym momencie kilka razy zostałam popchnięta i jednocześnie też uderzona z ogromną siłą przez policjantów. Nie jestem w stanie powiedzieć, czy to zrobił jeden policjant, czy to zrobiło kilku policjantów. Uderzył mnie w twarz, ponieważ uderzał i odpychał przedramieniem — stwierdziła Kozłowska. Do sprawy odniosła się bydgoska policja. Kom. Przemysław Słomski z zespołu prasowego KWP w Bydgoszczy poinformował, sytuację polecił wyjaśnić komendant miejski policji w Bydgoszczy. Podkreślił, że sytuacja podczas protestu była dynamiczna i „wiązała się z koniecznością wykonania przez policjantów czynnościami wobec mężczyzny, który wcześniej odpalił środki pirotechniczne”. W trakcie interwencji grupa osób napierała na funkcjonariuszy. Celem naszego działania było jedynie umożliwienie wykonywania czynności. Asekurujący policjanci starali się zapewnić bezpieczeństwo interweniującym funkcjonariuszom poprzez odsuwanie osób napierających  — wyjaśnił kom. Słomski. Podkreślił, że działania policji ograniczają się zawsze do użycia niezbędnych środków gwarantujących skuteczność reakcji z jednoczesnym poszanowaniem praw wszystkich osób. Wstępne czynności wyjaśniające wykluczyły, aby pani poseł została celowo uderzona w twarz przez interweniującego funkcjonariusza. Zwracam jednocześnie uwagę, iż nikt nie ma prawa zakłócać czynności wykonywanych przez policjantów podczas interwencji — zwrócił uwagę policjant.
Europejski plan szczepień na progu katastrofy. "Ukarane zostały te państwa, które jak m.in. Polska uwierzyły w europejską
solidarność"^Marek Budzisz^2021-02-01 16:59:18.459174+01:00^https://wpolityce.pl/polityka/537232-europejski-plan-szczepien-na-progu-katastrofy^Tego samego dnia, kiedy Joe Biden oświadczył, iż chciałby przyspieszyć tempo szczepień w USA do 1,5 mln dziennie, a premier Izraela Beniamin Netanjahu z dumą zakomunikował, że już 40 proc. dorosłej populacji kraju zostało uodpornione, ambitny program szczepień Unii Europejskiej zakładający, że do końca lata 2021 r. 70 proc. obywateli Starego Kontynentu winno nabrać odporności przeciw COVID-19, znalazł się na progu katastrofy. Wszystko przez oświadczenie władz szwedzko-brytyjskiego koncernu AstraZeneca, który zakomunikował, że nie jest w stanie dostarczyć takiej liczby szczepionek, na jaką umawiał się z Brukselą. W dość dwuznacznym i przez wielu uznanym za pokrętne oświadczeniu władze firmy napisały, że początkowe dostawy szczepionek będą niższe niźli zaplanowane  ze względu na zmniejszoną wydajność w zakładzie produkcyjnym w naszym europejskim łańcuchu dostaw. … Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Hołownia atakuje tygodnik "Sieci", ale nie odpowiada na pytania o aborcję: Mają gacie pełne strachu; Nie obyło się bez wpadki^Zespół wPolityce.pl^2021-02-01 16:47:52.959428+01:00^https://wpolityce.pl/polityka/537336-holownia-atakuje-sieci-maja-gacie-pelne-strachu^„Może rzuciła wam się w oczy gadzinowa – bo trudno to powiedzieć inaczej – okładka dzisiejszego tygodnika ‘Sieci’” - mówił podczas live’a w mediach społecznościowych Szymon Hołownia. Padło wiele mocnych słów i zarzutów, jednak lider Polski 2050 nie odniósł się do meritum, czyli do zmiany swoich poglądów, w tym również na kwestię dopuszczalności aborcji. CZYTAJ RÓWNIEŻ: — „Aborcja jest zabójstwem, w każdym przypadku”. Gdy Hołownia mówił jak „kaznodzieja”. Przypominamy wymowne CYTATY! — Pyza i Wikło: Cel uświęca środki. Wsłuchując się w „kazania” Hołowni sprzed lat, można dojść do wniosku, że był taki, jak „powinien” — Nowy numer tygodnika „Sieci”! Kiedy Hołownia jest prawdziwy, a kiedy gra? Dlaczego wspiera marsze spod znaku błyskawicy? W najnowszym numerze tygodnika „Sieci” Marek Pyza i Marcin Wikło przypominają, że jeszcze nie tak dawno Szymon Hołownia w roli publicysty katolickiego objeżdżał parafie w całej Polsce i przemawiał niczym kaznodzieja. Opowiadał o złu aborcji, sile wiary i czystości przedmałżeńskiej. Dziś z kolei wspiera skrajnie antyklerykalny i proaborcyjny Strajk Kobiet. Hołowni najwyraźniej nie spodobała się okładka i tekst w tygodniku „Sieci”. Może rzuciła wam się w oczy gadzinowa – bo trudno to powiedzieć inaczej – okładka dzisiejszego tygodnika „Sieci” — mówił do swoich fanów. Dalej nie brakowało zarzutów pod adresem tygodnika „Sieci”, zabrakło jednak odniesienia się do meritum problemu - który Szymon Hołownia jest tym prawdziwym - ten z wykładów w parafiach, czy ten wspierający proaborcyjny Strajk Kobiet. Wiecie, ja wczoraj napisałem u siebie na Facebooku, że to jest jedyne takie pismo, w którym okładki działają jak taka naprzemienna fontanna, z której raz wytryskuje wazelina, innym razem gówno. Wazelinę mieli ostatnio przy Obajtku, wydrukowali całą okładkę z wazeliny bardzo piękną, to teraz musiało gównem strzelić i zrobić ze mną. Ale to pokazuje, że się boją. To pokazuje, jak pełne mają gacie strachu przed tym, że może im się za chwilę skończyć cały ten ich świat, w którym doją kasę ze spółek Skarbu Państwa i tak naprawdę tylko reklamy ze spółek Skarbu Państwa utrzymują cały ten biznes, który się tam kręci — emocjonował się Hołownia. Zrobili jakiś tekst o tym, że jeździłem po kościołach i mówiłem różne rzeczy. Tak, jeździłem po kościołach, jeździłem też po bibliotekach, jeździłem też po domach kultury, jeździłem po salach wykładowych i wszędzie mówiłem to co myślę. I również bardzo jasno i twardo mówiłem o tym, co myślę o łączeniu polityki z Kościołem, co sądzę o tym chorym mariażu, który ciągnie do grobu i państwo i Kościół — komentował lider Polski 2050.
Hołowni puszczają nerwy. Zamiast wytłumaczyć się ze zmiany poglądów, rzuca obelgami i grozi dziennikarzom^Marek Pyza^2021-02-01 16:37:53.370315+01:00^https://wpolityce.pl/polityka/537332-holowni-puszczaja-nerwy-po-przypomnieniu-jego-pogladow^Nadepnęliśmy na odcisk nowej gwiazdce polskiej polityki. Szymonowi Hołowni nie spodobało się nowe wydanie tygodnika „Sieci”, w którym zderzyliśmy jego dawne wypowiedzi dotyczące spraw światopoglądowych z tym, co mówi dziś. Rozdźwięk jest na tyle wyraźny, a Hołownia na tyle mocno usadawia się na scenie politycznej, że uznaliśmy temat za wystarczająco ważny, by poświęcić mu kilka stron w naszym piśmie oraz na okładce. Bo ktoś tu kogoś najwyraźniej chce zrobić w konia. Naszym zadaniem jest więc się temu przyjrzeć.  Nowy numer tygodnika „Sieci”! Kiedy Hołownia jest prawdziwy, a kiedy gra? Dlaczego wspiera marsze spod znaku błyskawicy? W odpowiedzi większość swojej codziennej pogadanki na Facebooku Szymon Hołownia poświęcił dziś odpowiadaniu na krytyczne wobec niego materiały, a zwłaszcza nowe wydanie „Sieci”. Czy wytłumaczył, dlaczego dziś mówi co innego o aborcji niż jeszcze kilka lat temu? Czy odniósł się do pytania o brak odwagi, który nie pozwala mu stanąć wśród protestujących wobec wyroku TK i zakrzyknąć:  Aborcja jest zabójstwem, w każdym przypadku. Pozbawieniem życia człowieka i tu nie mam cienia wątpliwości! To jego słowa, wypowiedziane w 2013 r.  Nie chce już o nich pamiętać, bo mądrość etapu pana Szymona każe dziś wspierać Strajk Kobiet. Czyli skrajną organizację radykalnie różniącą się od poglądów pana Szymona, które przez lata promował na licznych spotkaniach w parafiach w całej Polsce.  Zwrócenie przez nas uwagi na tę niekonsekwencję wywołało lawinę obelg. Przytaczam cały jego strumień świadomości poświęcony naszemu skromnemu pismu: Może rzuciła wam się w oczy gadzinowa – bo trudno to powiedzieć inaczej – okładka dzisiejszego tygodnika „Sieci”. Te szmatławe okładki, które oni produkują… Ja wczoraj już nawet napisałem u siebie na Facebooku, bo to tak naprawdę wygląda… W środku teksty – jeden taki, drugi taki, jeden zmanipulowany, drugi nie – ale pamiętacie Tomasza Lisa w hitlerowskim mundurze? Pamiętacie Ewę Kopacz z granatem i w stroju, który miał sugerować, że jest islamistyczną terrorystką? Pamiętacie, jakie robili okładki o uchodźcach? Pamiętacie Piotra Kraśkę w mundurze Marka Tumanowicza czytającego Dziennik Telewizyjny? Teraz zrobili okładkę ze mną, tak samo szmatławą, tak samo plugawą. Wiecie, ja wczoraj napisałem u siebie na Facebooku, że to jest jedyne takie pismo, w którym okładki działają jak taka naprzemienna fontanna, z której raz wytryskuje wazelina, innym razem gówno. Wazelinę mieli ostatnio przy Obajtku, wydrukowali całą okładkę z wazeliny bardzo piękną, to teraz musiało gównem strzelić i zrobić ze mną. Ale to pokazuje, że się boją. To pokazuje, jak pełne mają gacie strachu przed tym, że może im się za chwilę skończyć cały ten ich świat, w którym doją kasę ze spółek Skarbu Państwa i tak naprawdę tylko reklamy ze spółek Skarbu Państwa utrzymują cały ten biznes, który się tam kręci. Zrobili jakiś tekst o tym, że jeździłem po kościołach i mówiłem różne rzeczy. Tak, jeździłem po kościołach, jeździłem też po bibliotekach, jeździłem też po domach kultury, jeździłem po salach wykładowych i wszędzie mówiłem to co myślę. I również bardzo jasno i twardo mówiłem o tym, co myślę o łączeniu polityki z Kościołem, co sądzę o tym chorym mariażu, który ciągnie do grobu i państwo i Kościół. Choć niektórym się wydaje, że tutaj Kościoła w jakiś sposób bronią. Rozmawiałem zawsze z każdym, kto chciał słuchać, ale nigdy nie przekraczałem granic, które przekraczają pielgrzymując do Rydzyka dziś rządzący, czy inni. To były po prostu spotkania z ludźmi, na których dzieliliśmy się swoimi… Bardzo je lubiłem i bardzo mi ich dziś też brakuje, bo to był żywy kontakt, zawsze przy książkach, zawsze też przy opowiadaniu o tym, co robimy w fundacjach, odpowiadania też na pytania bieżące. To była fantastyczna część mojego życia, z której jestem niezwykle dumny. Te setki spotkań wszędzie w Polsce, gdzie tylko byłem zapraszany. Karnowscy i ci progandziści od nich nigdy tego też nie doświadczą, co to jest móc rzeczywiście spotykać się z ludźmi i dobrze rozmawiać o Polsce. Dalej będę to robił, możecie mnie sobie nazywać kaznodzieją. Nadal zamierzam mówić ludziom wprost to, co myślę. Nadal zamierzam bycz nimi szczery. Nadal zamierzam mówić dokładnie, jak sprawy się mają i nazywać rzeczy po imieniu. I żadne tego typu numery mnie od tego nie odwiodą. (…) Każde takie ataki, które na nas kierujecie są dowodem naszej siły, a nie naszej słabości. I ja rozumiem też, po co to jest robione. To jest robione po to - to obrzydzanie mnie i robienie tych okładek jak z „Der Sturmer” ze mną czy z innymi – to jest po to, żebym w następnym sondażu zaufania ja nie miał 50 proc. Tylko żeby Duda mnie znowu wyprzedził. No bo przecież wiadomo, komu oni służą. To jest ich główny cel – żeby Duda tam był, żeby Morawiecki był wyżej ode mnie, żeby obrzydzić tym, którzy z prawej strony mają do mnie zaufanie, żeby do mnie zaufania mieć nie mogli, że zrobią ze mnie jakiegoś tam szatana czy antychrysta, czy kogokolwiek innego. To jest prosta, tępa, komunistyczna, totalitarna propaganda, która tam jest uprawiana i niczego innego się nie ma co spodziewać. Natomiast to jest dowód naszej siły. Tymi, którzy nie mają siły, w nich się nie inwestuje takich środków, o nich się nie robi okładek, o nich się nie pisze, o nich się nie robi jakichś materiałów w „Wiadomościach”. Zaczęli się nas bać. I bardzo dobrze, i bardzo się z tego cieszę.  Uff… „Fontanna gówna”, „Der Sturmer”, „komunistyczna propaganda”, „szmatławe”, „plugawe” - sporo tych epitetów jak na nową jakość w polskiej polityce i „dobrą rozmowę o Polsce”.  O co mu właściwie chodzi? Czy o kreskę naszego rysownika, która nie oddała w pożądany sposób jasnego oblicza pana Szymona? Raczej nie. Czy o sutannę, w którą go „ubraliśmy”? Chyba też nie, w końcu dwukrotnie był w zakonie, nie powinien się na to oburzać. Może więc o stwierdzenie, że kiedyś „mówił jak kaznodzieja”, „z pasją nauczał o złu aborcji, sile wiary, zachęcał do czystości przedmałżeńskiej”? Bingo! To trudny temat dla pana Szymona, bo dziś mówi on zupełnie inne rzeczy. Pytamy więc, „co się stało, że dziś wspiera marsze spod znaku błyskawicy”. A pan Szymon zamiast grzecznie wyjaśnić (nie tylko my się nad tym głowimy, ale również ludzie, którzy latami kupowali jego natchnione książki, a dziś przecierają oczy ze zdumienia), gardłuje o „fontannie gówna”. Casus Jandy. Dlaczego związani z TVN celebryci wykazują zaburzenia koprofilskie? Aż strach analizować. Wróćmy do pogadanki pana Szymona. Zakończył ją tradycyjnym wezwaniem: Bądźcie z nami i jak jesteście wkurzeni na to np. co walą nas z prawej, z lewej – pamiętajcie, że to jest jałowe, że się powkurzamy. Jak chcecie dziś rzeczywiście na to zareagować, wspieraj Polska2050.pl. I na pohybel tym wszystkim – 10 zł, 15 zł, 20 zł, przykryjemy ich czapkami. Przykryjemy ich czapkami i sprawimy, że po prostu będą musieli zmienić zawód, bo będą żyli w Polsce, w której takie rzeczy nie będą już dopuszczalne.  — dodał wyraźnie rozbawiony, zaśmiewając się z wyartykułowanej wizji Polski swoich marzeń. Niczym Rafał Trzaskowski, który mówił, że w ostatniej kampanii chodziło o to, by więcej nie zadawano mu trudnych pytań. W rzeczywistości Hołownię od Trzaskowskiego niewiele różni. Ten pierwszy jest bardziej pracowity, stąd w sondażach widać efekty jego marszu. Ale w kwestii poglądów zapewne w zdecydowanej większości spraw obaj panowie by się ze sobą zgodzili. Również tych dotyczących wolności mediów. Dziennikarze pozwalający sobie na krytykę – a nawet ci, którzy tylko wskazują na sprzeczności w głoszonych przez polityka poglądach – mają nie móc zadawać niewygodnych pytań, mają wylecieć z roboty, by nie zatruwali czytelnikom umysłów przypominaniem, co polityk mówił kiedyś, a co mówi dziś.  Iście wolnościowa, demokratyczna i po prostu piękna wizja Polski pana Szymona, pana Rafała i im podobnych. Wizja narodowej zgody, ale tylko na ich zasadach. Panie Szymonie, i kto tu ma ciągoty totalitarne?  * Cały artykuł „Cel uświęca środki” znajdą Państwo w nowym wydaniu tygodnika „Sieci”, dostępnym również w wersji elektronicznej: Pyza i Wikło: Cel uświęca środki. Wsłuchując się w „kazania” Hołowni sprzed lat, można dojść do wniosku, że był taki, jak „powinien”
TYLKO U NAS. Zmiana premiera? Suski: To pytanie, na które, absolutnie, polityk PiS nie może odpowiedzieć twierdząco^Zespół wPolityce.pl^2021-02-01 16:24:09.144893+01:00^https://wpolityce.pl/polityka/537280-zmiana-premiera-suskipolityk-pis-nie-moze-odpowiedziec-tak^Premier Mateusz Morawiecki ma niewątpliwie sukcesy. Nawet gdyby były tego typu plany, to w sytuacji szalejącej pandemii, kiedy wódz prowadzi wóz przez rwącą rzekę, nie zmienia się koni podczas tej przeprawy. Absolutnie, w tej chwili zmiany być nie może – powiedział w telewizji Marek Suski, parlamentarzysta PiS.  Priorytetem jest zduszenie pandemii. Żeby gospodarka się rozwijała, trzeba społeczeństwa zdrowego I odpornego, stąd ogromne wysiłki, by jak najszybciej zaszczepić najbardziej narażonych. Niestety firmy, które zobowiązały się je dostarczyć, kuleją. Mieliśmy mieć większą liczbę szczepionek. Dziś kolejna dostawa, więc będą kolejne szczepienia. Mamy już grubo ponad milion osób zaszczepionych – tłumaczył Marek Suski. Odniósł się także do spekulacji o wymianie na stanowisku premiera pojawiających się po wywiadzie Michała Karnowskiego z prezesem PiS Jarosławem Kaczyńskim dla telewizji wPolsce.pl. Daniel Obajtek zaprzeczał już tym doniesieniom. Spekulacje dziennikarskie, po tym, jak prezes Kaczyński pochwalił prezesa Obajtka. W mojej ocenie rzeczywiście prezes Obajtek radzi sobie świetnie. Wyniki Orlenu są zdumiewająco wysokie. To jest w ciągu jednego roku zwiększenie o 1000 proc. dochodów w stosunku do tego, jakie były dochody za czasów PO. Myśli o gospodarce całościowo, z wykorzystaniem koncernu, którym zarządza. Jego zasługą jest także scalenie sektora energetycznego. Obajtek jest świetnym menedżerem. Ma wizję Polski – wymieniał. Czy będzie zmiana na stanowisku premiera? Na pewno nie jest to kwestia, o której się rozważa przez media. Na razie nie ma planów zmiany premiera. Przyszłość jest nieznana. Wszystko się może zdarzyć w polityce. Nie ma nic stałego. Jedyne, co ma pewność, to kadencja prezydenta. Czy premier powinien, jego zdaniem, ustąpić ze stanowiska? Jest to pytanie, na które, absolutnie, polityk PiS nie może odpowiedzieć twierdząco. Premier Mateusz Morawiecki ma niewątpliwie sukcesy. Nawet gdyby były tego typu plany, to w sytuacji szalejącej pandemii, kiedy wódz prowadzi wóz przez rwącą rzekę, nie zmienia się koni podczas tej przeprawy. Absolutnie, w tej chwili zmiany być nie może.         edy
"Aborcja jest zabójstwem, w każdym przypadku". Gdy Hołownia mówił jak "kaznodzieja". Przypominamy wymowne CYTATY!^"Sieci" - Największy konserwatywny tygodnik w Polsce^2021-02-01 16:00:11.813103+01:00^https://wpolityce.pl/polityka/537329-gdy-holownia-mowil-jak-kaznodzieja-przypominamy-cytaty^„Mój stosunek do aborcji jest bardzo prosty. Aborcja jest zabójstwem, w każdym przypadku. Pozbawieniem życia człowieka i tu nie mam cienia wątpliwości”… Czyje to słowa? Takie zdanie wypowiedział nie kto inny, jak Szymon Hołownia. Słowa te padły podczas spotkania ewangelizacyjnego w parafii NMP Matki Kościoła na gliwickim Sikorniku w 2013 r.  CZYTAJ RÓWNIEŻ: Nowy numer tygodnika „Sieci”! Kiedy Hołownia jest prawdziwy, a kiedy gra? Dlaczego wspiera marsze spod znaku błyskawicy? CZYTAJ TAKŻE: Pyza i Wikło: Cel uświęca środki. Wsłuchując się w „kazania” Hołowni sprzed lat, można dojść do wniosku, że był taki, jak „powinien” Były publicysta katolicki objeżdżał parafie w całej Polsce i przemawiał niczym kaznodzieja. Opowiadał o złu aborcji, sile wiary i czystości przedmałżeńskiej. Dziś za to wspiera skrajnie antyklerykalny Strajk Kobiet.  W najnowszym numerze tygodnika „Sieci” Marek Pyza i Marcin Wikło zastanawiają się nad intencjami Szymona Hołowni i jego zaplecza politycznego. Przytaczają cytaty z czasów, gdy obecny lider ruchu Polska 2050 przemawiał jeszcze z gorliwością publicysty i apologety katolickiego.  Czego jeszcze nie wiedzą o Szymonie Hołowni jego sympatycy?  Jeżeli listonosz pije, to nie znaczy, że cała poczta nie ma sensu. Moralność nie jest pierwszym zadaniem księdza. On ma przede wszystkim nauczać, dobrze, jeśli jego życie licuje z tym, co głosi, bo wtedy jest lepszy efekt. Ale jeśli zachowuje się jak skurczysyn, to nie znaczy, że cała Ewangelia i cały Kościół nie mają sensu — to jeszcze jedna jego wypowiedź z Gliwic ze spotkania z cyklu „Misje ewangelizacyjne”.  Był taki kanadyjski raport pokazujący, jaki procent wśród ludzi pracujących z dziećmi, którzy zostali zdemaskowani jako pedofile, to księża. I księża byli tam na 7., 8. czy 9. pozycji. Na pierwszym miejscu byli nauczyciele, na drugim opiekunowie prawni tych dzieci i dopiero później, gdzieś daleko, księża. Z tego się robi dużo hałasu, bo to jest bardzo spektakularne, że ktoś miał być dobry, a jest zły. […] To, że jakiś duchowny jest homoseksualistą, co się zdarza, że ma taką orientację, a nie inną, ale nie realizuje jej, żyje w celibacie, zdarzają się takie przypadki… Czy ja widzę w tym coś złego? Trudno jest mi w tym zobaczyć coś złego — mówił w 2013 roku w nagraniu programu „Kobiecym okiem”, prowadzonym przez jego kuzynkę Natalię Hołownię dla jednego z serwisów portalu Gazeta.pl, gdy został zapytany o to, „jak reaguje na doniesienia o pedofilii i homoseksualizmie w Kościele”. Ja bym w ogóle nie dłubał w doktrynie, ja bym pokazał, że to jest spójna propozycja, że jest „szczęściodajna”. Że ty możesz być bardziej szczęśliwym człowiekiem, jeżeli pójdziesz tą drogą, odrzucając antykoncepcję czy historie w rodzaju wspólne mieszkanie albo seks przed ślubem — stwierdził Hołownia w wywiadzie dla Gazeta.pl, gdy padło pytanie o „unowocześnienie Kościoła”.  Jak zauważają Marek Pyza i Marcin Wikło, po kilku latach ta „wrażliwość” bardzo się przesunęła i Hołownia jest gotów pójść pod rękę z barbarią spod znaku błyskawicy, która niszczy kościoły. Kiedy jest prawdziwy, a kiedy gra, żeby politycznie zyskać?      Więcej w najnowszym numerze tygodnika „Sieci”, w sprzedaży od 1 lutego br., także w formie e-wydania – polecamy tę formę lektury, wystarczy kliknąć TUTAJ. Zapraszamy też do subskrypcji tygodnika w Sieci Przyjaciół – www.siecprzyjaciol.pl i oglądania ciekawych audycji telewizji wPolsce.pl.
WOŚP i Lempart? Libicki mówi wprost, co o tym myśli: "Współpraca ze Strajkiem Kobiet byłaby dla mnie nie do przyjęcia"^Zespół wPolityce.pl^2021-02-01 15:22:59.259301+01:00^https://wpolityce.pl/polityka/537283-wosp-i-strajk-kobiet-libicki-mowi-wprost-nie-do-przyjecia^„Jeśli WOŚP w sposób instytucjonalny i otwarty będzie wspierać Strajk Kobiet, to będę musiał zrezygnować z przekazywania swoich podarunków na kolejne edycje” - oświadczył na Twitterze senator PSL Jan Filip Libicki. CZYTAJ RÓWNIEŻ: Marzena Nykiel: Mają tupet! WOŚP wspierany przez „Strajk Kobiet” zbiera datki przed sprofanowanymi kościołami. I tak dobrze, że siłą nie wyrywają księdzu tacy CZYTAJ TAKŻE: NASZ WYWIAD. WOŚP gra ze Strajkiem Kobiet? Prof. Domański: Owsiak stanął po ich stronie, ale nie jest politycznym autorytetem Przypomnijmy, że Jerzy Owsiak informował w piątek, że w tym roku Strajk Kobiet w sobotę i w niedzielę gra wspólnie z WOŚP. Potwierdziła to także liderka Strajku Kobiet Marta Lempart, która ogłosiła, że Strajk Kobiet zawiesi swoje protesty na weekend, by nie przeszkadzać WOŚP w jej akcji. CZYTAJ TAKŻE: Trwa 29. finał Wielkiej Orkiestry Świątecznej Pomocy. Owsiak gra ze Strajkiem Kobiet. Internauci: „Nie zagram dziś z Wami”. KOMENTARZE Głos Owsiaka i Lempart wywołał wiele emocji, a w sieci zawrzało! Swój głos sprzeciwu wyraził także senator PSL Jan Filip Libicki. Jeśli WOŚP w sposób instytucjonalny i otwarty będzie wspierać Strajk Kobiet, to będę musiał zrezygnować z przekazywania swoich podarunków na kolejne edycje — napisał na Twitterze. Bardzo bym nie chciał żeby tak się stało bo to wielkie i pożyteczne dzieło — dodał senator.
Niemiecki "FAZ" obszernie relacjonuje wywiad prezesa PiS dla telewizji wPolsce.pl: "Nie stracił taktycznych umiejętności"^w Prasie Światowej^2021-02-01 15:17:04.373933+01:00^https://wpolityce.pl/polityka/537322-faz-relacjonuje-wywiad-prezesa-pis-dla-wpolscepl^Niemiecki dziennik „Frankfurter Allgemeine Zeitung” nie przegapił rozmowy prezesa PiS, wicepremiera Jarosława Kaczyńskiego dla telewizji wPolsce.pl. „Wydaje się, że Kaczyński z dawnych lat, który wiedział, że jego ostrość odstrasza wielu wyborców centrum i który z tego powodu powstrzymywał się od publicznych wystąpień, ostatecznie należy już do przeszłości” - stwierdził korespondent gazety. CZYTAJ RÓWNIEŻ: TYLKO U NAS. Premier Jarosław Kaczyński na antenie wPolsce.pl: Najpierw musimy zdusić epidemię, to jest zadanie numer jeden. Potem ruszymy z ambitną ofensywą Niemiecki dziennik obszernie zrelacjonował wywiad Jarosława Kaczyńskiego dla telewizji wPolsce.pl. Choć spojrzenie to może przypominać analizę rodem z pisma bliskiego polskiej opozycji. „FAZ” stwierdził, że prezes PiS ogłosił ambitne plany w chwili, gdy w pobliżu jego domu w Warszawie trwał protest po wyroku TK ws. aborcji eugenicznej. Zima w czasach koronawirusa to nie jest dobry moment na protesty. Mimo to w kilkudziesięciu polskich miastach ludzie odpowiedzieli na wezwanie ruchu Strajk Kobiet, aby wyjść na ulice w proteście przeciwko zaostrzeniu prawa aborcyjnego — czytamy. Kaczyński wolał w minionych dniach nie wypowiadać się na temat aborcji. W szeroko komentowanym wywiadzie dla małej bliskiej rządowi telewizji przedstawił program wręcz konkurencyjny tematycznie — ocenił korespondent. Mowa o „daleko idących i ambitnych planach”, skoncentrowanych na polityce socjalnej, inwestycjach i rozwoju. Dziennikarz FAZ cytuje słowa wicepremiera Kaczyńskiego o tym, że Polska musi rozwijać się znacznie szybciej niż kraje Europy Zachodniej, ale jednocześnie nie wolno zapominać o „sferze ducha”. Wspomniano tutaj o kwestii zakupu niemieckiej grupy medialnej Polska Press przez PKN Orlen. CZYTAJ TAKŻE: TYLKO U NAS. Premier Kaczyński o mediach na antenie wPolsce.pl: Media niepolskie powinny być w naszym kraju wyjątkiem, rzadkim wyjątkiem Wydaje się, że Kaczyński z dawnych lat, który wiedział, że jego ostrość odstrasza wielu wyborców centrum i który z tego powodu powstrzymywał się od publicznych wystąpień, ostatecznie należy już do przeszłości — napisał korespondent „FAZ”, który stwierdził dalej, retoryka lidera obozu rządzącego w Polsce zaostrzyła się po wyborczej porażce Donalda Trumpa. Doprawdy przedziwne? Na podstawie czego tak wywnioskował?  I najwyraźniej nie stracił taktycznych umiejętności — spuentował Gnauck. CZYTAJ WIĘCEJ: TYLKO U NAS. Premier Jarosław Kaczyński na antenie wPolsce.pl: Wolności naprawdę trzeba bronić i będziemy to robili. „Będą odpowiednie ustawy” Trzeba przyznać, że niemiecka gazeta przykłada dość przedziwną miarę do polskiej sceny politycznej i wypowiedzi lidera obozu rządzącego w Polsce. Jeżeli „ostrością” nazywa jasne stanowisko polityka, zapowiedzi programowe i ofensywa w grze, to znak tego, jak nisko upadła opozycja, która niczego takiego nie ma, za to dużo krzyczy, a zawsze może liczyć na dobre słowo… Choć nie sposób uciec jednocześnie od wrażenia, że „FAZ” odczuwa wobec prezesa PiS swego rodzaju respekt.  kpc/dw.com
Szef KPRM: Szczepionka AstraZeneca w Polsce przed 10 lutego. Szef MZ: W kwestii zakupu szczepionek, Polacy mogą czuć się bezpiecznie^Zespół wPolityce.pl^2021-02-01 14:50:56.073121+01:00^https://wpolityce.pl/polityka/537305-szef-kprm-szczepionka-astrazeneca-w-polsce-przed-10-lutego^„Jeżeli patrzymy na sytuację województw i zastosujemy tutaj nieco inne wskaźniki, chociażby te definiowane przy podziale na strefy, to większość kraju jest w strefie żółtej. Południowe województwa są w strefach zielonych. Jeśli już spodziewać się odmrożenia, to będzie ono prawdopodobnie związane z podejściem regionalnym. Aczkolwiek jest obecny głos, by przyjmować rozwiązania ogólnopolskie” - powiedział podczas konferencji prasowej minister zdrowia Adam Niedzielski, odnosząc się do planów dalszego znoszenia obostrzeń dotyczących pandemii koronawirusa. CZYTAJ TAKŻe: — Premier przedstawił założenia „Nowego Ładu”! Nie wykluczył dalszego „luzowania” obostrzeń: W tym tygodniu chcemy przedstawić zasady — RAPORT. Polska walczy z II falą koronawirusa. Znaczący spadek zakażeń - 2503 nowych przypadków. Zmarły 42 osoby — Rząd przedłuża program bezzwrotnych dotacji dla firm! Premier Morawiecki: Robimy wszystko, by jak najszybciej uruchomić gospodarkę Trudno wymienić pewną hierarchię. Z mojego punktu widzenia najważniejsze są zagadnienia związane z edukacją, bo długi okres kiedy dzieci miały rozbrat z tradycyjną nauką, nie przyczynia się do poprawy zdrowia psychicznego dzieci. W sprawach gospodarczych kierujemy się dostępnymi powszechnie badaniami – podkreślił minister Niedzielski. Teraz priorytetem jest zapewnienie płynnych dostaw szczepionek do Polski i to w takiej ilości, która pozwoli nam jak najszybciej zrealizować cele jakie sobie wyznaczyliśmy, czyli dojście odpowiednio do poziomu 70 proc. zaszczepienia w populacji — mówił Adam Niedzielski podczas konferencji prasowej. Nie możemy również dopuścić do takiej sytuacji, żeby realizować program szczepień, kiedy pandemia będzie się dynamicznie rozwijała, kiedy mielibyśmy niestety takie realne ryzyko pojawienia się trzeciej fali. Dlatego też musimy podejmować bardzo ostrożne kroki, jeżeli chodzi o luzowanie obostrzeń, ale rzeczywistość pokazuje, też tej pierwszej fazy szczepień, że to nasze konserwatywne, bardzo pragmatyczne podejście daje dobre efekty — zwrócił uwagę szef MZ. Przed 10 lutego możemy spodziewać się dostawy szczepionki AstraZeneca; jest realne, że w drugim kwartale szczepionek będzie więcej i program szczepień ulegnie przyspieszeniu - powiedział szef KPRM, pełnomocnik rządu ds. programu szczepień Michał Dworczyk. Dworczyk poinformował w poniedziałek na konferencji prasowej, że w najbliższym czasie, przed 10 lutego, możemy się spodziewać dostawy szczepionki AstraZeneca”.  Wiemy, że ta szczepionka ma określone ograniczenia. Czekamy jeszcze na rekomendacje Rady Medycznej przy premierze Mateuszu Morawieckim w tej sprawie — powiedział Dworczyk. Jad dodał, „wtedy będziemy podejmować ostateczne decyzje dla jakich grup ta szczepionka będzie przeznaczona, jak nią będziemy szczepić”. Ale bez wątpienia to są kolejne dawki szczepionki w związki z tym mamy zapowiedzi też rejestracji kolejnych szczepionek i zaawansowane są prace nad kolejnymi szczepionkami — podkreślił szef KPRM. Więc jest rzeczywiście realne, że w tym drugim kwartale szczepionek będzie o wiele więcej, a w konsekwencji system szczepień i program szczepień ulegnie poważnemu przyspieszeniu — dodał Dworczyk.  Minister Michał Dworczyk poinformował, że do tej pory udało się wykonać ponad 1 mln 176 tysięcy szczepień. Mamy już ponad 200 tysięcy Polaków zaszczepionych dwiema dawkami. Razem do tej pory udało się wykonać ponad 1 mln 176 tysięcy szczepień, z czego pierwszą dawką zaszczepiono ponad 976 tysięcy osób. Pozostałe szczepienia to już była druga dawka. Mamy już ponad 200 tysięcy Polaków zaszczepionych dwiema dawkami. Jutro przekroczymy milion osób zaszczepionych pierwszą dawką. Przekroczylibyśmy tę liczbę osób zaszczepionych wcześniej pierwszą dawką, natomiast ze względu na opóźnienia i zmniejszenie dostaw przez producentów szczepionek mamy dzisiaj taką, a nie inną sytuację i te wyniki wyglądają właśnie w ten sposób — powiedział szef KRPM. Cały czas w skali porównawczej europejskiej mamy niewielką liczbę dawek utylizowanych. Jest to 2979 dawek. Podobnie jak liczba NOP-ów. Na te wszystkie wykonane szczepienia to jest 871, czyli wciąż utrzymuje się na niskim poziomie — dodał minister. Pomimo tego, że były problemy z terminem, jak i wielkością dostaw, pomimo tego, że trzeba było wprowadzać różnego rodzaju zmiany, to nasza konserwatywna polityka realizacji NPS spowodowała, że mogliśmy wywiązać się z tych deklaracji, czyli szczepienia średnio w miesiącu około miliona osób, a w konsekwencji w I kwartale 3 mln Polaków. Było to krytykowane przez wiele osób, a dzisiaj okazuje się zresztą po raz kolejny, że wszystkie projekty, w których głównych punktem jest bezpieczeństwo pacjenta, w tym przypadku zapewnienie drugiej dawki i płynności szczepień, to tego typu rozwiązania są najlepsze — mówił Michał Dworczyk. Według deklaracji do końca marca mieliśmy otrzymać ponad 9 mln dawek szczepionki. Otrzymamy faktycznie nieco ponad 6 mln. Oczywiście to się może jeszcze zmieniać. Mamy nadzieję, że tylko na plus, ale cały czas trzeba mieć w tyle głowy nasze doświadczenia z ograniczaniem, opóźnianiem dostaw, więc nasza ostrożność i niechęć podawania konkretnych informacji nt. szczepień w II kwartale czy w kolejnych kwartałach wynika z ograniczonej przewidywalności, jeśli chodzi o dostarczanie szczepionek — powiedział minister Dworczyk. Dworczyk w trakcie poniedziałkowej konferencji prasowej odpowiadając na pytania dziennikarzy zapowiedział, że zespołów mobilnych będzie coraz więcej, im „będzie więcej szczepionek, im więcej osób będzie jednocześnie mogło liczyć na szczepienie, tym tych zespołów mobilnych również będzie więcej”. Dyskutujemy w tej chwili, konsultujemy również to z samorządami na temat tego, aby po pierwszym kwartale, kiedy liczmy, że już poważna część seniorów będzie zaszczepiona, a przynajmniej że będziemy bardzo zaawansowani w tym procesie, zmienić trochę akcenty, jeśli chodzi o zaangażowanie punktów szczepień w pracę w ramach Narodowego Programu Szczepień — zapowiedział. Zaznaczył jednocześnie, że informacje w tej sprawie będą komunikowane, gdy ostateczna decyzja zostanie wypracowana, że ten model będzie modyfikowany. Na bieżąco monitorujemy realizacje programu; siły i środki, w tym zespoły mobilne będą zwiększane wraz z pojawianiem się większej liczby szczepionek — podsumował Dworczyk. wkt/PAP
Zatrważające! Lewica chce "ratować" kobiety, które otrzymały już skierowanie na aborcję. Żukowska mówi nawet o "sumieniu"^Zespół wPolityce.pl^2021-02-01 14:36:43.587635+01:00^https://wpolityce.pl/polityka/537303-lewica-chce-ratowac-kobiety-ze-skierowaniem-na-aborcje^Lewica apeluje do klubów opozycyjnych o poparcie projektu „ustawy ratunkowej” dekryminalizującej pomoc przy aborcji i zaprasza na piątek na spotkanie, aby rozmawiać ws. rozwiązań wokół sytuacji po publikacji październikowego wyroku Trybunału Konstytucyjnego. Zadziwiające i zatrważające! Gdzie tu troska o życie dziecka?! CZYTAJ RÓWNIEŻ: I gdzie tu logika?! Senyszyn przyznaje: „Płód jest gatunkiem ludzkim”. Po czym dodaje: „Ale to nie znaczy, że ma mieć prawa”. WIDEO W środę po godz. 23 w Dzienniku Ustaw został opublikowany wyrok TK z 22 października ub. roku ws. przepisów antyaborcyjnych, a w nocy w Monitorze Polskim jego uzasadnienie. TK wskazał w uzasadnieniu, że prawdopodobieństwo ciężkich wad płodu nie jest wystarczające dla dopuszczalności aborcji. Po publikacji wyroku stracił moc przepis tzw. ustawy antyaborcyjnej z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co TK w październiku uznał za niekonstytucyjne. CZYTAJ WIĘCEJ: NASZA ANALIZA. Co wynika z uzasadnienia werdyktu Trybunału Konstytucyjnego? DZIEWIĘĆ kluczowych punktów. PRZECZYTAJ! Publikacja wyroku, a co za tym idzie zaostrzenie przepisów antyaborcyjnych, wywołały kolejne masowe protesty. CZYTAJ TAKŻE: Marzena Nykiel: „Dziś Argentyna, jutro Polska”. Co kryje się za hasłem Lempart? Będzie tak zdziczały lincz katolików jak w San Juan? Przypomnijmy! WIDEO Wiceszefowa klubu Lewicy Magdalena Biejat w poniedziałek na konferencji w Sejmie podkreślała, że obecnie „coraz więcej kobiet zostaje odprawionych z kwitkiem ze szpitali, w których dostały przed opublikowaniem wyroku skierowanie na legalną aborcję z powodu śmiertelnych wad płodu”. Te kobiety i wszystkie te, które w ciąże jeszcze zajdą, zostały zostawione same sobie, a wraz z nimi zostali porzuceni lekarze, którzy będą teraz stawać przed dylematem, czy pomóc kobietom i narazić się w ten sposób na konsekwencje karne czy złamać swoją przysięgę Hipokratesa — mówiła Biejat.  To są sytuacje, w których nie powinniśmy zostawiać samych ani kobiet, ani lekarzy — dodała. Posłanka powiedziała, że obecnie na stole leży projekt „ustawy ratunkowej” Lewicy.  Jest to ustawa, która dekryminalizuje pomoc przy aborcji. Jest to ustawa, która tu i teraz jest w stanie pomóc lekarzom i kobietom, i jest w stanie ich wesprzeć. Dzięki tej ustawie nikt nie będzie musiał się obawiać kary więzienia za to, że będzie chciał kobietom pomóc, że będzie chciał pomóc tym, które przyjdą do lekarza czy lekarki z śmiertelną, dramatyczną wadą płodu, żeby ta decyzja mogła rzeczywiście mogła należeć do lekarza i do jego pacjentki i do nikogo więcej, ale przede wszystkim oczywiście do kobiet — mówiła Biejat. Wzywamy dzisiaj do tego, żeby o tej ustawie rozmawiać, żeby rozmawiać o tym, co możemy zrobić, żeby ta ustawa została przyjęta i żeby mogła rzeczywiście choć w niewielkim stopniu złagodzić efekty wyroku Trybunału Konstytucyjnego — apelowała wiceszefowa klubu Lewicy. Apel wystosowała także posłanka Agnieszka Dziemianowicz-Bąk.  Zwracam się w imieniu posłów i posłanek klubu Lewicy z apelem do wszystkich parlamentarzystek i wszystkich parlamentarzystów klubów opozycyjnych - zjednoczmy się! Zjednoczmy się nie przeciwko komuś, ale dla kogoś. Zjednoczmy się wokół wsparcia i pomocy kobietom, które dziś czekają na zabieg legalnej aborcji ze względu na śmiertelne, nieodwracalne wady płodu. Zjednoczmy się wokół wsparcia i pomocy dla lekarzy, którzy stają dzisiaj przed wyborem pomocy pacjentce albo odpowiedzialności karnej lub więzienia. Zjednoczmy się dla kobiet, dla których często wychodzimy na ulicę — mówiła. Dziemianowicz-Bąk poinformowała, że spotkanie w tej sprawie miałoby się odbyć w najbliższy piątek.  Podczas tego spotkania chcemy z wami wspólnie rozmawiać o tym, co można zrobić nie za trzy lata, nie po wyborach - tylko tu i teraz — podkreślała. Chcemy rozmawiać o „ustawie ratunkowej” Lewicy, ale także o waszych propozycjach na wyjście z obecnego klinczu — dodała. Jak dodawała, „ta rozmowa musi zostać podjęta natychmiast, nie możemy czekać do wyborów, nie możemy czekać do 2023 roku”. Posłanka Anna Maria Żukowska zwróciła się z kolei do posłów i posłanek Zjednoczonej Prawicy, aby dołączyli do rozmów ws. aborcji i poparli projekt „ustawy ratunkowej”.  Wierzę, że gdzieś to sumienie spowoduje, że staniecie razem z nami, że będziecie chcieli rozwiązać te sytuację, bo nie jest to dobre dla kraju, nie jest to dobre dla Polek, nie jest to dobre dla nikogo - takie zaostrzenie przepisów, które miało miejsce z powodu tzw. wyroku tzw. Trybunału Konstytucyjnego — mówiła.
Hołdys wychwala Owsiaka i Strajk Kobiet: "Powiedzenie, że się WOŚP nie pomoże, jest nienormalne". Ubliża TVP:  Tak robił Hitler^Kronika kłamliwej histerii^2021-02-01 14:15:42.672120+01:00^https://wpolityce.pl/polityka/537278-holdys-wychwala-owsiaka-i-ubliza-tvp-tak-robil-hitler^Nie od dziś wiadomo, że niechęć do PiS-u przysłania Zbigniewowi Hołdysowi fakty i realny ogląd rzeczywistości. Wspierający każda walkę z rządem muzyk w rozmowie z szefem onetu Bartoszem Węglarczykiem stwierdził, że „to, co głosi TVP jest zbrodnią”. Co więcej, w jego ocenie osoby, które deklarowały, że nie będą wspierać Wielkiej Orkiestry Świątecznej Pomocy, są „nienormalne”. CZYTAJ TAKŻE: — Mają tupet! WOŚP wspierany przez „Strajk Kobiet” zbiera datki przed sprofanowanymi kościołami. I tak dobrze, że siłą nie wyrywają księdzu tacy — Hipokryzja! WOŚP gra ze zwolennikami aborcji, ale wolontariusze stoją przed kościołami. Internauci: „Bezczelność” — Co przez lata pisaliśmy w tygodniku „Sieci” o Jerzym Owsiaku, WOŚP i Przystanku Woodstock. PRZECZYTAJ NAJWAŻNIEJSZE TEKSTY Rozmowa Węglarczyka i Hołdysa zaczęła się od laurki wystawionej WOŚP i jej szefowi Jerzemu Owsiakowi. Hołdys stwierdził, że nienormalne jest mówienie, że nie będzie się wspierało tej akcji. Powiedzenie, że się WOŚP nie pomoże, jest nienormalne. Mógłbym rzucać słowa, że np. pani Krystyna mówiąca o tym, że nigdy nie pomoże orkiestrze nie wie o tym, że ma na sumieniu parę ludzkich istnień, dzieci, których nie udało się uratować, bo nie dotarł sprzęt, bo zabrakło paru groszy — mówił muzyk. W rozmowie poruszono także kwestię Strajku Kobiet. Węglarczyk stwierdził, że „jak zobaczył w ‘Wiadomościach’ pasek: ‘Lewacki faszyzm niszczy Polskę’, to coś w nim pękło”. W odpowiedzi Hołdys zaczął porównywać informacje przedstawiane przez TVP do działań Hitlera i Goebbelsa. Szukam słów, które o tej porze nie obudzą adwokatów i prokuratury. To jest haniebne i będzie również haniebne, jeśli oni za to nie odpowiedzą. To nie jest tak, że ludzie po ulicach krzyczą, aczkolwiek takie sytuacje mają miejsce. Media działają inspirująco. Jeżeli ktoś jest pod wypływem propagandy, to może się zdarzyć rzecz straszna. Hitler to wykorzystał razem z Goebbelsem. To, co głosi TVP jest zbrodnią. W normalnych warunkach ci ludzie powinni zostać zatrzymani, postawieni przed sądem i powinni udowodnić swoje tezy, swoje potwarze i oszczerstwa rzucane pod adresem Owsiaka, że zbiera pieniądze na aborcję. To są rzeczy nikczemne, podłe. Inaczej się przed tym nie obronimy — oświadczył Hołdys. Zapewniał także o swoim wsparciu dla Strajku Kobiet. Gdyby moja żona stanęła przed podobnym dylematem dowiedziawszy się, że jej ciąża może ją zabić, a dziecko, które w niej jest, czy płód, który w niej jest, nie przeżyje, to ja bym się w ogóle nie wahał. To najcenniejszy osoba w moim życiu i miałbym jej powiedzieć: sorry, umieraj. Bo każe tak Godek?  — dramatyzował muzyk. W tym dylemacie ja stoję po stronie kobiet, aby one mogły decydować o swoim losie. Co to za dyskusja, że jakiś poseł z PiS ma decydować o losie nieznanej sobie kobiety? Stają w obronie tej kobiety i tych dzieci — oświadczył Hołdys dodając, że osobiście zna Klementynę Suchanow i Martę Lempart oraz uważa je za „diabły inteligencji”. wkt/Onet Rano
Wandale ze Strajku Kobiet niszczą Warszawę. Ratusz zapytano o koszty zniszczeń. Czy odpowiedź brzmi "nic się nie stało"?!^Zespół wPolityce.pl^2021-02-01 13:58:55.995717+01:00^https://wpolityce.pl/polityka/537298-wandale-ze-strajku-kobiet-niszcza-miasto-co-na-to-ratusz^Porozbijane witryny reklamowe, czerwona farba na ulicy przed Trybunałem Konstytucyjnym, czy wulgarne hasła na elewacjach budynków… Warszawa podczas protestów organizowanych przez Strajk Kobiet jest demolowana. Rafał Trzaskowski nie widzi w tym niczego złego? Co na ratusz? Jaki będzie koszt naprawienia tych zniszczeń? CZYTAJ RÓWNIEŻ: Niszczą miasto, a co w tym czasie robi prezydent Warszawy? Protestuje razem z nimi. Komentatorzy: Nadzorca Trzaskowski milczy CZYTAJ TAKŻE: Agresja i akty wandalizmu na protestach Strajku Kobiet. Chuligani zniszczyli przystanki i plakaty pro-life z dzieckiem w łonie matki. WIDEO i ZDJĘCIA Portal tvp.info postanowił zapytać rzecznik warszawskiego ratusza o zniszczenia, których dokonano podczas ostatnich protestów organizowanych przez Strajk Kobiet. Co odpowiedziała Karolina Gałecka? W czasie ostatnich spontanicznych zgromadzeń nie odnotowaliśmy trwałych zniszczeń infrastruktury miejskiej, gdzie poprzez trwałe zniszczenia należy rozumieć powyrywane płyty chodnikowe, słupki, zniszczone stacje roweru publicznego  — przekazała. W ramach bieżących prac są usuwane ewentualnie napisy, które pojawiły się po spontanicznych zgromadzeniach na obiektach miejskich — dodała, stwierdzając przy tym, że dla miasta nie są to dodatkowe koszty, ponieważ jednostki miejskie mają podpisaną umowę z wykonawcą, a w związku z tym usuwanie napisów odbywa się w ramach wydatków bieżących. Czyli odpowiedź ratusza brzmi: „Nic się nie stało?” Zaiste, dość oryginalna troska gospodarza o publiczną przestrzeń. Oby to nie rozzuchwaliło wandali. CZYTAJ WIĘCEJ: TYLKO U NAS. Napaść na biuro wicepremiera Jacka Sasina i senatora Grzegorza Biereckiego. Wulgarne napisy na drzwiach i oknach. ZDJĘCIA olnk/tvp.info
Łukasz Piebiak kandyduje do KRS: „Byłem współautorem i koordynatorem pierwszej od 30 lat fundamentalnej reformy sądownictwa”^Zespół wPolityce.pl^2021-02-01 13:53:45.829970+01:00^https://wpolityce.pl/polityka/537299-lukasz-piebiak-kandyduje-do-krs-bylem-wspolautorem-reformy^Łukasz Piebiak, były wiceminister sprawiedliwości będzie kandydował do Krajowej Rady Sądownictwa. Ten znany sędzia i organizator reformy sądownictwa może przyczynić się do wyjścia z impasu, w którym znalazła się Rada po konflikcie z jej poprzednim Przewodniczącym Leszku Mazurze. CZYTAJ TAKŻE:TYLKO U NAS. Sędzia Piebiak o ataku KE na sądownictwo dyscyplinarne w Polsce: „Zwykła uzurpacja organu, który nie ma kompetencji” CZYTAJ TAKŻE:TYLKO U NAS. Kulisy odwołania szefa KRS. Sędzia Nawacki: „Przewodniczący Mazur ukrył przed nami korespondencję z TSUE” Przez blisko 4 lata jako podsekretarz stanu w Ministerstwie Sprawiedliwości sprawowałem nadzór nad sądownictwem powszechnym pełniłem obowiązki podsekretarza stanu w Ministerstwie Sprawiedliwości. Byłem współautorem i koordynatorem pierwszej od 30 lat fundamentalnej reformy sądownictwa. Wprowadzane zmiany likwidowały patologie wymiaru sprawiedliwości, przez co stałem się celem wściekłego ataku środowisk zagrożonych tymi reformami – czytamy w oświadczeniu sędziego Łukasza Piebiaka.      Łukasz Piebiak przypomniał także, że stał się obiektem bezpardonowych ataków mediów zblatowanych z opozycją, które liczyły na zatrzymanie reform w polskim sądownictwie. Właśnie dla powodzenia reformy sądownictwa odszedłem z Ministerstwa Sprawiedliwości, a swojego dobrego imienia zacząłem bronić z powodzeniem w sądach. Dziś to autorzy tych ataków uciekają przed wymiarem sprawiedliwości, a ich fałszywe dowody upadają – napisał Łukasz Piebiak.  Były wiceminister sprawiedliwości zapewnia, że jego doświadczenie może służyć reformie sądownictwa, także w KRS. Żywię głębokie przekonanie, że reforma która jest niezbędna dla Polski i jej obywateli, zostanie dokończona. Jest to  nie tylko potężne wyzwanie legislacyjno – organizacyjne spoczywające na władzy politycznej i aparacie administracyjnym podległym Ministrowi Sprawiedliwości, to również kompleks powinności i uprawnień spoczywających na Krajowej Radzie Sądownictwa, z odpowiedzialnością za stan kadry sędziowskiej na czele. Moje doświadczenie i wiedza dotyczące realnego stanu wymiaru sprawiedliwości będą niezmiernie pomocne w tym dziele. Dlatego zwracam się do każdego z Państwa o wsparcie mojej kandydatury swoim podpisem. Dla wzmocnienia demokratycznej legitymizacji mojej kandydatury chciałbym uzyskać poparcie nie tylko sędziów ale i maksymalnie dużej grupy obywateli, którym idea prawdziwej, skutecznej reformy wymiaru sprawiedliwości leży na sercu – apeluje sędzia Łukasz Piebiak. Kandydatura Łukasza Piebiaka i ostatnie zmiany w KRS sąd dobrą prognozą na przyszłość. Reformę sprawiedliwości trzeba wesprzeć także kadrowo. Łukasz Piebiak gwarantuje, że jego olbrzymia wiedza i doświadczenie dobrze przysłużą się zmianom w naszym sądownictwie.  WB
Pyza i Wikło: Cel uświęca środki. Wsłuchując się w „kazania” Hołowni sprzed lat, można dojść do wniosku, że był taki, jak „powinien”^"Sieci" - Największy konserwatywny tygodnik w Polsce^2021-02-01 13:41:27.298174+01:00^https://wpolityce.pl/polityka/537004-pyza-i-wiklo-cel-uswieca-srodki-kazania-szymona-holowni^Jeszcze niedawno jeździł po parafiach w całej Polsce i przemawiał niczym kaznodzieja. Dziś wspiera skrajnie antyklerykalny Strajk Kobiet. Pokazuje twarz, o jaką mało kto by go kilka lat temu podejrzewał. Kiedy jest prawdziwy, a kiedy gra, żeby politycznie zyskać? Co naprawdę sądzi o osobach homoseksualnych? Co kiedyś mówił o aborcji czy księżach pedofilach? Czego jeszcze nie wiedzą o Szymonie Hołowni jego sympatycy? „Jaki jest pana stosunek do aborcji?” – pytanie, które odczytuje z kartki Szymon Hołownia, powoduje, że na chwilę zawiesza głos. Potem mówi już pewnie:  Mój stosunek do aborcji jest bardzo prosty. Aborcja jest zabójstwem, w każdym przypadku. Pozbawieniem życia człowieka i tu nie mam cienia wątpliwości – odpowiada publicysta zaproszony do parafii NMP Matki Kościoła na gliwickim… Szanowny Czytelniku, możesz przeczytać cały artykuł PREMIUM  - wystarczy, że dołączysz do subskrybentów Sieci Przyjaciół. Jeżeli masz wykupiony dostęp do Sieci Przyjaciół zaloguj się na swoje Konto Czytelnika Wybierz cyfrową prenumeratę tygodnika Sieci, a dodatkowo otrzymasz dostęp do magazynu wSieci Historii i do artykułów Premium  na portalu wPolityce.pl.
Tego tak naprawdę chce opozycja! Nowacka: "Polsce potrzebna jest liberalizacja ustawy aborcyjnej i rozdział Kościoła od państwa"^Zespół wPolityce.pl^2021-02-01 13:28:07.594432+01:00^https://wpolityce.pl/polityka/537257-o-to-chodzi-nowacka-ustawe-aborcyjna-trzeba-zliberalizowac^„Koalicja Obywatelska mówi jasno: nie wrócimy do tego. Trzeba znaleźć sposób na takie zliberalizowanie prawa, żeby również ta prawicowa strona opozycji czuła się bezpieczna, a kobiety czuły się wolne, żeby wreszcie były wolne” - mówiła na antenie radia TOK FM Barbara Nowacka, poseł KO. CZYTAJ TAKŻE: — Przerażające obrazki! Dzieci skandują z Lempart: „hej, hej, hej aborcja jest ok!”. Rozemocjonowana dziewczynka wrzeszczy na policjantów — Policjant zaatakowany na proteście w Warszawie. Była tam Lempart. Funkcjonariusz chciał zatrzymać auto jeżdżące po chodniku — Agresja i akty wandalizmu na protestach Strajku Kobiet. Chuligani zniszczyli przystanki i plakaty pro-life z dzieckiem w łonie matki Barbara Nowacka podczas rozmowy mówiła wprost, że wobec wyroku Trybunału Konstytucyjnego ws. aborcji eugenicznej, nie może być już mowy o powrocie do tzw. kompromisu aborcyjnego. Poseł Koalicji Obywatelskiej wskazywała, że konieczna jest liberalizacja prawa. Na radykalną propozycję propozycję fanatyków i PiS-u zgody społecznej nie ma. Dlatego trzeba znaleźć sposób na dojście do liberalizacji takiej, żeby wszyscy z tą liberalizacją czuli się komfortowo. Są projekty np. Ratujmy Kobiety, który dwukrotnie były składane w Sejmie poprzedniej kadencji. Miałam przyjemność reprezentować obywatelski komitet inicjatywy ustawodawczej. Jest propozycja ustawy tzw. ratunkowej, czyli dekryminalizacja aborcji, za którą uważam, że cała opozycja musi się opowiedzieć, ale przede wszystkim jest wielka robota społeczna do pokazania, co ci fanatycy zrobili ze społeczeństwem, z kobietami i jakie są konsekwencje tego typu polityki — mówiła Nowacka. Poseł dodała, że opozycja nie uznaje wyroku TK. Oczywiście trzeba też sobie powiedzieć, że dla nas - dla Koalicji Obywatelskiej - ani to nie jest Trybunał, ani to nie jest wyrok, nie orzekali w tej sprawie legalnie wybrani sędziowie, orzekali dublerzy, orzekali politycy, którzy kilka lat wcześniej dokładnie w tej samej sprawie zabierali swój polityczny głos - mam tutaj na myśli panią Pawłowicz chociażby - więc to są rzeczy, które będzie trzeba po przejęciu władzy, po wygranych wyborach, absolutnie natychmiast zrobić. I to też wyraźnie mówimy — podkreślała. Nowacka negowała również konstytucyjne zapisy o ochronie życia i jasno mówiła, że Koalicja Obywatelska chce liberalizacji prawa. Uważam, że Polsce potrzebna jest liberalizacja ustawy aborcyjnej i rozdział Kościoła od państwa. To są rzeczy połączone. Ale dzisiaj wszystkie partie (red. opozycyjne) mówią jednym głosem: tego co było, już nie ma. I tylko nieliczni mówią: a może do tego wrócimy. Koalicja Obywatelska mówi jasno: nie wrócimy do tego. Trzeba znaleźć sposób na takie zliberalizowanie prawa, żeby również ta prawicowa strona opozycji czuła się bezpieczna, a kobiety czuły się wolne, żeby wreszcie były wolne — wskazywała. Gdybyśmy chcieli, żeby w konstytucji była ochrona życia od poczęcia, to tak by to zostało zapisane i obywatelki i obywatele by to głosowali. Nie ma takiego zapisu w konstytucji. Nie ma też nigdzie, poza jedną ustawą, wspomnianego dziecka poczętego jako podmiotu prawnego — mówiła. W całym cywilizowanym świecie przyznaje się, że na końcu i tak to kobieta ma prawo zdecydować  — dodała. Poseł KO stwierdziła jednocześnie, że nie jest zwolenniczką referendum w tej sprawie, nawet już po ewentualnym przejęciu władzy przez opozycję. Na dzisiaj bym nie powiedziała nic o żadnym referendum. Pamiętam jak Irlandia dochodziła do referendum, to przecież nie dość, że było kilka akcji referendalnych, to jeszcze panele obywatelskie, które absolutnie zmieniały świadomość części społeczeństwa, tego konserwatywnego. Być może przez taką demokrację deliberatywną, przez znacznie szersze spotkania, realny dialog z bardzo konserwatywną częścią naszego społeczeństwa jesteśmy w stanie osiągnąć konsensus. Ja po prostu bardzo wierzę w ludzi i zdolność spojrzenia pod różnymi kątami, tylko muszą być wolni od TVP, fanatyków, muszą być wolni od PiS-u, żeby w ogóle taka debata miała miejsce — podkreślała. Uważam, że powinna tak naprawdę być przeprowadzona przez Sejm dobra ustawa liberalizująca prawo. Natomiast w dzisiejszej rzeczywistości nie zamykałabym żadnej furtki. Referendum jest moim ostatnim wyborem, ale patrząc na to, co się dzieje, uważam, że w żadnej sprawie poważny człowiek nie może powiedzieć: w tej chwili nie — zaznaczyła. CZYTAJ TAKŻE: Oburzające! Lempart wygraża urzędnikowi i lekarzom. „Będziemy cię ścigać tak długo, aż…”; „Każdego z was znajdziemy” Nowacka nie potępiła jednoznacznie gróźb kierowanych pod adresem lekarzy przez liderkę Strajku Kobiet Martę Lempart. Stwierdziła jednak, że ma „inną retorykę”. Powiedziałabym zupełnie inaczej. Namawiałabym tych lekarzy, którzy będą chcieli stanąć po stronie kobiet, żeby byli odważni i żeby wiedzieli, że mogą liczyć na pomoc ze strony społeczeństwa obywatelskiego, ze strony opozycji — mówiła poseł KO. Ja po prostu mam inną retorykę i dlatego będę raczej namawiała lekarzy, prawników, obywatelki, obywateli do solidarności — podkreśliła Nowacka. Poseł Koalicji Obywatelskiej jasno nakreśliła scenariusz opozycji - celem jest liberalizacja prawa aborcyjnego, a nie powrót do tzw. kompromisu. xyz/TOK FM
Tak się go boją? Lis pilnuje interesów KO i atakuje Hołownię: "Mówi w praktyce Kaczyńskiemu, że z nim da się rozmawiać"^Kronika kłamliwej histerii^2021-02-01 12:21:40.908493+01:00^https://wpolityce.pl/polityka/537284-lis-pilnuje-interesow-ko-i-atakuje-holownie^W „Newsweeku”, czyli medialnym centrum opozycji, wrze. Tomasz Lis mocno atakuje Hołownię zarzucając mu, że ten nie wyklucza jakiejś formy współpracy „żółtego ruchu” z PiS. Pośrednio porównuje stowarzyszenie Hołowni do koncesjonowanej opozycji w Rosji. Czy Lis i spółka tak bardzo boją się, że Hołownia zastąpi hegemonię partii Budki? CZYTAJ TAKŻE:Ostre starcie Lisa i biznesmena wspierającego Hołownię! Thun próbuje ratować sytuację: „Panowie, błagam, nie napadajcież na siebie” CZYTAJ RÓWNIEŻ:Hołownia krytykuje Kidawę, Lis jej broni: Mówiła, że wybory to ustawka, gdy dzieciaki zgłaszały gotowość żyrowania tego przewału Tomasz Lis jest wyraźnie rozczarowany ruchem Szymona Hołowni. Wszystko przez to, że zdaniem naczelnego „Newsweeka” lider konkurującego z PO ugrupowania, niezbyt mocno wali w PiS. Nie wykluczając koalicji z PiS, mówi (Hołownia - red.) w praktyce Kaczyńskiemu, że z nim da się rozmawiać, a elektoratowi PiS, że nie jest taki zły jak ci wredni totalniacy współpracujący z ulicą i zagranicą. Hołownia w wielu sprawach krytykuje Kaczyńskiego, ale ten nie ma z tym problemu, bo wie, że to drobiazgi. Tak jest we wszystkich systemach autorytarnych. W sprawie X, Y, czy Z możecie mieć inne zdanie. Wystarczy, abyście nie podważali całości i nie chcieli całości zastąpić zupełnie inną całością. Nic więcej nie trzeba. To deal? – pyta zaniepokojony Tomasz Lis. Co wyjątkowo zabawne, Tomasz Lis, sugeruje, że ci którzy nie walczą totalnie z Prawem i Sprawiedliwością, de facto, „sprzedali” się „reżimowi”. Kaczyński też chce mieć udające opozycję własne marionetki. Czasem mogą go nawet krytykować, a nawet krytykować go czasem powinny, by zachować wiarygodność. Wystarczy jednak, by nie krytykowały całości i nie chciały jej obalić. Wypisanie się z anty-PiS czyni życie znacznie łatwiejszym. Nie depczą cię już w TVP, za to pokażą w „Wiadomościach” twoją wypowiedź, w której krytykujesz opozycję. Chmary trolli nie zlatują się po każdej twojej publicznej wypowiedzi, na ulicy cię nie opluwają ani nie rysują ci samochodu. Jesteś wprawdzie uległym, ale już nie postponowanym obywatelem. Jest tylko jeden drobiazg. Sprzedałeś się. Za drobne – czytamy we wstępniaku Tomasza Lisa w „Newsweeku”. Naczelny „Newsweeka” brnie jednak dalej w swojej narracji i porównuje sytuację polityczną w Polsce do tej, z którą mamy do czynienia w Rosji. W Rosji istnieje coś takiego jak opozycja systemowa. To ci, którzy grają na warunkach Putina, nawet jeśli czasem go krytykują. Mają mandaty w Dumie, pewne przywileje i święty spokój, putinowskie media ich nie tykają. Wystarczy, że zawrą z Putinem faustowski układ, dadzą mu do zrozumienia, że nie będą kwestionować jego rządów ani zwalczać jego władzy. Życie marionetek Putina jest oczywiście o niebo prostsze niż życie takiego Nawalnego – przekonuje Tomasz Lis.  Na koniec Lis przekonuje, że nie ma innej drogi niż ta, która jest totalną negacją wszystkich poczynań obecnego rządu. Mamy w Polsce totalny kryzys polityczny, któremu towarzyszy totalny kryzys społeczny. Kraj dosłownie sypie się na naszych oczach. W tej sytuacji anty-PiS to nie tylko wybór polityczny, ale i moralny. Neutralność to relatywizowanie zła, to wejście z nim w układ – twierdzi naczelny „Newsweeka”. Swoim strachem na temat Hołowni dzieli się też w „Newsweeku” Cezary Michalski, który zadaje „dramatyczne” pytanie: „Czy odmieni polską politykę i pomoże odebrać władzę PiS? Czy też przeciwnie, pomoże Kaczyńskiemu, kanibalizując inne partie i dzieląc opozycyjny elektorat”? Na razie Hołownia osłabia największą partię opozycyjną. I może skutecznie podzielić opozycyjny elektorat w kolejnych wyborach. Dlatego TVP Info przestała atakować Polskę 2050, a fundamentalistyczni nawiedzeni, którzy mieli obsesję na punkcie Hołowni jako konia trojańskiego w polskim Kościele, zostali uciszeni przez Jacka Kurskiego – odpowiada na swoje pytanie Michalski.  Zmasowany atak na Hołownię w propagandowej tubie opozycji, to znak do zmasowanego szturmu na to co stworzył lider tej formacji wraz ze swoimi współpracownikami. To także wyraz bezsilności ludzi „Newsweeka”, „Wyborczej” i innych mediów zblatowanych z Koalicją Obywatelską. Widać też wściekłość i rozczarowanie faktem, że Hołownia prezentuje własne stanowisko i nie wierzy już ślepo w medialne zaklęcia i przekazy z ul. Czerskiej i Domaniewskiej.  WB
Znów nas uczą praworządności? Gersdorf dostała medal od holenderskiej fundacji: „To świadczy o obawach dotyczących państwa prawa w Polsce”^Zespół wPolityce.pl^2021-02-01 11:19:34.757559+01:00^https://wpolityce.pl/polityka/537272-nagroda-za-walke-z-pis-gersdorf-dostala-holenderski-medal^Kolejne zagraniczne wyróżnienie dla prof. Małgorzaty Gersdorf. Tym razem uhonorowała ją Fundacja Geuzenpenning z siedzibą we Vlaardingen. Nagrodę trzeba odczytywać jako kolejną ingerencję w wewnętrzne sprawy Polski. Świadczy o tym uzasadnienie kapituły nagrody, w którym pojawiły się zarzuty wobec polskiej praworządności. ciekawe, że płyną one z kraju, który ma ogromne problemu z praworządnością właśnie i jest oskarżane o ciche wspieranie systemu prania brudnych pieniędzy. CZYTAJ TAKŻE:Porażka Gersdorf przed Izbą Dyscyplinarną SN. Jej sprawy nie rozpatrzą koledzy z Izby Karnej. Znamy miażdżące uzasadnienie CZYTAJ RÓWNIEŻ:UJAWNIAMY. Czy za nagrodą Fundacji Theodora Heussa dla Gersdorf stoją politycy SPD? W tle: była pełnomocnik RFN ds. stosunków z Polską Od momentu wygranych wyborów w 2015 roku PiS stara się przejąć pełną kontrolę nad sądownictwem. Państwo prawa w Polsce znajduje się pod silną presją ze strony PiS, pomimo krytyki międzynarodowej, w tym ze strony Komisji Europejskiej. Sprzeciw dotyczy także zniesienia podziału władzy. (…). Wyróżnienie Małgorzaty Gersdorf świadczy o międzynarodowych i holenderskich obawach dotyczących państwa prawa w Polsce – informuje Fundacja Geuzenpenning. Fundacja przybliża też zainteresowanym kulisy sędziowskiej rebelii, w której uczestniczyła Małgorzata Gersdorf i wprost chwali ją za działania, które miały charakter polityczny. Holenderski medal to niejedyny laur, który otrzymała w ostatnich latach była I Prezes Sądu Najwyższego. W 2019 została uhonorowana „Nagrodą Theodora Heussa”, przyznawaną przez Fundację im. Theodora Heussa z siedzibą w Stuttgarcie oraz „Międzynarodową Nagrodą Demokracji Bonn” fundowaną przez stowarzyszenie o tej nazwie tj. Internationale Demokratiepreis Bonn. Osoba prof. Gersdorf stała się symbolem skrajnie politycznych działań części środowiska sędziowskiego w Polsce.  Holandia prowadzi prawdziwą wojnę hybrydową z rządem polskim. Domaga się sankcji wobec Polski oraz inicjuje antypolskie postępowania przed Trybunałem Sprawiedliwości Unii Europejskiej w Luksemburgu. WB
Powstaje nowe koło Kukiz'15-Demokracja Bezpośrednia. Złożono już dokumenty do rejestracji. Przewodniczącym będzie Paweł Kukiz^Zespół wPolityce.pl^2021-02-01 11:19:23.099924+01:00^https://wpolityce.pl/polityka/537270-nowe-kolo-poselskie-kukizowcow-zlozono-juz-dokumenty^W Sejmie powstanie koło Kukiz‘15-Demokracja Bezpośrednia. Jego przewodniczącym będzie Paweł Kukiz - przekazał poseł Paweł Szramka, który w imieniu koła złożył w poniedziałek dokumenty rejestrujące nowe ugrupowanie. CZYTAJ RÓWNIEŻ: Powstanie koło parlamentarne Kukiz‘15-Demokracja Bezpośrednia! „To jest spójne z ideami, z którymi przyszliśmy w 2015 r. do Sejmu” Szramka o rejestracji koła poinformował w poniedziałek dziennikarzy w Sejmie.  Przewodniczącym koła będzie Paweł Kukiz, a pozostałymi członkami koła będą posłowie: Stanisław Żuk, Jarosław Sachajko, Stanisław Tyszka oraz Paweł Szramka — przekazał.
Dla Wałęsy 6 tys. to za mało: "Jeszcze z pół roku takiej sytuacji jak teraz, to pójdę z torbami i pod kościołem będę zbierał pieniądze"^Co w TABLOIDACH?^2021-02-01 10:58:24.015560+01:00^https://wpolityce.pl/polityka/537267-walesa-za-pol-roku-bede-zbieral-pieniadze-pod-kosciolem^„Nie wiem co robić, bo nie mogę latać na wykłady, a muszę jakieś pieniądze zarabiać, bo żona wydaje więcej niż mamy. I nie wiem, jak dalej przeżyję” - żali się, nie pierwszy już raz, Lech Wałęsa „Super Expressowi”. CZYTAJ RÓWNIEŻ:  — Co na to Lempart? Wałęsa: „Posłuchajcie urodzonego rewolucjonisty. Protesty uliczne nie doprowadzą do sukcesu” — Co tam koronawirus! To jest prawdziwy dramat. Wałęsa: Nie zarabiam i bankrutuję teraz. Za 6 tys. złotych się nie utrzymam Lech Wałęsa po raz kolejny narzeka na swoją sytuację finansową. Twierdzi, że żona wydaje więcej, niż mają. We wcześniejszym wywiadzie dla „SE” były prezydent mówił, że otrzymuje 6 tys. zł emerytury miesięcznie. Nie wiem co robić, bo nie mogę latać na wykłady, a muszę jakieś pieniądze zarabiać, bo żona wydaje więcej niż mamy. I nie wiem, jak dalej przeżyję — mówi Wałęsa. Był prezydent zastanawia się nawet nad powrotem do wyuczonego zawodu… Najlepiej się czuję jako elektryk! Jeszcze pamiętam prawo Ohma, prawo Kirchhoffa i jeszcze parę rzeczy. Tylko cholera, zmienił się prąd i nie wiem, czy te maszyny by mnie nie zabiły teraz… — przekonuje. Wałęsa podkreśla, że jeszcze pół roku bez dobrze opłacanych wykładów i będzie musiał żebrać pod kościołem. Jeszcze z pół roku takiej sytuacji jak teraz, to pójdę z torbami i pod kościołem będę zbierał pieniądze, a z ostatniej pracy odszedłem, bo warunki były poniżej mojej wielkości potrzeb. Jeśli znajdziemy mi pracę, to znajdziemy też, co będę mógł tam robić — załamuje ręce były prezydent.    Okładka ‘SE’ / autor: ‘Super Express’   Lech Wałęsa dysponuje emeryturą o jakiej pomarzyć może większość seniorów. Widocznie przyzwyczaił się jednak do życia w luksusie i nie wyobraża sobie życia bez sowicie opłacanych wykładów. xyz/”Super Express”
Bortniczuk nie żałuje: "Taki wyrok - czyli doprowadzenie do tego, żeby sytuacja prawna była zgodna z konstytucją - był potrzebny"^Zespół wPolityce.pl^2021-02-01 10:45:01.573296+01:00^https://wpolityce.pl/polityka/537250-bortniczuk-nie-zaluje-taki-wyrok-tk-byl-potrzebny^Poseł Porozumienia Kamil Bortniczuk oświadczył w poniedziałek, że nie żałuje podpisu pod wnioskiem do Trybunału Konstytucyjnego ws. aborcji, ponieważ złożył go świadomie. Ocenił też, że aborcję „z niskich pobudek” należy traktować jak morderstwo. CZYTAJ TAKŻE: — Przestraszył się Lempart? Sośnierz żałuje, że podpisał się pod wnioskiem do TK ws. aborcji: „Najlepiej, żeby trwał tzw. kompromis” — Tak się boją zwolenników aborcji? Kolejny polityk Porozumienia żałuje poparcia wniosku do TK. Michałek: Nie przemyślałam tego Poseł Porozumienia przyznał w TVN24, że nie żałuje złożenia podpisu pod wnioskiem do Trybunału Konstytucyjnego ws. aborcji.  Czy czuję dumę i radość? Niewątpliwie uważam, że taki wyrok - czyli doprowadzenie do tego, żeby sytuacja prawna była zgodna z konstytucją - był potrzebny. Natomiast to nie znaczy, że to kończy sprawę i że wszystko już zostało w tym temacie zrobione  — podkreślił Bortniczuk Polityk został zapytany o swoich partyjnych kolegów - byłego prezesa Narodowego Funduszu Zdrowia Andrzeja Sośnierza oraz wiceminister rozwoju, pracy i technologii Iwonę Michałek - którzy zadeklarowali, że żałują swojego podpisu pod wnioskiem do TK. Jeżeli ktoś żałuje, mówiąc dzisiaj, że nie przewidział konsekwencji, to albo charakteryzuje się słabym darem przewidywania, co w polityce nie jest cechą pozytywną, albo po prostu wystraszył się skali protestów i dzisiaj przewidywanie to tylko pretekst do tego, żeby rakiem wycofać się z czegoś, do czego w normalnych warunkach miałby odwagę  — ocenił Bortniczuk. Zapewnił, że on sam podpis pod wnioskiem do TK złożyłby ponownie, ponieważ „zrobił to świadomie”. W ocenie posła Porozumienia w oparciu o przepisy konstytucji „innego orzeczenia być nie może”. Jak mówił, „zamiast rozdrapywać to, co się stało i było nieuniknione, trzeba patrzeć do przodu i szukać rozwiązań, które pozwolą wyeliminować pewne luki” i doszczegółowić kwestię postępowania w przypadku wad letalnych płodu. Zdaniem Bortniczuka możliwe są dwa scenariusze na przyszłość: po pierwsze - możliwość wykorzystania przepisu mówiącego o uporczywej terapii, a po drugie - rozszerzenie przepisu o ochronie zdrowia i życia kobiety. Bortniczuk podkreślił, że intencją wniosku posłów do TK była ochrona życia dzieci z zespołem Downa, zespołem Turnera i „szeregu innych chorób, które pozwalają żyć”. W tym kontekście poseł został zapytany, dlaczego parlament nie stworzył katalogu przesłanek, które nie mogą być powodem do aborcji, tylko napisano wniosek do TK, który wykreślił cały przepis, także dotyczący wad letalnych.  Podpisałem wniosek, który napisali moi koledzy i który złożyli w poprzedniej kadencji, bo uważałem, że on uczyni więcej dobrego, niż złego i nadal tak uważam  — powiedział Bortniczuk. Na pytanie, dlaczego za skrócenie życia poczętego nie grozi dożywocie, skoro życie poczęte jest pełnowartościowym człowiekiem, Bortniczuk odpowiedział: jest to „kwestia pewnego rodzaju niekonsekwencji i być może należy zastanowić się, jak do tego tematu podejść w przyszłości”. W sytuacji, kiedy ktoś z niskich pobudek, na przykład (…), w kontekście przepisu z Kodeksu cywilnego o tym, że dziecko poczęte może dziedziczyć, czysto teoretyczny przypadek: ktoś zostawia majątek temu dziecku, a matka, wiedząc, że jest druga w kolejności dziedziczenia to dziecko usuwa, działając z niskich pobudek, tylko po to, żeby to ona dziedziczyła, a nie te jej narodzone dziecko, kiedy urodzi się żywe, to uważam, że tak, że należy taki przypadek traktować jak morderstwo  — oświadczył. CZYTAJ RÓWNIEŻ: — Przerażające obrazki! Dzieci skandują z Lempart: „hej, hej, hej aborcja jest ok!”. Rozemocjonowana dziewczynka wrzeszczy na policjantów — Policjant zaatakowany na proteście w Warszawie. Była tam Lempart. Funkcjonariusz chciał zatrzymać auto jeżdżące po chodniku — Agresja i akty wandalizmu na protestach Strajku Kobiet. Chuligani zniszczyli przystanki i plakaty pro-life z dzieckiem w łonie matki W ostatnich dniach miały miejsce protesty związane z publikacją wyroku Trybunału Konstytucyjnego ws. aborcji. W środę w Dzienniku Ustaw został opublikowany wyrok Trybunału Konstytucyjnego z 22 października ub. roku ws. przepisów tzw. ustawy antyaborcyjnej z 1993 r., w Monitorze Polskim opublikowano następnie jego uzasadnienie. TK wskazał w uzasadnieniu, że prawdopodobieństwo ciężkich wad płodu nie jest wystarczające dla dopuszczalności aborcji. Po publikacji wyroku stracił moc przepis tzw. ustawy antyaborcyjnej z 1993 r. zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co TK w październiku uznał za niekonstytucyjne. Andrzej Duda skierował do Sejmu projekt zakładający wprowadzenie przesłanki umożliwiającej przerwanie ciąży w przypadku tzw. wad letalnych płodu. Obowiązująca od 1993 r. ustawa o planowaniu rodziny, ochronie płodu ludzkiego i warunkach dopuszczalności przerywania ciąży zezwalała na dokonanie aborcji, gdy ciąża stanowi zagrożenie dla życia lub zdrowia kobiety, jest duże prawdopodobieństwo ciężkiego i nieodwracalnego upośledzenia płodu, albo nieuleczalnej choroby zagrażającej jego życiu, lub gdy ciąża powstała w wyniku czynu zabronionego. xyz/PAP
Protestami chcą obalić rząd? Rzepliński komentuje: "Nie zgadzam się z Martą Lempart. Rząd obala się w demokratycznych wyborach"^Zespół wPolityce.pl^2021-02-01 09:45:25.277550+01:00^https://wpolityce.pl/polityka/537249-rzeplinski-nie-zgadzam-sie-z-marta-lempart^„Nie zgadzam się z Martą Lempart. Rząd obala się w demokratycznych wyborach” - powiedział na antenie Radia Wnet były prezes Trybunału Konstytucyjnego prof. Andrzej Rzepliński. Prawnik odniósł się do działań i haseł podnoszonych przez Martę Lempart i Strajk Kobiet, dotyczących obalenia rządu. CZYTAJ TAKŻE: — Absurdalne wystąpienie liderki Strajku Kobiet! Marta Lempart opowiada o rzekomej „pogardzie”: Dotyka osoby „potrzebujące aborcji” — Nykiel: „Dziś Argentyna, jutro Polska”. Co kryje się za hasłem Lempart? Będzie tak zdziczały lincz katolików jak w San Juan? Przypomnijmy! WIDEO — I to mówi wykładowca akademicki?! Prof. Graczyk podczas protestu SK: „Wypier…” oznacza: nie możemy czekać 3 lata na nowe wybory! Przypomnijmy, że także Lech Wałęsa skrytykował działania Lempart i Strajku Kobiet podkreślając, że protesty „nie doprowadzą do sukcesu”. Jeszcze raz posłuchajcie urodzonego rewolucjonisty. W dzisiejszych czasach należy inaczej walczyć, by świat rozumiał i popierał. Upieram się przy poprawieniu demokracji na jedną kadencyjność, przerwa i mogą być podobnie następne kadencje. Po drugie wszędzie wybierani mogą być odwoływani przy zebraniu podpisów więcej niż byli wybrani. Protesty uliczne w starym stylu nie doprowadzą do sukcesu, chyba że wygonią obecnych decydentów — stwierdził Wałęsa. CZYTAJ WIĘCEJ: Co na to Lempart? Wałęsa: „Posłuchajcie urodzonego rewolucjonisty. Protesty uliczne nie doprowadzą do sukcesu” W Dzienniku Ustaw został opublikowany wyrok Trybunału Konstytucyjnego z 22 października ub. roku ws. przepisów tzw. ustawy antyaborcyjnej z 1993 r., a w nocy w Monitorze Polskim opublikowano jego uzasadnienie. TK wskazał w uzasadnieniu, że prawdopodobieństwo ciężkich wad płodu nie jest wystarczające dla dopuszczalności aborcji. Po publikacji wyroku stracił moc przepis tzw. ustawy antyaborcyjnej zezwalający na aborcję w przypadku ciężkiego i nieodwracalnego upośledzenia płodu albo nieuleczalnej choroby zagrażającej jego życiu, co TK w październiku uznał za niekonstytucyjne. W ocenie byłego prezesa Trybunału, wyrok TK oznacza „radykalne ograniczenie prawa kobiety ciężarnej, u której dziecka lekarze stwierdzili bardzo poważną wadę genetyczną”. Na ten temat powinna być debata sejmowa i to nie jedna ale seria, bo ta sprawa jest bardzo istotna. (…) Nie da się tego zasypać popiołem, musi to być rozstrzygnięte — mówił Rzepliński. Nie czarujmy się. O takich rzeczach decyduje obecny wicepremier, pan Jarosław Kaczyński. Jest mistrzem świata w kreowaniu ryzyk i ich rozwiązywaniu — stwierdził prawnik. Na tym sporze wszyscy przegramy. Polska w ten sposób parszywieje. Kwestie przerywania ciąży, aborcji są zawsze trudne, ale praktycznie wszędzie zostały rozwiązany w sposób akceptowalny przez tych, do których jest adresowany — przekonywał były prezes Trybunału Konstytucyjnego. wkt/Radio Wnet
Czabański: Wystąpię do premiera z prośbą o to, żeby odpowiednie służby państwowe zapewniły bezpieczeństwo dziennikarzom^Zespół wPolityce.pl^2021-02-01 08:57:10.119604+01:00^https://wpolityce.pl/polityka/537247-czabanski-dochodzi-do-fizycznego-ataku-na-dziennikarzy^Wystąpię do premiera, aby odpowiednie służby państwowe zapewniły bezpieczeństwo dziennikarzom, aby mogli relacjonować opinii publicznej, to co dzieje się na ulicach - powiedział szef RMN Krzysztof Czabański, pytany o ataki na media publiczne podczas demonstracji Strajku Kobiet. Czabański był pytany w poniedziałek w Programie Pierwszym Polskiego Radia o ataki m.in. na przedstawicieli mediów publicznych podczas demonstracji organizowanych przez Ogólnopolski Strajk Kobiet. Jego zdaniem, „te ataki wyrażają podświadomie tęsknotę za utratą monopolu w przekazie, na rynku medialnym”. Czabański ubolewał, że opozycja parlamentarna „popiera takie bezprawne, nieraz bandyckie działania”. Przecież mamy do czynienia już z fizycznym atakiem na dziennikarzy relacjonujących to, co się dzieje na ulicach — zaznaczył. Wystąpię jeszcze dzisiaj do pana premiera z prośbą o to, żeby jednak odpowiednie służby państwowe zapewniły bezpieczeństwo dziennikarzom, niezależnie od tego, jakie media reprezentują, w momencie kiedy znajdą się w pobliżu ekstremalnych działań, by mogli wykonywać bezpiecznie funkcje relacjonowania opinii publicznej, o tym, co się dzieje. Tak samo sprzęt dziennikarzy i siedziby mediów powinny być chronione — zapowiedział Czabański. Zaznaczył, że w sytuacji ataków na media, służby państwowe „powinny pokazać, że są na miejscu i są zdecydowane”. Pytany o brak solidarności środowiska dziennikarskiego w sytuacjach niedopuszczania niektórych mediów na konferencje prasowe lub nazywania ich „funkcjonariuszami”, Czabański powiedział, że „w tej chwili niektóre redakcje w ogóle się nie kryją, że są czynną stroną w agresywnej, ulicznej próbie zmiany wyników wyborów”. To dotyczy „Gazety Wyborczej”, która już bez żenady popiera Strajk Kobiet, nakręca tę atmosferę, to dotyczy portalu Onet, który już oficjalnie gra z orkiestrą Owsiaka, która to orkiestra stała się orkiestrą Strajku Kobiet — powiedział Czabański. Mam nadzieję, że część mediów komercyjnych, która zapewne powodowana szlachetnymi pobudkami, wzięła udział w graniu tej orkiestry Owsiaka, teraz zada sobie pytanie: „W czym my bierzemy udział, co my popieramy?”  — dodał szef RMN. Podkreślił, że „redakcje mają prawo popierać to co chcą, ale wtedy niech nie udają niezależnych, wolnych, demokratycznych mediów”. gah/PAP
Właściciele mediów - także media publiczne - zapłacą składkę solidarnościową na walkę z pandemią. Podstawą wyliczenia będą dochody z reklamy^Zespół wPolityce.pl^2021-02-01 08:00:50.499938+01:00^https://wpolityce.pl/polityka/537242-wlasciciele-mediow-zaplaca-skladke-solidarnosciowa-od-reklam^Portal wPolityce.pl ustalił, że w najbliższym czasie rząd zajmie się projektem ustawy, która ma zapewnić dodatkowe dochody Narodowemu Funduszowi Zdrowia oraz zapewnić finansowanie Funduszowi Wsparcia Kultury i Twórczości w Obszarze Mediów. Chodzi więc o obszary związane z walką z pandemią COVID oraz z jej skutkami w sferze społecznej.  Skąd będą pochodziły pieniądze? Ze składki solidarnościowej, która obejmą wszystkich nadawców i wydawców, w tym także wielkie koncerny technologiczne. Podstawą do jej wyliczenia będzie przychód z reklamy.  Nowe rozwiązanie obejmie tradycyjne media elektroniczne, a więc wszystkie telewizje i rozgłośnie, włącznie z mediami publicznymi - TVP i Polskim Radiem. Składkę będą płaciły także kina, operatorzy reklamy zewnętrznej, oraz oczywiście prasa.  Nowy obowiązek obejmie także przedsiębiorców świadczących usługi reklamy internetowej na terytorium, w tym cyfrowych gigantów (Google, Facebook, Allegro) oraz największe portale horyzontalne.  Stawka składki ma być zróżnicowana w odniesieniu do niektórych kategorii reklam, których promocja może wiązać się z kosztami społecznymi (np. wyroby medyczne, napoje słodzone, gry hazardowe). Być może wyższą stawkę będą także musieli zapłacić najwięksi gracze.  Z obowiązku płacenia składki mają być wyłączone najmniejsze media tradycyjne. Z kolei wydawcy prasowi będą płacili niską stawkę do pewnego poziomu przychodów. W przypadku reklamy internetowej stawka będzie jednolita.  Uzyskane ze składki dochody mają być przeznaczane - jak napisaliśmy już wyżej - przede wszystkim na NFZ oraz na fundusz wsparcia kultury. Będzie można je wydawać także na promowanie polskiego dorobku kulturalnego oraz sportu, wspieranie rozwoju radiofonii i kinematografii oraz podnoszenie poziomu wiedzy społeczeństwa na temat zagrożeń w mediach, w szczególności cyfrowych. Projekt bardzo szybko ma trafić do Rządowego Centrum Legislacji. Sejm mógłby się nim zająć nawet w marcu. Nowe rozwiązania weszłyby w życie w ciągu kilku miesięcy.  Skaj
Uznawanie tzw. małżeństw jednopłciowych w Polsce? Minister Wójcik: My na to mówimy "nie". Nie wolno niszczyć naszych wartości^Zespół wPolityce.pl^2021-02-01 07:16:06.026503+01:00^https://wpolityce.pl/polityka/537237-tzw-malzenstwa-jednoplciowe-wojcik-my-na-to-mowimy-nie^Jeśli będzie rosła presja ze strony Unii Europejskiej na uznawanie małżeństw jednopłciowych zawartych w innych krajach, taka próba powinna być zastopowana na drodze prawnej - mówi w poniedziałkowym „Dzienniku Gazecie Prawnej” członek Rady Ministrów, wiceszef Solidarnej Polski Michał Wójcik. Według Wójcika, Polska powinna również bronić się przed adopcją dzieci przez pary jednopłciowe. Wprowadziliśmy ustawę o nielegalnych adopcjach, co zmniejszyło te możliwości, ale one nadal istnieją — podkreślił minister. Wójcik zaznaczył, że unijna komisarz Helena Dalli już dziś oczekuje uznawania w Polsce małżeństw jednopłciowych zawieranych w innych krajach.  My na to mówimy „nie”. Nie wolno niszczyć naszych wartości, które mają oparcie w naszej konstytucji — powiedział „DGP” Wójcik. Pytany, czy rząd rozważa wniesienie kwestii praworządnościowych dotyczących Holandii na forum unijnym, poinformował, że rozmawiał na ten temat z europosłami, m.in. Beatą Kempą. W jego ocenie taka debata powinna się odbyć na forum Parlamentu Europejskiego.  Przecież w tym kraju dochodziło do zmowy urzędników z sędziami na szkodę obywateli — zaznaczył. gah/PAP
